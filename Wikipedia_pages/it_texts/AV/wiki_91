{"id": "3916797", "revid": "3115", "url": "https://it.wikipedia.org/wiki?curid=3916797", "title": "Giovan Maria Borsotto", "text": "Biografia.\nPochi sono gli elementi per tracciare una coerente nota biografica. Da alcune ricerche condotte negli archivi parrocchiali e comunali ticinesi, si sa che nel 1710 il Borsotto abitava \u201cin casa propria\u201d con la famiglia a Riva San Vitale, nel Canton Ticino, paese dove era nato il 6 settembre 1683 e dove il 2 febbraio 1706 aveva sposato tale Maria Maddalena Bolina di Alessandro..\nAnalogamente ad un gruppo di artefici ticinesi che all'inizio del Settecento erano emigrati verso il Mantovano, e di cui il Borsotto fu senz'altro il pi\u00f9 attivo, egli fece la sua comparsa a Mantova \u2013 documentata dai lavori nella cattedrale locale - all'incirca nel 1715. Non consta tuttavia nulla sui suoi possibili spostamenti nel lungo periodo dell'attivit\u00e0 mantovana.\nLa presenza del Borsotto \u00e8 documentata in almeno diciotto cantiere di chiese dell'attuale provincia di Mantova, dei quali egli era direttore quando non anche progettista, distribuiti in un arco di circa quarant'anni che va dal 1715 al 1753.\nA partire dal 1728, in alcuni lavori - chiesa parrocchiale di Cavriana, chiesa di San Silvestro, cantiere della cupola della basilica di Sant'Andrea - risulta affiancato dal figlio Carlo Domenico, nato a Riva San Vitale nel 1705. Mentre Carlo Domenico probabilmente si ferm\u00f2 a Mantova, Giovanni Maria, tra il 1753 e il 1755 doveva essere rientrato a Riva San Vitale, dove mor\u00ec il 5 settembre 1760.\nOpere.\nIl \"curriculum\" professionale del Borsotto \u00e8 delineabile con una certa precisione. Tra il secondo e il quarto decennio del secolo XVIII egli rinnov\u00f2 o cre\u00f2 su disegni propri molte chiese mantovane. La sua presenza nel Mantovano \u00e8 documentata in almeno diciotto cantieri di chiese, raggruppabili in:\nA questo elenco vanno aggiunte quelle opere nelle quali la partecipazione del Borsotto sembra essersi limitata ad una responsabilit\u00e0 specificamente di cantiere: i lavori compiuti nel duomo di Mantova, 1715-1719, nell'abitazione del Vicario Generale, presso San Simone, 1752-1753, per l'erezione della cupola di Sant\u2019Andrea, 1750-1752, - oppure ad un ruolo di collaborazione con il Prefetto delle Acque, tra il 1741 e il 1750 - restauro del palazzo del Comune di Mantova, del Ponte dei Mulini e del Vaso di Porto a Cittadella di Mantova -.\nRiflessioni critiche.\nSe si prescinde dalla chiesa di Portiolo, costruita insolitamente a tre navate divise da colonne, il Borsotto mostra di prediligere il tipo del tempio svolto longitudinalmente a navata unica, senza cupola e con alta facciata a doppio ordine, eretta talvolta in cotto a vista.\nTuttavia, limitatamente alle attribuzioni sopra elencate, non si pu\u00f2 non notare come nella vasta produzione del Borsotto l'aspetto pi\u00f9 problematico sia quello della disomogeneit\u00e0.\nQuasi inspiegabile risulta infatti il divario stilistico tra le soluzioni, asciutte, povere, scarne, realizzate nella parrocchiale di Cavriana e in quelle che da essa derivano, come Rebecco, Castelgrimaldo, San Martino Gusnago, Goito e Casaloldo da un lato, e la complessa e articolata idea spaziale adottata per la perduta chiesa dei Filippini e per la facciata di S. Maurizio a Mantova, e per le parrocchiali di Borgoforte e di Vasto, dall'altro.\n- Nel primo gruppo \u2013 chiese di Cavriana e di San Martino Gusnago - lo schematismo derivato dalla edificazione del modello tipologico dettato dalle istituzioni borromee - pianta a navata unica con cappelle laterali simmetriche e coro molto accentuato, esterni poveri, intonacati, delimitati unicamente dal segno delle lesene -, viene riscattato, solo all'interno, dalla sobria e calibrata decorazione a stucco. Qui, l'evidente tentativo di riutilizzo della componente classica con un linguaggio semplificato e impoverito d\u00e0 luogo a una sorta di \u201ccastit\u00e0 classicizzante\u201d, corrispettivo del \"decorum\" dettato dal Borromeo. Nelle facciate, solari e piatte, la griglia compositiva \u2013 articolata su un doppio ordine di lesene, semplici o abbinate, marcata in senso orizzontale da un'alta trabeazione - riduce a semplice disegno ogni valore plastico e traduce in diagramma il ricordo di un tardo-manierismo di ascendenza romana.\n- Nel secondo gruppo - chiese dei Filippini e di Borgoforte -, le ampie facciate, costruite alte e su due ordini di lesene che scandiscono e danno corposit\u00e0 alla parte centrale, dipendono da una concezione nella quale prevale una componente dinamica derivata dalle esperienze spaziali barocche. L'abbandono dell'ordine classico e un comporre sciolto, venato di una certa fantasia, strutturale pi\u00f9 che decorativa, danno corpo in queste chiese a fronti caratterizzati da una singolare ondulazione, i cui rigonfiamenti denunciano il tentativo di rompere la tradizionale rigidit\u00e0 della parete di facciata, plasmando e piegando una superficie continua.\nI due filoni cui fanno capo le opere attribuite al Borsotto sono ben distinguibili nel pi\u00f9 ampio panorama dell'architettura lombarda del primo Settecento.\nConsiderando le chiese del gruppo afferente a quella di Borgoforte (1723) - quindi la parrocchiale di Vasto (1720), la chiesa dei Filippini (1725) e la chiesa di San Maurizio (1726) -, queste sarebbero da collocare in un periodo centrale dell'attivit\u00e0 del Borsotto - tra il 1720 e il 1726 -, prima e dopo il quale Giovanni Maria avrebbe adottato un linguaggio totalmente diverso e di improbabile compatibilit\u00e0, con le parrocchiali di Casaloldo (1714), Cavriana (1716), S. Martino Gusnago (1726), Goito (1729), Quistello (1732), Piubega (1738). Si possono perci\u00f2 ipotizzare nel Borsotto una capacit\u00e0 e una duttilit\u00e0 presso a poco vicine all'eclettismo e comunque supportate da un'elevata coscienza culturale. Del resto, un'attenta lettura delle indicazioni documentarie testimonia pi\u00f9 spesso l'attivit\u00e0 di un Borsotto capomastro, e solo raramente quella di un capomastro-architetto."}
{"id": "3916800", "revid": "729019", "url": "https://it.wikipedia.org/wiki?curid=3916800", "title": "Battaglia di El Tala", "text": "La battaglia di El Tala fu uno scontro armato avvenuto il 27 ottobre 1826 nell'ambito delle guerre civili argentine tra l'esercito federale di Juan Facundo Quiroga, capo militare della provincia di La Rioja, e l'esercito unitario di Gregorio Ar\u00e1oz de Lamadrid, governatore della provincia di Tucum\u00e1n.\nLa battaglia si tenne all'interno del territorio di Tucum\u00e1n e si concluse con la vittoria di Quiroga, mentre lo stesso Lamadrid, sconfitto, fu ferito e creduto morto per diversi giorni dopo il combattimento.\nAntefatti.\nNel pieno della guerra argentino-brasiliana il colonnello Gregorio Ar\u00e1oz de Lamadrid, inviato dal presidente Bernardino Rivadavia a reclutare un esercito nella provincia di Tucum\u00e1n, si era servito di queste truppe per rovesciare il governatore Javier L\u00f3pez il 25 novembre 1825 ed occuparne il posto.\nLa promulgazione intanto di una costituzione centralista e oligarchica a Buenos Aires aveva scatenato la reazione delle province, quasi tutte in mano alle forze federali. Dopo che il governatore di C\u00f3rdoba, Juan Bautista Bustos, aveva ritirato la sua fiducia a Rivadavia anche Quiroga, capo militare della provincia di La Rioja, fece lo stesso il 18 settembre 1826; tra il presidente dell'Argentina e Quiroga esisteva gi\u00e0 un contenzioso che riguardava lo sfruttamento delle risorse minerarie della provincia.\nRivadavia aveva gi\u00e0 inviato finanziamenti e munizioni all'esercito di Lamadrid, chiedendogli di sgominare la resistenza delle province federaliste nel nord: La Rioja, C\u00f3rdoba e Santiago del Estero. Radunato un proprio esercito, Quiroga invase la provincia di Catamarca e ne depose il governatore unitario Guti\u00e9rrez, che trov\u00f2 protezione presso Lamadrid.\nLa battaglia.\nMentre Lamadrid cercava di guadagnare tempo in attesa di aiuti da Salta, Quiroga invase Tucum\u00e1n, costringendone il governatore a scendere in battaglia.\nIl 27 ottobre 1826 i due eserciti si scontrarono nella battaglia di El Tala. Quiroga riusc\u00ec ad attirare l'avversario in una trappola: finse una carica di cavalleria per poi ritirarsi e lasciarsi inseguire in apparente sconfitta. In seguito fece rapidamente cambiare direzione alle sue truppe, aiutate dall'intervento della riserva, riuscendo ad ottenere la vittoria.\nLo stesso Lamadrid fu appiedato dalla morte del suo cavallo e, circondato dai nemici, rifiut\u00f2 la resa. Ferito da 15 colpi di sciabola, uno di baionetta e uno di pistola, fu dato per morto e lasciato sul campo. Il governatore di Tucum\u00e1n, tuttavia, riusc\u00ec a trovare riparo in una fattoria poco distante, creduto morto ancora per giorni dallo stesso Quiroga.\nConseguenze.\nDopo la battaglia, Quiroga occup\u00f2 Tucum\u00e1n, ma dovette lasciarla all'arrivo di un esercito di 2.500 soldati mandato dal governatore di Salta Juan Antonio \u00c1lvarez de Arenales, che restitu\u00ec il governo della provincia al ristabilito Lamadrid. Lo scontro pregiudic\u00f2 in modo significativo la politica del presidente Rivadavia, che vide svanire la possibilit\u00e0 di imporre alle province una costituzione centralista e di sfruttare le preziose risorse minerarie presenti a La Rioja."}
{"id": "3916804", "revid": "767487", "url": "https://it.wikipedia.org/wiki?curid=3916804", "title": "Hopalong Cassidy", "text": "Hopalong Cassidy \u00e8 una serie televisiva western statunitense in 52 episodi trasmessi per la prima volta nel corso di 2 stagioni dal 1952 al 1954. La serie televisiva si basa sui 66 film per il cinema interpretati da William Boyd tra il 1935 e il 1948 (fu realizzata dopo che questi ne aveva acquistato i diritti per la TV) ed era stata trasmessa anche in radio dal 1948 al 1952. In televisione la NBC cominci\u00f2 a trasmettere episodi composti da spezzoni tratti dai film gi\u00e0 dal 1949 al 1951; la serie televisiva con episodi originali inizi\u00f2 ad essere trasmessa solo nel 1952 in syndication.\nHopalong Cassidy \u00e8 il rude personaggio creato dall'autore Clarence E. Mulford per una serie di storie e romanzi editi dal 1904.\nProduzione.\nLa serie, ideata da William Boyd che riprese i film riadattandoli con episodi televisivi della durata di mezz'ora, fu prodotta da Hopalong Cassidy Productions, B.B. Productions e William Boyd Productions e girata nei ranch di Anchor, Corriganville, Iverson, Melody e a Sonora in California. Le musiche furono composte da Raoul Kraushaar, Nacio Herb Brown e L. Wolfe Gilbert.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1952 al 1954 in syndication. In Italia \u00e8 stata trasmessa con il titolo \"Hopalong Cassidy\".\nAlcune delle uscite internazionali sono state:"}
{"id": "3916807", "revid": "124432740", "url": "https://it.wikipedia.org/wiki?curid=3916807", "title": "Fausta Garavini", "text": "Biografia.\nStudiosa di letteratura francese e occitanica, allieva di Gianfranco Contini alla Facolt\u00e0 di Lettere di Firenze, ha poi insegnato Letteratura francese nella stessa universit\u00e0 fino al 2000, anno in cui ha rassegnato volontariamente le dimissioni.\nNel corso delle sue ricerche per la tesi di laurea (\"L'Emp\u00e8ri d\u00f3u Soul\u00e8u.La ragione dialettale nella Francia d'oc\") incontra Robert Lafont, personalit\u00e0 poliedrica, scrittore in lingua d'oc e saggista in francese, che diventer\u00e0 suo compagno di vita.\nAmica e collaboratrice di Anna Banti, fin dal 1964 lavora per la rivista \"Paragone\" ed entra nella redazione, di cui fa parte tuttora, nel 1972. Pubblica saggi e racconti su diverse altre riviste, tra le quali \"Nuovi Argomenti\", \"Revue d'histoire litt\u00e9raire de la France\" e \"Litt\u00e9rature\". Le sue opere di saggistica, oltre che sulla letteratura occitanica moderna, si concentrano sullo studio della narrativa e del romanzo nella letteratura francese; ha curato una nota e prestigiosa traduzione in italiano moderno dei \"Saggi\" di Montaigne; nel 1990, con il libro \"Parigi e provincia\", ha vinto il primo premio per la sezione saggistica al Premio Nazionale Letterario Pisa. Per la sua attivit\u00e0 critica \u00e8 dottore \" honoris causa\" dell'Universit\u00e0 di Reims e dell'Universit\u00e0 di Montpellier.\nCome narratrice ha vinto il Premio Mondello per la migliore opera prima nel 1979 con \"Gli occhi dei pavoni\". \u00c8 stata finalista al Premio Viareggio con \"Diletta Costanza\" e al Premio Viareggio e al Premio Bagutta con \"In nome dell'Imperatore\". Ha avuto il Premio Vittorini per \"Diario delle solitudini. \"Con \"Storie di donne, \"finalista al Bagutta, ha vinto il Premio Cocito-Mont\u00e0 d'Alba. Il suo romanzo Le vite di Mons\u00f9 Desiderio ha vinto il Premio Selezione Campiello 2014 e il Premio Manzoni. Nel 2014 Fausta Garavini ha ottenuto anche il Premio Tarquinia Cardarelli per la storia della letteratura e la filologia. Alcuni dei suoi libri sono stati tradotti in francese."}
{"id": "3916809", "revid": "3115", "url": "https://it.wikipedia.org/wiki?curid=3916809", "title": "L'allegro squadrone (romanzo)", "text": "L'allegro squadrone (titolo originale: \"Les Gaiet\u00e9s de l'escadron\") \u00e8 un romanzo umoristico di Georges Courteline, pubblicato a Parigi nel 1886. Il romanzo \u00e8 stato tradotto in lingua italiana nel 1992 col titolo \"L'allegro squadrone\".\nTrama.\nIl romanzo \u00e8 in realt\u00e0 una serie di bozzetti caricaturali riguardanti la vita militare. Georges Moinaux (1858-1929), che scriver\u00e0 con lo pseudonimo di Georges Courteline, svolse il servizio militare a Bar-le-Duc dal 1879 al 1881 come soldato di leva nel 13\u00ba reggimento dei cacciatori a cavallo. L'esperienza non fu delle pi\u00f9 felici per cui le prime opere di Courteline (\"La Soupe\" del 1884, primo della serie de \"Souvenirs de l'escadron\" terminate nel 1885 e inglobate poi nel 1886 ne \"Les Gaiet\u00e9s de l'escadron\"; \"Lidoire\" del 1891) sono tutte opere satiriche e polemiche dedicate alla vita militare, in particolare alla rigidit\u00e0 della disciplina militare produttrice di ingiustizia e assurdit\u00e0, anzich\u00e9 di ordine ed efficienza. L'esperienza della leva militare traspare anche dal punto di vista dell'autore, quello dei soldati semplici i cui diretti superiori sono soprattutto i sottufficiali. Pertanto mentre alcuni ufficiali sono talora rappresentati con simpatia (\u00e8 il caso, per esempio, del capitano Hurluret, un ubriacone cordiale il quale arringa le nuove reclute con parole retoriche assicurando loro che il reggimento \u00e8 una grande famiglia nella quale gli ufficiali sono i padri e i soldati semplici i figli) i sottufficiali, in particolare il maresciallo Flick, sono rappresentati di solito come individui ottusi e odiosi al punto da suscitare perfino comportamenti violenti (per esempio, Flick sar\u00e0 assalito, durante la ronda notturna, da un gruppo di soldati)."}
{"id": "3916811", "revid": "1543377", "url": "https://it.wikipedia.org/wiki?curid=3916811", "title": "T\u0103rh\u0103u\u0219 (Trotu\u0219)", "text": "Il fiume T\u0103rh\u0103u\u0219 \u00e8 un affluente del fiume Trotu\u0219 in Romania."}
{"id": "3916812", "revid": "466539", "url": "https://it.wikipedia.org/wiki?curid=3916812", "title": "Spedizione di Penobscot", "text": "La spedizione di Penobscot fu una spedizione navale americana inviata per riconquistare il Maine, che gl'Inglesi avevano occupato e rinominato Nuova Irlanda.\nStoria.\nFu la pi\u00f9 grande spedizione navale americana condotta durante la Guerra d'indipendenza americana e viene ricordata come la peggiore sconfitta navale degli Stati Uniti d'America fino all'attacco di Pearl Harbor. I combattimenti si svolsero sia a terra che in mare, nei pressi dell'attuale citt\u00e0 di Castine, nel Maine. La sconfitta della spedizione americana fu per contro una delle pi\u00f9 grandi vittorie britanniche durante la guerra.\nNel giugno del 1779, le forze dell'esercito britannico, al comando del generale britannico Francis McLean, stabilirono una serie di fortificazioni concentrate in un forte situato nella penisola di Majabigwaduce, sulla baia di Penobscot, con l'obiettivo d'instaurare una presenza militare in questa zona della costa e creare una nuova colonia, cui dettero il nome di Nuova Irlanda. In risposta a ci\u00f2, lo stato del Massachusetts, con l'appoggio del Congresso continentale, invi\u00f2 una spedizione allo scopo di scacciare gli inglesi.\nLe truppe americane sbarcarono alla fine di luglio e tentarono di portare l'assedio alla fortezza britannica con una serie di azioni, gravemente ostacolate dai disaccordi per il controllo della spedizione tra il commodoro Dudley Saltonstall ed il generale Solomon Lovell. L'operazione si concluse con un disastro quando una flotta britannica, al comando di Sir George Collier giunse nella baia il 13 agosto, spingendo la flotta americana alla totale autodistruzione lungo il fiume Penobscot, ad evitare che il naviglio cadesse in mani nemiche. I sopravvissuti della spedizione americana furono costretti a compiere un difficoltoso viaggio via terra per tornare nelle zone popolate del Massachusetts, con una minima quantit\u00e0 di cibo e armamenti."}
{"id": "3916813", "revid": "287204", "url": "https://it.wikipedia.org/wiki?curid=3916813", "title": "Kubova Hut", "text": ""}
{"id": "3916814", "revid": "104458", "url": "https://it.wikipedia.org/wiki?curid=3916814", "title": "Rune Velta", "text": "Biografia.\nIn Coppa del Mondo ha esordito il 14 marzo 2010 a Oslo (43\u00b0) e ha ottenuto la prima vittoria, nonch\u00e9 primo podio, l'11 febbraio 2012 nella gara a squadre di Willingen.\nIn carriera ha partecipato a un'edizione dei Giochi olimpici invernali, (22\u00ba nel trampolino normale, 24\u00ba nel trampolino lungo, 6\u00ba nella gara a squadre), a una dei Campionati mondiali, vincendo quattro medaglie, e a due dei Mondiali di volo, vincendo una medaglia."}
{"id": "3916819", "revid": "228587", "url": "https://it.wikipedia.org/wiki?curid=3916819", "title": "Bett", "text": ""}
{"id": "3916821", "revid": "287204", "url": "https://it.wikipedia.org/wiki?curid=3916821", "title": "Laziste", "text": ""}
{"id": "3916827", "revid": "270833", "url": "https://it.wikipedia.org/wiki?curid=3916827", "title": "Postazione Tobruk", "text": ""}
{"id": "3916829", "revid": "91792", "url": "https://it.wikipedia.org/wiki?curid=3916829", "title": "Chiesa di Sant'Apollonia Vergine e Martire (Mantova)", "text": "La chiesa di Sant'Apollonia Vergine e Martire fu edificata nel XII secolo con intitolazione a Santa Maria in Betlem, acquisendo successivamente, in epoca ignota, l'attuale denominazione. Nel corso dei secoli fu pi\u00f9 volte oggetto di lavori di ristrutturazione fino all'ultimo radicale intervento, di fine '700, affidato all'architetto Paolo Pozzo. La facciata del 1834 \u00e8 in stile neoclassico.\nOpere d'arte.\nLa chiesa contiene numerosi dipinti, molti dei quali provenienti da istituzioni religiose soppresse:"}
{"id": "3916831", "revid": "287204", "url": "https://it.wikipedia.org/wiki?curid=3916831", "title": "Pomerania (provincia)", "text": ""}
{"id": "3916833", "revid": "287204", "url": "https://it.wikipedia.org/wiki?curid=3916833", "title": "Lcovice", "text": ""}
{"id": "3916834", "revid": "729019", "url": "https://it.wikipedia.org/wiki?curid=3916834", "title": "Isola Griffith (Canada)", "text": "L'isola Griffith \u00e8 un'isola disabitata del territorio di Nunavut, in Canada.\nGeografia.\nL'isola appartiene al gruppo delle isole della Regina Elisabetta, nell'arcipelago artico canadese. A nord-est, l'isola si trova proprio di fronte all'insediamento inuit di Resolute, da cui \u00e8 separata da un canale chiamato \"Resolute Passage\". A sud si trova invece lo stretto di \"Barrow\" e a nord-ovest le piccole isole \"Browne\" e \"Somerville\".\nLa superficie dell'isola \u00e8 di 189\u00a0km\u00b2, con 18\u00a0km di lunghezza e 11\u00a0km di larghezza.\nStoria.\nNel 1851, il capitano Horatio Austin, mentre era alla ricerca della spedizione perduta del retroammiraglio John Franklin, a bordo della nave \"Resolute\", approd\u00f2 per la prima volta sull'isola Griffith. Le esplorazioni di quell'inverno (dirette dal secondo in comando George McDougall) inclusero anche la scoperta della baia di \"McDougall\", a nord dell'isola."}
{"id": "3916835", "revid": "1305772", "url": "https://it.wikipedia.org/wiki?curid=3916835", "title": "Provincia della Pomerania", "text": "Con il termine Provincia della Pomerania ci si pu\u00f2 riferire a diverse entit\u00e0:"}
{"id": "3916845", "revid": "287204", "url": "https://it.wikipedia.org/wiki?curid=3916845", "title": "Same Day, Different Shit", "text": "Same Day, Different Shit \u00e8 il quinto album ufficiale del rapper della West Coast Kurupt ed il suo debutto con il nome di Young Gotti (nome dato da Tupac Shakur a Kurupt). Questo album \u00e8 uscito nel 2006 sotto la D.P.G. Recordz, etichetta di Daz Dillinger, nonch\u00e9 membro dei Tha Dogg Pound con lo stesso Kurupt."}
{"id": "3916846", "revid": "1618903", "url": "https://it.wikipedia.org/wiki?curid=3916846", "title": "Cannone (violino)", "text": "Il Cannone \u00e8 un violino costruito da Giuseppe Guarneri del Ges\u00f9 a Cremona nel 1743. \u00c8 stato il violino di Niccol\u00f2 Paganini, che gli diede tale nome in omaggio alla sua potenza sonora.\nStoria.\nLe circostanze che portarono Paganini ad acquisire il \"Cannone\" non sono ancora storicamente accertate: il musicologo Edward Neill indicava come ipotesi pi\u00f9 probabile che il violinista genovese avesse ricevuto lo strumento nel 1802 a Livorno in dono da un certo Livron, gentiluomo francese.\nDalla corrispondenza di Paganini \u00e8 tuttavia certo che Paganini ne abbia fatto uso per tutta la sua carriera e che fosse solito chiamarlo affettuosamente \"il mio Cannone violino\" per la ricchezza e la potenza sonora con la quale riempiva le sale da concerto.\nPaganini mor\u00ec a Nizza il 27 maggio 1840: nel testamento redatto nel 1837 aveva disposto che lo strumento fosse lasciato alla citt\u00e0 sua di Genova \"onde sia perpetuamente conservato\": le vicende del lascito furono tuttavia complesse e si conclusero solo il 14 luglio del 1851, con la consegna dello strumento, da parte del barone Achille, figlio del Maestro, al Sindaco di Genova Antonio Profumo.\nDa allora il \"Cannone\" \u00e8 conservato a Palazzo Tursi (Musei di Strada Nuova - Genova) nella Sala Giunta Vecchia prima, oggi nella rinnovata Sala Paganiniana che accoglie, oltre alla copia costruita da Vuillaume per Paganini e appartenuta a Camillo Sivori, altri cimeli appartenuti al grande virtuoso.\nIl \"Cannone\" viene dato in prestito ad alcuni violinisti per rare e speciali occasioni."}
{"id": "3916847", "revid": "767487", "url": "https://it.wikipedia.org/wiki?curid=3916847", "title": "Passato sanguigno", "text": "Passato sanguigno (\"Blood Will Tell\") \u00e8 un film muto del 1917 diretto da Charles Miller, presentato e supervisionato da Thomas H. Ince.\nTrama.\nUltimo rampollo di una nota famiglia di finanzieri di Wall Street, Samson Oakley III viene ingiustamente espulso da scuola. Le sue disgrazie non sono finite: innamorato di una ballerina, si sposa venendo diseredato dal padre. Il finanziere \u00e8 oggetto di un complotto che vuole rovinarlo, approfittando della sua assenza da Wall Street. Il figlio riesce ad aprire la cassaforte nell'ufficio del padre e a portare via i suoi documenti. Al ritorno di Oakley II, questi scopre che Samson lo ha salvato: lo riprende in casa insieme alla moglie e la famiglia si ricompone.\nProduzione.\nIl film fu prodotto dalla Kay-Bee Pictures e dalla New York Motion Picture.\nDistribuzione.\nDistribuito dalla Triangle Distributing, il film - presentato da Thomas H. Ince - usc\u00ec nelle sale cinematografiche USA il 18 marzo 1917, in Italia nel 1918."}
{"id": "3916848", "revid": "1305772", "url": "https://it.wikipedia.org/wiki?curid=3916848", "title": "Isacco Sciaky", "text": "Biografia.\nNato a Salonicco da famiglia ebraica di origini italiane, giunge a Roma nel 1917 (pochi mesi prima dello scoppio dell'incendio della sua citt\u00e0) per proseguire i propri studi di filosofia. Nei primi anni Venti lavora presso la Banca di Sconto sino al suo fallimento. Sempre a Roma \u00e8 tra i fondatori del gruppo sionistico \"Avod\u00e0\", guidato da Enzo Sereni e Mos\u00e8 Beilinson e sostenitore di una rigenerazione dell'ebraismo diasporico. Dal 1924 al 1925 collabora in qualit\u00e0 di capo-redattore con il settimanale \"Israel\", diretto da Dante Lattes e Alfonso Pacifici. Nel 1926 si laurea in filosofia teoretica a Firenze sotto la guida di Eustachio Paolo Lamanna con una tesi su Immanuel Kant. Dal 1929 insegna nei licei italiani filosofia e storia (Brescia e poi Firenze). Dal 1932 al 1935 insegna presso le scuole italiane all'estero di Istanbul e di Alessandria d'Egitto. Nel 1936 ottiene la libera docenza in filosofia, che gli consentir\u00e0 d'insegnare per un anno a Firenze (passando avanti al giovane Eugenio Garin, che all'epoca non aveva ancora ottenuto la libera docenza ma era solo cultore della materia) e a Urbino (tenendo anche il corso di Letteratura francese, poi assegnato a Carlo Bo). Dopo la promulgazione delle leggi razziali fasciste, esattamente nell'autunno del 1939 riesce a emigrare con la sua famiglia in Palestina. Qui, dopo le difficolt\u00e0 iniziali, insegna diritto ed economia a Tel Aviv, prima di ottenere negli anni Cinquanta una cattedra di Filosofia all'Universit\u00e0 Ebraica di Gerusalemme. Contrariamente ad altri ebrei italiani vicini al partito revisionista sionista di Vladimir \u017dabotinskij, come il pedagogista ferrarese Renato Cohen, Sciaky non rientrer\u00e0 mai pi\u00f9 in Italia (pur avendo riottenuto la libera docenza nel 1955). Coltiver\u00e0 rapporti a distanza con Ugo Spirito e l'Universit\u00e0 La Sapienza; collaborer\u00e0 con varie riviste di filosofia del diritto, tra cui quella diretta da Norberto Bobbio.\nVicino al sionismo politico (ne scrive sin dai primi anni venti su \"Israel\", nel 1925 \u00e8 a Tripoli in qualit\u00e0 di rappresentante ufficioso dell'organizzazione sionistica), Sciaky non disdegna l'attivit\u00e0 scientifica e pedagogica a fianco dell'attualismo gentiliano e della pedagogia idealistica di Ernesto Codignola. Collabora con le riviste \"Civilt\u00e0 Moderna\" e \"La Nuova Italia\". Dal 1932 \u00e8 ufficialmente il rappresentante del partito revisionista sionista italiano presso il Ministero degli Affari Esteri (incontra il ministro plenipotenziario Raffaele Guariglia e il marchese Alberto Theodoli, presidente della Commissione permanente dei Mandati presso la Societ\u00e0 delle Nazioni), dove cercher\u00e0 di favorire un avvicinamento tra il fascismo mussoliniano e la causa jabotinskiana. Dopo la promulgazione delle leggi razziali fasciste e il \"tradimento\" del \"maestro\" Giovanni Gentile, Sciaky abbandoner\u00e0 la sua attivit\u00e0 politica-diplomatica per dedicarsi completamente ai propri studi di filosofia morale prima e filosofia del diritto poi."}
{"id": "3916849", "revid": "287204", "url": "https://it.wikipedia.org/wiki?curid=3916849", "title": "Luzice", "text": ""}
{"id": "3916852", "revid": "536103", "url": "https://it.wikipedia.org/wiki?curid=3916852", "title": "Biebrich (Wiesbaden)", "text": "Biebrich \u00e8 un distretto di Wiesbaden. Con i suoi abitanti \u00e8 il pi\u00f9 grande fra i distretti cittadini. Si trova sulla riva nord del fiume Reno.\nTraffico.\nLa stazione di Biebrich servito con treni regionali con direzione Francoforte Hbf, Wiesbaden Hbf e Coblenza.\nL'uscita \"Wiesbaden-Biebrich\" dell'autostrada 66 (tra Wiesbaden e Francoforte) situato nella parte nord di Biebrich."}
{"id": "3916866", "revid": "122246", "url": "https://it.wikipedia.org/wiki?curid=3916866", "title": "Chiesa dei Santi Ciro e Giovanni", "text": "La chiesa dei Santi Ciro e Giovanni \u00e8 una chiesa monumentale situata nel centro storico di Vico Equense: al suo interno si venera il santo patrono della citt\u00e0, san Ciro, e il santo compatrono, san Giovanni; \u00e8 sede parrocchiale e regge il santuario di Santa Maria del Toro, la chiesa dell'Assunta e Monte dei Morti, la chiesa di Santa Maria delle Grazie a Puntamare e la chiesa della Santissima Annunziata.\nStoria.\nUna primitiva chiesa, dalla semplice struttura e dimensioni ridotte, risaliva al XII secolo, mentre le prime testimonianze scritte sull'esistenza di questo luogo sacro risalgono al 1486, quando fu redatta la stipula di un contratto di fitto: l'edificio sorgeva su un terreno occupato da una villa romana, della quale riaffiorarono, nel corso degli anni, diverse rovine e reperti, come una vasca dedicata ad Apollo, conservata nel Castello Giusso; fu per anni utilizzata anche come sede del parlamento cittadino, fino al 1608, come testimoniato da alcuni atti notarili. Da un documento del 1\u00ba aprile 1500 si fa chiaro riferimento ai santi Ciro e Giovanni, come protettori della citt\u00e0; in un altro documento del 1541, alla vigilia della festa dei santi, veniva distribuito un barile di vino e due tomoli di nocciole.\nNel 1696 la citt\u00e0 fu interessata da un violento terremoto e la chiesa rimase notevolmente danneggiata: si decise di costruirne una nuova, abbattendo la precedente; i lavori cominciarono all'inizio del XVIII secolo e terminarono nel 1715, costellati da numerosi problemi economici, quando fu inaugurata dal vescovo Tommaso d'Aquino, come ricordato da un'epigrafe posta all'ingresso. La solenne consacrazione avvenne nel 1774 ad opera del vescovo Paolino Pace. Numerosi sono stati nel corso degli anni gli interventi di restauro, come quelli del 1925, che consentirono l'allungamento della parete dell'abside, su progetto di Giambattista Liguori e quelli del 1967, voluti dal parroco Antonino Buonocore, quando furono allungati i bracci del transetto ed aperto un nuovo ingresso laterale, seguendo i progetti degli architetti Raffaele Salvatori e Giorgio Messina. Altri piccoli interventi di restauro si sono avuti a seguito del terremoto dell'Irpinia del 1980.\nStruttura.\nLa chiesa, in stile barocco, presenta una facciata divisa in tre scomparti da due trabeazioni: la parte inferiore, quella pi\u00f9 ampia, presenta il portale d'ingresso incastonato in una cornice di tufo, la parte centrale presenta al centro un ampio finestrone, mentre la parte superiore termina con una cornice, sempre in tufo, sormontata da una croce in ferro. L'interno \u00e8 a croce latina, con navata centrale e cappelle laterali: quando la chiesa fu inaugurata queste erano sette ed erano dedicate al Crocifisso, all'Addolorata, a sant'Anna, alla Madonna del Rosario, a san Vincenzo Ferrer, alle anime del purgatorio e a san Domenico. L'altare maggiore, originariamente in marmo, opera di Gaetano Belli e consacrato il 4 dicembre 1785, \u00e8 di modesta fattura, in quanto completamente rifatto, seguendo le regole del Concilio Vaticano II.\nTra le opere di maggior rilievo la statua in legno dell'Immacolata, posta in una delle cappelle laterali, opera di Francesco Antonio Pisano, risalente alla prima met\u00e0 del XVIII secolo ed una tela, raffigurante la Deposizione, dipinta da Antonio Asturi e posta nella parte destra del transetto. Di notevole fattura il busto in argento seicentesco di san Ciro, utilizzato come reliquiario, contenente alcune spoglie del santo, donate dai padri gesuiti di Napoli; anche la statua di san Giovanni presenta un busto in argento, realizzato nel 2008 da Enrico Cuomo ed utilizzato come reliquiario. Presente un organo risalente al 1930. La cupola \u00e8 rivestita da maioliche, mentre il campanile \u00e8 stato eretto nel 1873, su disegno dell'architetto Domenico D'Ordi, sostituendo quello precedente, gravemente danneggiato: questo \u00e8 diviso in tre ordini, con pinnacolo in stile orientale ed \u00e8 stato restaurato nel 2003; ospita una campana fusa nel 1894."}
{"id": "3916867", "revid": "287204", "url": "https://it.wikipedia.org/wiki?curid=3916867", "title": "Mahous", "text": ""}
{"id": "3916869", "revid": "287204", "url": "https://it.wikipedia.org/wiki?curid=3916869", "title": "Abierto Mexicano Telcel 2012", "text": "L'Abierto Mexicano Telcel 2012 \u00e8 stato un torneo di tennis giocato sulla terra rossa. \u00c8 stata la 19\u00aa edizione del torneo maschile, facente parte della categoria ATP World Tour 500 series nell'ambito dell'ATP World Tour 2012, e la 12\u00aa del torneo femminile facente parte della categoria WTA International nell'ambito del WTA Tour 2012. Sia il torneo maschile che femminile si sono giocati al Fairmont Acapulco Princess di Acapulco in Messico, dal 27 febbraio al 3 marzo 2012.\nPartecipanti ATP.\nAltri partecipanti.\nI seguenti giocatori hanno ricevuto una wild-card per il tabellone principale:\nI seguenti giocatori sono entrati nel tabellone principale passando dalle qualificazioni:\nPartecipanti WTA.\nAltre partecipanti.\nLe seguenti giocatrici hanno ricevuto una wild-card per il tabellone principale:\nLe seguenti giocatrici sono entrate nel tabellone principale passando dalle qualificazioni:\nPunti e montepremi.\nIl montepremi complessivo \u00e8 di 1.375.000\u00a0$.\nCampioni.\nSingolare maschile.\n David Ferrer ha battuto in finale Fernando Verdasco con il punteggio di 6-1, 6-2. \nSingolare femminile.\n Sara Errani ha battuto in finale Flavia Pennetta con il punteggio di 5-7, 7-62, 6-0.\nDoppio maschile.\n David Marrero / Fernando Verdasco hanno battuto in finale Marcel Granollers / Marc L\u00f3pez per 6-3, 6-4.\nDoppio femminile.\n Sara Errani / Roberta Vinci hanno battuto in finale Lourdes Dom\u00ednguez Lino / Arantxa Parra Santonja con il punteggio di 6-2, 6-1."}
{"id": "3916871", "revid": "28592", "url": "https://it.wikipedia.org/wiki?curid=3916871", "title": "Janka", "text": ""}
{"id": "3916872", "revid": "830939", "url": "https://it.wikipedia.org/wiki?curid=3916872", "title": "Julius Langbehn", "text": "\u00c8 noto per essere ritenuto da studiosi quali Fritz Stern e George L. Mosse quale un precursore culturale del Terzo Reich.\nBiografia.\nNasce ad Hadersleben (oggi Haderslev, all'epoca nello Schleswig tedesco) nel 1851 da un pastore luterano e una casalinga. Dopo essersi arruolato volontario nella guerra franco-prussiana del 1870, conduce studi irregolari a Kiel e a Monaco di Baviera. Nel 1880 si laurea a Monaco con una tesi d'archeologia classica intitolata \"Fl\u00fcgelgestalten der \u00e4ltesten Griechischen Kunst\" sotto la guida di Heinrich Brunn. Fallita la carriera accademica (dopo una borsa di studio avuta presso l'Istituto archeologico germanico di Roma), inizia a coltivare i propri propositi di riforma morale della Germania guglielmina. Alla fine del 1889 tenta vanamente di assumere la tutela legale di Friedrich Nietzsche. Nel 1890 pubblica a Dresda anonimamente il proprio capolavoro: \"Rembrandt als Erzieher\", che conoscer\u00e0 centinaia di nuove edizioni nei successivi decenni. Il libro \u00e8 una condanna integrale della modernit\u00e0 tedesca e un tentativo di ritornare alle vere fonti della germanicit\u00e0, rappresentate - secondo l'autore - dall'arte di Rembrandt. Malgrado la fama del suo libro, Langbehn continua la propria esistenza di irregolare. Pubblica una raccolta di Lied e, insieme al suo discepolo (Benedikt Momme Nissen, un ex pittore che avrebbe poi preso i voti benedettini), girovaga in lungo e in largo per la Germania e l'Europa. Pubblica alcuni scritti d'arte su riviste popolari dell'epoca. Muore di cancro allo stomaco a Rosenheim, in Baviera, nel 1907."}
{"id": "3916876", "revid": "1782831", "url": "https://it.wikipedia.org/wiki?curid=3916876", "title": "Morocco Tennis Tour - Meknes 2012", "text": "Il Morocco Tennis Tour - Meknes 2012 \u00e8 stato un torneo professionistico di tennis maschile giocato sulla terra battuta. \u00c8 stata la 5\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2012. Si \u00e8 disputato a Mekn\u00e8s in Marocco dal 20 al 26 febbraio 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Evgenij Donskoj ha battuto in finale Adrian Ungur, 6-1, 6-3\nDoppio.\n Adri\u00e1n Men\u00e9ndez Maceiras / Jaroslav Posp\u00ed\u0161il hanno battuto in finale Gerard Granollers-Pujol / Iv\u00e1n Navarro, 6-3, 3-6, [10-8]"}
{"id": "3916878", "revid": "729019", "url": "https://it.wikipedia.org/wiki?curid=3916878", "title": "Ninurta-tukulti-Assur", "text": ""}
{"id": "3916883", "revid": "1543377", "url": "https://it.wikipedia.org/wiki?curid=3916883", "title": "Volkswagen Challenger 2012", "text": "Il Volkswagen Challenger 2012 \u00e8 stato un torneo professionistico di tennis maschile giocato sul sintetico. \u00c8 stata la 19\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Wolfsburg in Germania dal 20 al 26 febbraio 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Igor Sijsling ha battuto in finale Jerzy Janowicz, 4-6, 6-3, 7-6(11-9)\nDoppio.\n Laurynas Grigelis / Uladzimir Ihnacik hanno battuto in finale Tomasz Bednarek / Olivier Charroin, 7-5, 4-6, [10-5]"}
{"id": "3916885", "revid": "287204", "url": "https://it.wikipedia.org/wiki?curid=3916885", "title": "Micovice", "text": ""}
{"id": "3916892", "revid": "729019", "url": "https://it.wikipedia.org/wiki?curid=3916892", "title": "Ferrovia ad alta velocit\u00e0 Madrid-Barcellona-Confine francese", "text": "La ferrovia ad alta velocit\u00e0 Madrid\u2013Barcellona \u00e8 una linea ferroviaria spagnola che connette le citt\u00e0 di Madrid e Barcellona.\nStoria.\nGi\u00e0 negli anni '80 il governo spagnolo sentiva la necessit\u00e0 di migliorare il traffico ferroviario tra le due citt\u00e0 principali del Paese, infatti la ferrovia esistente era decisamente inadeguata essendo caratterizzata in gran parte a binario singolo e i treni pi\u00f9 rapidi impiegavano oltre 6 ore a coprire la distanza.\nIn quegli anni il governo spagnolo era impegnato a realizzare la ferrovia ad alta velocit\u00e0 Madrid\u2013Siviglia, che fu inaugurata nel 1992 ottenendo ben presto un notevole successo, pertanto il governo scelse di ripetere l'opera per collegare le due metropoli.\nI lavori iniziarono nel 1996 e nel 2003 \u00e8 stata completata ed inaugurata gran parte della linea (dalla capitale a Lerida) dando inizio al servizio commerciale. Inizialmente la velocit\u00e0 massima della linea era di 200\u00a0km/h, nel maggio 2006 l'intera linea fu attrezzata con il sistema ERTMS di livello 1, pertanto la velocit\u00e0 massima fu innalzata a 250\u00a0km/h e a 280\u00a0km/h ad ottobre.\nIl 18 dicembre 2006 fu aperto il tratto fino a Tarragona e il 7 maggio successivo la velocit\u00e0 massima fu innalzata ulteriormente a 300\u00a0km/h.\nLa linea avrebbe dovuto arrivare fino a Barcellona entro dicembre 2007 ma i lavori furono rallentati e l'ultimo tratto fu aperto a febbraio 2008.\nA marzo 2013 \u00e8 stata inoltre completato il prolungamento della linea passante per Girona fino a Figueras, da dove si connette alla LGV Perpignan\u2013Figueras (inaugurata il 27 gennaio 2011) attraversando il confine con la Francia.\nSviluppo futuro.\nIn fase di progettazione da parte francese c'\u00e8 anche di prolungare la LGV Perpignan\u2013Figueras fino a N\u00eemes per poi connetterla con la LGV M\u00e9diterran\u00e9e, realizzando quindi un collegamento ferroviario ad alta velocit\u00e0 ininterrotto tra le capitali dei due stati, Madrid e Parigi."}
{"id": "3916893", "revid": "287204", "url": "https://it.wikipedia.org/wiki?curid=3916893", "title": "Morocco Tennis Tour - Meknes 2012 - Singolare", "text": "Il singolare del Morocco Tennis Tour \u00e8 stato un torneo di tennis facente parte dell'ATP Challenger Tour 2012.\nJaroslav Posp\u00ed\u0161il era il detentore.\nEvgenij Donskoj ha battuto in finale Adrian Ungur 6\u20131, 6\u20133."}
{"id": "3916895", "revid": "93775720", "url": "https://it.wikipedia.org/wiki?curid=3916895", "title": "Mutakkil-Nusku", "text": "Biografia.\nEgli era figlio di Assur-dan I ed aveva usurpato il trono di suo fratello Ninurta-tukulti-Assur solamente poco dopo la morte del padre. Il suo regno fu molto breve e lasci\u00f2 il trono al figlio Assur-resh-ishi I."}
{"id": "3916896", "revid": "1782831", "url": "https://it.wikipedia.org/wiki?curid=3916896", "title": "Morocco Tennis Tour - Meknes 2012 - Doppio", "text": "Il doppio del Morocco Tennis Tour \u00e8 stato un torneo di tennis facente parte dell'ATP Challenger Tour 2012.\nTreat Conrad Huey e Simone Vagnozzi erano i detentori del titolo, ma Huey quest'anno non ha partecipato.\nVagnozzi ha fatto coppia con Daniel Mu\u00f1oz de la Nava.\nAdri\u00e1n Men\u00e9ndez Maceiras e Jaroslav Posp\u00ed\u0161il hanno battuto in finale Gerard Granollers e Iv\u00e1n Navarro 6\u20133, 3\u20136, [10\u20138]."}
{"id": "3916897", "revid": "28592", "url": "https://it.wikipedia.org/wiki?curid=3916897", "title": "Patois valdostano", "text": ""}
{"id": "3916898", "revid": "1442080", "url": "https://it.wikipedia.org/wiki?curid=3916898", "title": "Volkswagen Challenger 2012 - Singolare", "text": "Il singolare del Volkswagen Challenger 2012 \u00e8 stato un torneo di tennis facente parte dell'ATP Challenger Tour 2012.\nRuben Bemelmans era il detentore del titolo, ma quest'anno non ha partecipato.\nIgor Sijsling ha battuto in finale Jerzy Janowicz 4\u20136, 6\u20133, 7\u20136(11\u20139)."}
{"id": "3916902", "revid": "287204", "url": "https://it.wikipedia.org/wiki?curid=3916902", "title": "Taverna di Rotola", "text": "La Taverna di Rotola \u00e8 un edificio storico sito in localit\u00e0 Rotola del comune di Ceppaloni, in provincia di Benevento.\nStoria.\nLa Taverna di Rotola risale almeno al XVI secolo e si trova sulla strada che da Benevento conduce ad Avellino e poi a Salerno, detta in antico via \"Antiqua Maiore\". La taverna era anche detta \u201cdel Mulino\u201d in quanto in adiacenza si trovava un mulino alimentato dalle acque del fiume Sabato, attivo dall'XI secolo sin verso la fine del XVII secolo. L'edificio fu per lungo tempo di propriet\u00e0 del feudatario di Ceppaloni e la taverna era gestita in affitto unitamente al fondo feudale circostante.\nCome nelle altre taverne del tempo vi si poteva mangiare, trovare alloggio e ricoverare i cavalli.\nAttualmente l'edificio versa in precarie condizioni statiche."}
{"id": "3916903", "revid": "1442080", "url": "https://it.wikipedia.org/wiki?curid=3916903", "title": "Volkswagen Challenger 2012 - Doppio", "text": "Il doppio del Volkswagen Challenger 2012 \u00e8 stato un torneo di tennis facente parte dell'ATP Challenger Tour 2012.\nMatthias Bachinger e Simon Stadler erano i detentori del titolo, ma Bachinger quest'anno non ha partecipato.\nStadler ha fatto coppia con Travis Rettenmaier, ma ha perso nel 1\u00ba turno.\nLaurynas Grigelis e Uladzimir Ihnacik hanno battuto in finale 7\u20135, 4\u20136, [10\u20135] Tomasz Bednarek e Olivier Charroin."}
{"id": "3916905", "revid": "110157", "url": "https://it.wikipedia.org/wiki?curid=3916905", "title": "So So Gangsta", "text": "So So Gangsta \u00e8 l'ottavo album del rapper Daz Dillinger, membro dei Tha Dogg Pound. \u00c8 stato pubblicato nel 2006 per la So So Def, una sotto etichetta della Def Jam. Dopo \"Retaliation, Revenge and Get Back\", questo \u00e8 il secondo album di Daz Dillinger ad essere stato pubblicato da una major. In accordo con Billboard, \"So So Gangsta\" ha venduto in totale 150,000 copie. I singoli dell'album sono \"On Some Real Shit\" con Rick Ross, \"All I Need\" e \"Thang On My Hip\". Tra le collaborazioni si possono notare artisti di grande spessore come Ice Cube, Snoop Dogg e l'amico di sempre Kurupt."}
{"id": "3916909", "revid": "69794", "url": "https://it.wikipedia.org/wiki?curid=3916909", "title": "Assemblea parlamentare del Mediterraneo", "text": "L'Assemblea parlamentare del Mediterraneo \u00e8 un'organizzazione internazionale che raccoglie come membri numerosi paesi che insistono sul bacino omonimo. L'Assemblea, con sede a Napoli, ha il fine di promuovere le migliori condizioni politiche, socio-economiche, ambientali e culturali per i cittadini degli stati membri.\nOrganizzazione.\nL'Assemblea \u00e8 un organo transnazionale regionale, provvisto di specifica identit\u00e0 giuridica, e ricopre il ruolo di osservatore presso l'Assemblea generale delle Nazioni Unite. Il suo ruolo consiste nel funzionare come forum di discussione tra i parlamenti dei diversi Stati membri, al fine di promuovere la stabilit\u00e0, la sicurezza e la pace nel bacino del Mediterraneo. Tale scopo viene raggiunto attraverso la discussione all'interno dell'organizzazione, e la formulazione di raccomandazioni ai parlamenti nazionali ed alle organizzazioni internazionali che insistono nell'area geografica di riferimento.\nLa struttura dell'Assemblea, retta da un presidente, da un bureau e da un segretariato, \u00e8 suddivisa in tre comitati, dedicati rispettivamente alla cooperazione politica e della sicurezza, alla cooperazione economica, sociale ed ambientale, al dialogo tra civilt\u00e0, e ai diritti umani.\nLe priorit\u00e0 dell'Assemblea, oggetto di specifiche risoluzioni, sono: pace, sicurezza, stabilit\u00e0, commercio, ambiente, dialogo, discriminazione per genere, energia, immigrazione, giovani.\nIl presidente attuale dell'Assemblea \u00e8 il deputato italiano \nGennaro Migliore, mentre il segretario generale \u00e8 l'italiano Sergio Piazzi.\nIl 16 dicembre 2009 le \u00e8 stato riconosciuto lo status di osservatore dell'Assemblea generale delle Nazioni Unite."}
{"id": "3916918", "revid": "764447", "url": "https://it.wikipedia.org/wiki?curid=3916918", "title": "Carnival Ecstasy", "text": "Carnival Ecstasy \u00e8 una nave da crociera della Carnival Cruise Lines, seconda nave ad essere costruita della \"Fantasy Class\". &lt;br&gt;\nDopo l'uragano Katrina \u00e8 stata utilizzata per sei mesi come abitazione temporanea per i senzatetto."}
{"id": "3916919", "revid": "1543377", "url": "https://it.wikipedia.org/wiki?curid=3916919", "title": "Diaframma urogenitale", "text": "Vecchi testi di anatomia affermano l'esistenza di un diaframma urogenitale, chiamato anche legamento triangolare, che \u00e8 stato descritto come uno strato del bacino che separa la profondit\u00e0 del sacco perineale dal bacino superiore, compresa tra la fascia inferiore del diaframma urogenitale (membrana perineale) e la fascia superiore del diaframma urogenitale.\n\u00c8 costituito dal \"muscolo trasverso profondo del perineo\" e dal \"muscolo sfintere dell\u2019uretra\". I muscoli sono entrambi innervati dai rami del nervo pudendo.\nMentre questo termine viene usato per riferirsi a un livello del bacino che separa il sacco profondo perineale dal bacino superiore, un bordo distinto di questo sacco probabilmente non esiste.\nAnche se non \u00e8 riconosciuto ufficialmente, il termine viene ancora usato occasionalmente per descrivere i componenti muscolari della sacca perineale profonda. L'uretra e la vagina, se parte del sacchetto, sono solitamente intese passare attraverso il diaframma urogenitale, piuttosto che una parte del diaframma stesso.\nAlcuni ricercatori affermano ancora che una tale membrana esiste e il termine \u00e8 ancora usato in letteratura."}
{"id": "3916920", "revid": "116681732", "url": "https://it.wikipedia.org/wiki?curid=3916920", "title": "Bernard Khoury", "text": "Figlio dell'architetto modernista libanese Khalil Khoury, dopo gli studi accademici presso la Rhode Island School of Design e il Master in Architettura ricevuto dalla Harvard University nel 1993, \u00e8 tornato nel suo paese d'origine dove ha iniziato la carriera professionale. Una delle sue opere pi\u00f9 celebri \u00e8 il B 018, una discoteca completamente interrata costruita nel 1998 in un'area semi-industriale nei dintorni di Beirut."}
{"id": "3916930", "revid": "446353", "url": "https://it.wikipedia.org/wiki?curid=3916930", "title": "HNLMS De Zeven Provinci\u00ebn (C 802)", "text": ""}
{"id": "3916933", "revid": "2211834", "url": "https://it.wikipedia.org/wiki?curid=3916933", "title": "Aemilia (eparchia)", "text": "Leparchia Aemilia fu un antico territorio bizantino in Italia, oggi compreso in Emilia-Romagna.\nIstituzione.\nLa \"Descriptio orbis romani\" di Giorgio Ciprio, opera geografica redatta all'inizio del VII secolo, suddivideva in cinque province o eparchie l'Italia bizantina:\nAlcuni studiosi, ritenendo attendibile la \"Descriptio orbis romani\" di Giorgio Ciprio, hanno supposto che la suddivisione dell'Italia in cinque eparchie sarebbe stata il frutto di una presunta riforma amministrativa dell'Italia attuata intorno al 580 dall'Imperatore Tiberio II. Tale riforma, a parere dello studioso Bernard Bavant, sarebbe stata attuata al fine di riorganizzare l'amministrazione e le difese dei residui territori bizantini nella speranza di renderli in grado di resistere agli assalti dei Longobardi, avendo ormai rinunciato a ogni velleit\u00e0 di scacciarli dalla penisola dopo il fallimento dei precedenti tentativi; tale riorganizzazione avrebbe anticipato la riforma dell'Esarcato, che fu poi realizzata alcuni anni dopo. La nuova eparchia ebbe breve vita. Infatti qualche anno dopo fu abolita con l'istituzione dell'Esarcato di Ravenna. Gli storici moderni ritengono che ci\u00f2 sia avvenuto all'inizio del regno di Maurizio I (582-602), e comunque non oltre il 584.\nAltri studiosi (come Cosentino) hanno invece messo in dubbio l'esistenza di questa presunta riforma amministrativa, considerando inattendibile la sezione relativa all'Italia dell'opera di Giorgio Ciprio sulla base del fatto che quest'ultimo, essendo molto probabilmente armeno, era verosimilmente poco informato sull'Italia e potrebbe aver tratto o dedotto la suddivisione dell'Italia in cinque eparchie da fonti disorganiche non direttamente riconducibili alla cancelleria imperiale; d'altronde, la presunta suddivisione dell'Italia in cinque eparchie, a dire del Cosentino, risulterebbe contraddire testimonianze coeve italiche, come l'epistolario di papa Gregorio I e le epigrafi.\nConfini.\nL'eparchia comprendeva i residui possedimenti bizantini nella parte centrale dell'Aemilia, a cui si aggiungono l'estremit\u00e0 sud-occidentale della Venezia (Cremona e zone limitrofe) e l'estremit\u00e0 sud-orientale della Liguria (con Lodi Vecchio). Confinava a nord e a ovest con il Regno longobardo, a sud e ad est con l'eparch\u00eca Annonaria, provincia bizantina.\nGiorgio Ciprio cita alcune citt\u00e0 come appartenenti a questa eparchia, tra cui:"}
{"id": "3916941", "revid": "1048993", "url": "https://it.wikipedia.org/wiki?curid=3916941", "title": "Personaggi di Final Fantasy VIII", "text": "Questa pagina descrive i personaggi del videogioco di ruolo giapponese Final Fantasy VIII.\nPersonaggi principali.\nSquall Leonhart.\nSquall, 17 anni, \u00e8 il protagonista maschile del gioco. SeeD del Garden di Balamb, ha una cicatrice sulla fronte (a seguito di uno scontro con Seifer in cui viene ferito). Ragazzo chiuso e solitario, ha una grande rivalit\u00e0 con Seifer. Il suo carattere evolver\u00e0 decisamente dopo l'incontro con Rinoa, di cui si innamora, ricambiato. La sua arma \u00e8 il \"Gunblade\", un misto tra una grande spada e un fucile dal tamburo simile al revolver.\nRinoa Heartilly.\nRinoa entra nel gioco come cliente del Garden: infatti incontra Squall durante il ballo. Capo del gruppo dei Gufi del Bosco, resistenza di Timber, si innamora di Squall e riuscir\u00e0 a renderlo meno freddo e solitario. Dalla fine del secondo disco verr\u00e0 posseduta dalla strega Artemisia, perdendo i sensi (risultando quindi un personaggio non utilizzabile per tutta la durata del disco) e risvegliandosi nella base orbitante per liberare Adele. In quell'occasione \u00e8 Squall a salvarla, ma la ragazza gli verr\u00e0 comunque portata via dalle autorit\u00e0 di Esthar in quanto \u00e8 diventata una strega. Incurante di questo, Squall la salver\u00e0, e da quel momento non si separeranno pi\u00f9. Come arma usa un disco rotante, e il suo fidato cane Angelo.\nZell Dincht.\nZell \u00e8 un SeeD del Garden di Balamb. Supera l'esame di SeeD insieme a Squall e Selphie. \u00c8 molto impulsivo e generoso, anche se a volte risulta fastidioso agli altri membri del gruppo, fino addirittura a metterli nei guai per colpa della sua parlantina. Zell \u00e8 esperto di arti marziali come Tifa in Final Fantasy VII e Sabin in Final Fantasy VI, l'unico del gruppo in grado di combattere a mani nude: l'unico attrezzo che usa sono dei guanti ferrati, che possono essere acquistati come qualsiasi altra arma nei negozi appositi. \u00c8 un grande divoratore di panini del bar del Garden, nonostante non arrivi mai in tempo per accaparrarseli (pare infatti siano molto graditi dagli studenti), e sembra inoltre appassionato di tecnologia (come lo skateboard volante, o pi\u00f9 in generale tutti i macchinari in cui il gruppo si imbatte).\nIrvine Kinneas.\nIrvine \u00e8 uno studente del Garden di Galbadia. Si aggrega alla squadra come cecchino, nell'intento di eliminare la Strega Edea nell'attentato durante la parata. Donnaiolo per eccellenza, non esiste una ragazza del gruppo con cui non ci abbia provato, anche se in realt\u00e0 \u00e8 molto attratto da Selphie. Nonostante il suo carattere estroverso ed esagerato, nasconde un lato molto insicuro e solitario, che mostrer\u00e0 soltanto a Squall in un attimo di ansia poco prima dell'attentato. La sua arma \u00e8 il fucile, caricabile con diversi tipi di proiettili.\nQuistis Trepe.\nQuistis, 18 anni, \u00e8 una professoressa del Garden di Balamb. All'et\u00e0 di 15 anni diventa SeeD del Garden di Balamb, e a soli 17 anni viene promossa a professoressa, ma poco dopo l'inizio del gioco si licenzia per ritornare in azione come SeeD. \u00c8 molto affezionata a Squall, anche se non ne \u00e8 innamorata, come crede all'inizio del gioco. Nei primi due dischi ha un ruolo fondamentale allo svolgersi nella trama, ma con l'andare avanti del gioco perder\u00e0 questa importanza, fino a diventare un personaggio marginale, rimanendo nonostante tutto membro fisso nella rosa del party (questo aspetto \u00e8 facilmente verificabile dal numero esiguo di battute che pronuncia negli ultimi due CD del gioco). La sua arma \u00e8 la frusta.\nSelphie Tilmitt.\nProviene dal Garden di Trabia, ma supera l'esame di SeeD a Balamb. Ragazza allegra e vivace, \u00e8 sempre pronta a portare nel gruppo una nota di allegria anche nei momenti pi\u00f9 tragici. Adora i treni, non riesce a stare ferma ed \u00e8 sempre molto ottimista. Come arma usa il nunchaku.\nAntagonisti.\nSeifer Almasy.\nSeifer \u00e8 la nemesi di Squall, con cui ha molte caratteristiche in comune. Anche lui studente del Garden di Balamb, come Squall ha una cicatrice sulla fronte (sempre in seguito allo stesso scontro). Arriva nel Garden da giovane insieme a Squall e conosce Rinoa un anno prima dello svolgimento della storia principale, diventandone amico. Anche Seifer usa il Gunblade, diverso da quello di Squall per la forma dell'elsa che ricorda una pistola semi-automatica invece di un fucile. Poco dopo la prima missione passa dalla parte dei nemici, diventando il cavaliere della Strega, prima di Edea (controllata da Artemisia) e poi dell'essenza stessa di Artemisia nel corpo di Adele.\nAdele.\nSeconda strega malvagia incontrata nel gioco, fu reggente di Esthar fino a che i suoi abitanti non riuscirono a imprigionarla con l'aiuto semi-involontario di Laguna. Rimane confinata per anni nello spazio nel sigillo, fino a che Rinoa non la libera: sotto il controllo di Artemisia riprende quindi possesso del suo palazzo, la Lunatic Pandora, causando il Pianto Lunare (i mostri lunari invadono il pianeta). Si fonder\u00e0 con Rinoa, catturata da Seifer, ma verr\u00e0 sconfitta definitivamente dai protagonisti guidati dal vendicativo Squall, e Rinoa sar\u00e0 tratta in salvo.\nAl contrario delle altre streghe, Adele ha un corpo possente e muscoloso, pi\u00f9 simile a quello di un uomo che di una donna; tutto fa presupporre che Adele sia effettivamente un uomo, dal momento che il titolo di strega rimane invariato da uomo a donna (anche il grande Hyne \u00e8 descritto come un uomo), e che Adele \u00e8 un nome sia da donna che da uomo.\nArtemisia.\nLa strega pi\u00f9 potente di tutti i tempi, vive in un futuro remoto da cui controlla molti dei personaggi della storia (Edea, Adele, Rinoa, tutte quante streghe). Abita in un castello immenso, arroccato sul nulla e ancorato al terreno tramite gigantesche catene, ed \u00e8 protetta da numerosi guardiani molto potenti, che i protagonisti dovranno affrontare uno ad uno. Il suo piano \u00e8 quello di distruggere ogni forma vivente, e lo spazio e il tempo stessi tramite la \"compressione\", fino a diventare il tutto, in un universo senza pi\u00f9 vita, un piano folle per cui vengono portate poche spiegazioni, rendendo confusa l'ultima parte della trama. Da alcuni indizi viene fatto supporre che Artemisia avesse un cavaliere di cui era innamorata ma che poi per cause ignote perse la vita. Ci\u00f2 fece impazzire dal dolore Artemisia spingendosi a voler distruggere tutto. \u00c8 il boss finale del gioco (bench\u00e9 non il pi\u00f9 forte, secondo la tradizione dei vari Final Fantasy) e dovr\u00e0 essere sconfitta nei suoi quattro differenti stadi. \u00c8 in grado di evocare anche lei un G.F., il Griever, una bestia a met\u00e0 tra un lupo e un leone (come quella rappresentata nel ciondolo di Squall, e da essa derivata, in quanto il mostro \u00e8, secondo Artemisia, la creatura pi\u00f9 spaventosa nella mente di Squall).\nAltri personaggi.\nEllione.\n \u00e8 la ragazza che appare all'inizio del gioco in infermeria, avvolta dal mistero per buona parte del gioco. Perse i genitori nella \"Guerra della Strega\", accudita da Raine e Laguna finch\u00e9 non venne portata ad Esthar per degli studi sui suoi poteri dal Dottor Odine: Ellione \u00e8 infatti una strega molto potente. Usa queste sue capacit\u00e0 per far tornare indietro nel tempo Squall nei sogni, nelle vesti di Laguna, e in seguito per trasferire tutto il party nel futuro. Frequent\u00f2 anche lei l'orfanotrofio di Edea e qui si affezion\u00f2 a Squall che incominci\u00f2 a chiamarla \"sorellina\" (tuttavia i due non hanno nessun rapporto di parentela diretta). Ellione vedendo il grande legame che lega Squall e Rinoa, i suoi amici e circondata dalle persone che ama, comprende infine che il passato non \u00e8 importante e che il futuro non \u00e8 scritto. Solo il presente \u00e8 importante perch\u00e9 \u00e8 in quello che il futuro e il passato si incontrano ed \u00e8 l\u00ec che tutto pu\u00f2 essere cambiato.\nEdea.\nInizialmente viene contrastata dai Seed finch\u00e9 non vengono a sapere che \u00e8 stata posseduta da Artemisia, la strega del futuro che trasmetter\u00e0 i poteri anche su Rinoa. \u00c8 la donna che ricordano Quistis, Squall, Selphie, Zell e Irvine quando andranno nel Garden di Trabia: ella infatti \u00e8 la \"madre\" che li accud\u00ec nell'orfanotrofio. Questi non se lo ricordano prima per via della loro memoria offuscata a causa dell'uso dei G.F.. \u00c8 segretamente la Moglie di Cid. Per un breve periodo di tempo nel terzo disco \u00e8 un personaggio giocabile, a sostituzione di Rinoa.\nCid Kramer.\nCid, nome ricorrente nella saga, in questo capitolo \u00e8 il preside del Garden di Balamb. Per riuscire a costruirlo si indebita con Norg, che diventa quindi il proprietario del Garden ma che verr\u00e0 sconfitto dai protagonisti. \u00c8 (segretamente) sposato con Edea.\nLaguna Loire.\nSoldato di Galbadia che verr\u00e0 controllato dal giocatore nei \"sogni\" prodotti da Ellione. \u00c8 infatuato della pianista dell'hotel di Galbadia, Julia, che ricambia il suo sentimento, anche se i due non potranno mai dichiararsi a causa degli eventi. In seguito Julia si sposer\u00e0 col colonello Caraway, unione da cui nascer\u00e0 Rinoa. Laguna nel frattempo risulta disperso in battaglia, in realt\u00e0 si dimette dalla vita militare per viaggiare, inizialmente lavora come giornalista (si possono leggere dei suoi articoli su \"Timber Maniacs\") e infine si stabilisce a Winhill, dove \u00e8 stato raccolto ferito da Raine. I due si innamoreranno, e come mostrato nel filmato finale del gioco si sposano. A un certo punto della vicenda per\u00f2 Ellione viene rapita, e Laguna deve abbandonare Winhill per cercarla. Non si conosce la storia di Raine da quel momento in poi, ma come mostrato sempre nel filmato finale \u00e8 morta. Alcune teorie (non confermate esplicitamente, ma suggerite pi\u00f9 volte nel corso del gioco) suggerirebbero che Squall sia figlio della relazione tra Laguna e Raine. Dopo aver liberato Ellione, Laguna partecipa alla ribellione della futurista citt\u00e0 di Esthar contro la strega Adele. In seguito al successo dell'operazione, ne diverr\u00e0 il presidente, ruolo in cui i protagonisti lo incontreranno nel terzo disco del gioco. Laguna ammette di essere diventato presidente per avere parlato troppo e senza rendersene conto \u00e8 salito al potere. Tuttavia egli ancora rimpiange di esserlo diventato per non avere potuto infine tornare da Raine a Winhill.\nWard Zaback.\nSoldato di Galdabia che fa parte dei \"sogni\" prodotti da Ellione. \u00c8 un caro amico di Laguna: il suo fisico \u00e8 decisamente imponente, indossa sempre una bandana azzurra e ha una cicatrice sul volto. Perde la voce, a quanto pare in seguito ai duri combattimenti sostenuti in una missione, infatti da quel momento si esprimer\u00e0 soltanto con dei puntini di sospensione. In combattimento usa un arpione.\nKiros Seagul.\nL'altro soldato amico di Laguna, in combattimento si muove in maniera sinuosa, quasi femminea, utilizzando delle lame chiamate Katals. Mostra uno spiccato senso per l'umorismo in risposta alle situazioni imbarazzanti che vedono coinvolto il trio. Ha la pelle scura e i capelli acconciati in lunghe treccine.\nRaine Leonheart.\nUna dolce ragazza che gestisce un bar nel villaggio di Winhill. Anche se non \u00e8 detto direttamente, si scoprir\u00e0 essere la madre di Squall Leonheart. Durante la guerra di Galbadia, trover\u00e0 Laguna Lorie gravemente ferito dopo aver disertato dall'esercito di Galbadia, per abbandonare la vita militare per fare il giornalista. Nei mesi successivi si prender\u00e0 cura di Laguna medicando le sue ferite fino a quando non si ristabilisce. Raine inizialmente trova insopportabile il comportamento di Laguna, poich\u00e9 si atteggiava con comportamenti infantili. Tra i due tutta via sboccer\u00e0 infine l'amore e alla fine i due si sposeranno.\nIn un momento imprecisato, Ellione, viene infine rapita dai soldati di Esthar, e Laguna \u00e8 costretto infine ad abbandonare il villaggio per andare a soccorrerla. Raine che era rimasta incinta, non riuscir\u00e0 a dire nulla del loro figlio a Laguna. Raine muore infine di parto e suo figlio Squall finisce nell'orfanotrofio di Edea, dove l\u00ec conoscer\u00e0, Selphie, Quistis, Irvine, Seifer e Zell. Nel presente al villaggio Winhill il bar di Raine \u00e8 stato acquistato da una scrittrice che sembra avere poteri medium, affermando che nel bar c'\u00e8 una presenza. Sembra, infatti, che lo spirito di Raine sia tornato a Winhill al bar dove viveva col suo amato Laguna ed Ellione. La scrittrice mette ogni volta sui tavoli dei fiori bianchi che si riveleranno quelli preferiti di Raine. Quando Squall va a fare visita al villaggio Winhill, per alcuni momenti sembra vedere dentro il bar, Raine."}
{"id": "3916944", "revid": "968817", "url": "https://it.wikipedia.org/wiki?curid=3916944", "title": "Fussballclub Braunau", "text": "Il Fussballclub Braunau \u00e8 una societ\u00e0 calcistica austriaca fondata a Braunau am Inn con il nome di S.V. Braunau, fu promossa nella Erste Liga, seconda divisione nel campionato austriaco, nel 1993.\nIl cammino della squadra continu\u00f2 fino al 2003, anno in cui la squadra and\u00f2 in bancarotta, e fu costretta ad andare nelle serie minori. Ora la squadra austriaca si trova nella Landesliga West."}
{"id": "3916945", "revid": "15200", "url": "https://it.wikipedia.org/wiki?curid=3916945", "title": "Campania (eparchia)", "text": "La Campania era un antico territorio bizantino in Italia, compreso tra le odierne regioni Campania e Puglia settentrionale.\nIstituzione.\nLa \"Descriptio orbis romani\" di Giorgio Ciprio, opera geografica redatta all'inizio del VII secolo, suddivideva in cinque province o eparchie l'Italia bizantina:\nAlcuni studiosi, ritenendo attendibile la \"Descriptio orbis romani\" di Giorgio Ciprio, hanno supposto che la suddivisione dell'Italia bizantina in cinque eparchie sarebbe stata il frutto di una presunta riforma amministrativa attuata intorno al 580 dall'Imperatore Tiberio II al fine di riorganizzare l'amministrazione e le difese dei territori residui minacciati dai Longobardi nella speranza di renderli in grado di respingere i loro attacchi, avendo ormai rinunciato a ogni velleit\u00e0 di debellarli dopo il fallimento dei precedenti tentativi (come la spedizione di Baduario); secondo il parere di Bernard Bavant, tale riorganizzazione avrebbe anticipato la riforma dell'Esarcato, che fu realizzata alcuni anni dopo.\nAltri studiosi (come il Cosentino), invece, hanno messo in dubbio l'esistenza di questa presunta riforma amministrativa, considerando inattendibile la sezione relativa all'Italia dell'opera di Giorgio Ciprio sulla base del fatto che quest'ultimo, essendo molto probabilmente armeno, era verosimilmente poco informato sull'Italia e potrebbe aver tratto o dedotto la suddivisione dell'Italia in cinque eparchie da fonti disorganiche non direttamente riconducibili alla cancelleria imperiale; d'altronde, tale suddivisione dell'Italia in cinque eparchie, a dire del Cosentino, risulterebbe anche andare in contrasto con quanto riferito da fonti coeve italiche, come l'epistolario di papa Gregorio I e le epigrafi.\nIn ogni caso la nuova eparchia ebbe breve vita. Infatti qualche anno dopo fu abolita con l'istituzione dell'Esarcato. Gli storici moderni ritengono che ci\u00f2 sia avvenuto all'inizio del regno di Maurizio I (582-602), e comunque non oltre il 584.\nLimiti.\nComprendeva i residui possedimenti bizantini in \"Campania\" (tranne l'estrema parte settentrionale, annessa all'Urbicaria), nel Sannio e nel nord dell\"Apulia\". Confinava a nord con l'eparchia Urbicaria e a sud con l'eparch\u00eca Calabria. In realt\u00e0 le aree interne erano fuori dal controllo bizantino poich\u00e9 i Longobardi stavano dando vita al ducato di Benevento che, in seguito, avrebbe conquistato gran parte dell'Italia meridionale.\nStoria.\nLa provincia Campania ebbe breve vita, infatti qualche anno dopo l'imperatore Maurizio I (582-602) la sostitu\u00ec con il Ducato di Napoli, ormai ridottosi alle coste della Campania, a causa delle conquiste dei Longobardi di Benevento."}
{"id": "3916948", "revid": "599013", "url": "https://it.wikipedia.org/wiki?curid=3916948", "title": "Harold Kushner", "text": "Appartiene alla corrente dell'Ebraismo conservatore ed \u00e8 un noto autore di libri sociologici e religiosi.\nBiografia.\nKushner si \u00e8 laureato alla Columbia University ed \u00e8 stato ordinato rabbino presso il Jewish Theological Seminary (JTS) nel 1960. Questo istituto gli ha inoltre conferito il Dottorato di ricerca in Studi biblici. Ha studiato anche all'Universit\u00e0 Ebraica di Gerusalemme, insegnato alla Clark University e alla Scuola Rabbinica del JTS. Ha ricevuto sei Dottorati \"honoris causa\".\nHa servito quale rabbino congregazionale presso il Temple Israel di Natick, nel Massachusetts, per 24 anni ed \u00e8 membro della \"Rabbinical Assembly\".\nNoto autore dei best seller sul problema del male, \"When Bad Things Happen to Good People (Ma cosa ho fatto per meritare questo? Quando le disgrazie capitano ai buoni)\". Scritto nel 1978 dopo la morte di suo figlio, Aaron, che soffriva di progeria (malattia dell'invecchiamento precoce), il libro tratta della sofferenza umana, Dio e teodicea. Ha scritto inoltre numerose opere di teologia e commentari biblici."}
{"id": "3916949", "revid": "717966", "url": "https://it.wikipedia.org/wiki?curid=3916949", "title": "Harold Samuel Kushner", "text": ""}
{"id": "3916953", "revid": "110157", "url": "https://it.wikipedia.org/wiki?curid=3916953", "title": "This Is the Life I Lead", "text": "This Is the Life I Lead \u00e8 il terzo album del rapper Daz Dillinger. Questo album \u00e8 stato pubblicato nel 2002 per la D.P.G. Recordz (etichetta di cui Daz Dillinger \u00e8 proprietario). Il singolo per l'album \u00e8 \"Keep It Gangsta\" che ha avuto un buon successo."}
{"id": "3916954", "revid": "717966", "url": "https://it.wikipedia.org/wiki?curid=3916954", "title": "Harold S. Kushner", "text": ""}
{"id": "3916955", "revid": "638792", "url": "https://it.wikipedia.org/wiki?curid=3916955", "title": "Acquisizione di una lingua", "text": ""}
{"id": "3916958", "revid": "15200", "url": "https://it.wikipedia.org/wiki?curid=3916958", "title": "Calabria (eparchia)", "text": "La Calabria era un antico territorio bizantino in Italia, oggi compreso in Calabria, Lucania e Puglia meridionale.\nIstituzione.\nLa \"Descriptio orbis romani\" di Giorgio Ciprio, opera geografica redatta all'inizio del VII secolo, suddivideva in cinque province o eparchie l'Italia bizantina:\nAlcuni studiosi, ritenendo attendibile la \"Descriptio orbis romani\" di Giorgio Ciprio, hanno supposto che la suddivisione dell'Italia in cinque eparchie sarebbe stata il frutto di una presunta riforma amministrativa dell'Italia attuata intorno al 580 dall'Imperatore Tiberio II al fine di riorganizzare l'amministrazione e le difese dei territori residui minacciati dai Longobardi nella speranza di renderli in grado di respingere i loro attacchi, avendo ormai rinunciato a ogni velleit\u00e0 di debellarli in seguito al fallimento dei precedenti tentativi (compresa la spedizione di Baduario); tale riorganizzazione, secondo il parere di Bernard Bavant, avrebbe anticipato la riforma dell'Esarcato, che fu realizzata alcuni anni dopo.\nAltri studiosi (come il Cosentino), invece, hanno messo in dubbio l'esistenza di questa presunta riforma amministrativa, considerando inattendibile la sezione relativa all'Italia dell'opera di Giorgio Ciprio sulla base del fatto che quest'ultimo, essendo molto probabilmente armeno, era verosimilmente poco informato sull'Italia e potrebbe aver tratto o dedotto la suddivisione dell'Italia in cinque eparchie da fonti disorganiche non direttamente riconducibili alla cancelleria imperiale; d'altronde, tale suddivisione dell'Italia in cinque eparchie, a dire del Cosentino, risulterebbe anche andare in contrasto con quanto riferito da fonti coeve italiche, come l'epistolario di papa Gregorio I e le epigrafi.\nIn ogni caso la nuova eparchia ebbe breve vita. Infatti qualche anno dopo fu abolita con l'istituzione dell'Esarcato. Gli storici moderni ritengono che ci\u00f2 sia avvenuto all'inizio del regno di Maurizio I (582-602), e comunque non oltre il 584.\nConfini.\nComprendeva i residui possedimenti bizantini in \"Lucania\" e in \"Apulia\" meridionale. Confinava a nord con la eparchia Campania, provincia bizantina, e a sud, est e ovest con il mar Mediterraneo. Inoltre \u00e8 possibile che gi\u00e0 in quel periodo le regioni interne pi\u00f9 a settentrione fossero gi\u00e0 cadute sotto il giogo del ducato di Benevento, ducato longobardo in via di formazione, che avrebbe poi conquistato gran parte dell'Italia meridionale.\nStoria.\nLa provincia Calabria ebbe breve vita, infatti qualche anno dopo l'imperatore Maurizio I (582-602) la sostitu\u00ec con il Ducato di Calabria, ormai ridottosi alla Calabria meridionale e alla Puglia meridionale, a causa delle conquiste dei Longobardi di Benevento (che avevano conquistato la parte pi\u00f9 settentrionale della Puglia e la Basilicata)."}
{"id": "3916959", "revid": "287204", "url": "https://it.wikipedia.org/wiki?curid=3916959", "title": "Ron Galella", "text": "\u00c8 noto in particolare per aver immortalato numerose celebrit\u00e0 nella loro vita privata e le sue foto sono comparse su molteplici testate giornalistiche. Per la sua attivit\u00e0 si \u00e8 guadagnato numerose polemiche ed \u00e8 stato protagonista di diverbi con diverse personalit\u00e0 dello spettacolo. Nel corso della sua carriera ha ricevuto alcuni soprannomi: \"Newsweek\" lo ha definito \"Paparazzo Extraordinaire\", mentre \"Time\" e \"Vanity Fair\" gli hanno dato l'appellativo di \"Godfather of U.S. paparazzi culture\". In 40 anni di carriera, ha scattato pi\u00f9 di 3.000.000 di fotografie ritraenti personaggi dello star system.\nBiografia.\nNasce a New York, nel quartiere Bronx, da una famiglia di origini italiane: suo padre Vincenzo, ebanista, era nativo di Muro Lucano, Basilicata; sua madre, statunitense, era figlia di immigrati provenienti da Benevento. Dopo il diploma, vince una borsa di studio di due anni presso il Pratt Institute di Brooklyn ma rifiuta a causa delle sue lacune in matematica. La passione per la fotografia nasce in lui durante il servizio militare, mentre era impegnato con l'esercito degli Stati Uniti durante la guerra di Corea e nel 1958 frequenta la Art Center College of Design di Los Angeles, conseguendo la laurea in fotogiornalismo. Dopo gli studi inizia a fotografare personaggi famosi durante le premi\u00e8re cinematografiche e vende le proprie foto a tabloid statunitensi come \"National Enquirer\" e \"Photoplay\".\nGalella diventa ben presto noto per il suo approccio fotografico, ritraendo personalit\u00e0 illustri al di fuori dei riflettori, rischiando persino la sua incolumit\u00e0. Alcune delle tante celebrit\u00e0 da lui fotografate sono Jacqueline Kennedy Onassis, Frank Sinatra, John Lennon, Liz Taylor, Elvis Presley, Robert Redford, Marlon Brando, Arnold Schwarzenegger, Cher, Michael Jackson, Robert De Niro, Mick Jagger, Sophia Loren, Marcello Mastroianni, Anna Magnani e Roberto Benigni. I prezzi di ogni singola foto vanno dai 4.000 ai 15.000 dollari.\nLe sue fotografie vengono acquistate ed inserite su testate giornalistiche come \"Time\", \"Harper's Bazaar\", \"Vogue\", \"Vanity Fair\", \"People\", \"Rolling Stone\", \"The New Yorker\", \"The New York Times\", \"Life\" ed esibite nei musei e nelle gallerie di tutto il mondo, come il Museum of Modern Art di New York, il Museum of Modern Art di San Francisco, l'Andy Warhol Museum di Pittsburgh, la galleria Tate Modern di Londra, l'Helmut Newton di Berlino e la Galerie Wouter van Leeuwen di Amsterdam. I suoi ritratti sono mostrati permanentemente negli 11 piani del Hollywood Roosevelt Hotel, prestigioso albergo di Los Angeles.\nA causa delle sue paparazzate, ha avuto diverse dispute con alcuni vip, in certi casi finite in tribunale. Una delle sue \"vittime\" pi\u00f9 note \u00e8 stata Jacqueline Kennedy Onassis, la quale, a seguito dei continui pedinamenti del paparazzo, ha instaurato con lui una lunga battaglia legale. Dopo il processo tenutosi nel 1972, Galella viene obbligato a mantenere da lei una distanza di 50 piedi (15 metri circa).\nIl 12 giugno 1973 Marlon Brando colpisce Galella con un pugno in faccia vicino ad un ristorante nel quartiere di Chinatown, dove l'attore viene fotografato in compagnia di Dick Cavett dopo aver registrato una puntata de \"The Dick Cavett Show\". Galella, che si ritrova con la mascella rotta dopo l'aggressione, cita Brando in giudizio e ottiene un risarcimento di 40.000 dollari. Una volta vinta la causa, il paparazzo ha continuato a perseguitare l'attore, indossando un casco da football americano.\nUn altro bersaglio \u00e8 stato l'attore Sean Penn, che infastidito dal reporter, gli ha sputato in faccia. Galella subisce un'altra aggressione da parte delle guardie del corpo di Richard Burton, perdendo un dente, e intenta una causa contro l'attore che per\u00f2 si rivela senza successo. Nonostante le innumerevoli critiche e denunce, Andy Warhol ha detto di lui: \u00abUna buona foto deve ritrarre una persona famosa, mentre fa qualcosa di non famoso. Il suo essere nel posto giusto al momento sbagliato. Ecco perch\u00e9 il mio fotografo preferito \u00e8 Ron Galella\u00bb, mentre Glenn O'Brien, redattore di riviste come \"Interview\" e \"Art in America\", lo ha definito: \u00abAccanito, coraggioso, umano. Un brillante realista capace di rappresentare fedelmente il mondo\u00bb.\nOltre all'attivit\u00e0 di paparazzo, \u00e8 anche autore di diversi libri. Nel 2009 il comune di Muro Lucano gli ha conferito la cittadinanza onoraria. Nel 2010 Leon Gast ha prodotto un documentario su di lui intitolato \"Smash his camera\", presentato al Sundance Film Festival dello stesso anno. si dedica solo agli scatti di alcuni eventi mondani e vive con la moglie Betty Burke a Montville, nel New Jersey."}
{"id": "3916963", "revid": "1305772", "url": "https://it.wikipedia.org/wiki?curid=3916963", "title": "Scarano", "text": ""}
{"id": "3916966", "revid": "1305772", "url": "https://it.wikipedia.org/wiki?curid=3916966", "title": "Save You", "text": ""}
{"id": "3916972", "revid": "1431409", "url": "https://it.wikipedia.org/wiki?curid=3916972", "title": "Harry O", "text": "Harry O \u00e8 una serie televisiva statunitense in 44 episodi trasmessi per la prima volta nel corso di 2 stagioni dal 1974 al 1976. La serie segu\u00ec a due film per la televisione pilota: \"Such Dust as Dreams Are Made On\" (trasmesso l'11 marzo 1973) e \"Smile Jenny, You\u2019re Dead\" (trasmesso il 3 febbraio 1974) entrambi con lo stesso attore protagonista, David Janssen.\nTrama.\nHarry Orwell \u00e8 un poliziotto di San Diego costretto al ritiro quando viene colpito alla schiena da un proiettile. Per sostenere se stesso, mette in piedi un'agenzia di investigazione privata nei pressi della sua casa al mare a Coronado Island, a San Diego. Viene aiutato occasionalmente dal tenente Manny Quinlan. Verso la fine della prima stagione l'ambientazione della serie si sposta a Santa Monica, in California, a causa degli alti costi di produzione delle riprese a San Diego. Harry rimette in piedi l'agenzia nei pressi di una nuova casa al mare (da qualche parte lungo la Pacific Coast Highway tra Santa Monica e Malib\u00f9), mentre Quinlan resta ucciso, e il tenente Trench, interpretato da Anthony Zerbe (che poi ha vinto un Primetime Emmy Awards per il suo ruolo nella serie) diventa il suo nuovo contatto con la polizia del dipartimento di Santa Monica.\nAltri personaggi includono l'attraente vicina di casa di Harry, e poi fidanzata, Sue Ingram (interpretata da Farrah Fawcett), il sergente Don Roberts, assistente del tenente Trench, Lester Hodges, un maldestro investigatore privato, il sergente Frank Cole, e Spencer Johnson, il meccanico frustrato di Harry.\nProduzione.\nLa serie, ideata da Howard Rodman, fu prodotta da Warner Bros. Television e girata negli studios della Warner Brothers a Burbank e a Los Angeles in California. Le musiche furono composte da Billy Goldenberg.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1974 al 1976 sulla rete televisiva ABC (due film Tv pilota erano stati trasmessi gi\u00e0 nel 1973 e nel 1974). In Italia \u00e8 stata trasmessa su Canale 5 e su emittenti locali con il titolo \"Harry O\".\nAlcune delle uscite internazionali sono state:"}
{"id": "3916978", "revid": "1543377", "url": "https://it.wikipedia.org/wiki?curid=3916978", "title": "Ripetizione dilazionata", "text": "Un sistema di ripetizione dilazionata, o ripetizione spaziata (in inglese Spaced Repetition System, SRS), \u00e8 un sistema didattico volto all'ausilio della memorizzazione di informazioni.\nEsso sfrutta l'\"effetto di spaziatura\" o \"effetto di distribuzione temporale\", ovvero il fatto che la memorizzazione a lungo termine di una informazione \u00e8 pi\u00f9 facile quando essa viene ripetuta poche volte su tempi lunghi anzich\u00e9 molte volte su tempi brevi.\nNella maggior parte dei casi l'SRS viene utilizzato sotto forma di un programma per computer (\"Spaced Repetition Software\"). Tali programmi gestiscono le informazioni da memorizzare, solitamente chiamate \"carte\" (in inglese \"flashcard\", in tedesco \"Lernkartei\"), calcolando di volta in volta gli intervalli temporali di ripetizione pi\u00f9 adatti.\nStoria.\nI primi studi sull'argomento sono dovuti ad Hermann Ebbinghaus (1850-1909): questo filosofo e psicologo tedesco teorizz\u00f2 la \"curva dell'oblio\" e l'\"effetto di spaziatura\" nel suo saggio del 1885 intitolato \"\u00dcber das Ged\u00e4chtnis\" (tradotto in \"Memoria. Un contributo alla psicologia sperimentale\"); il libro segn\u00f2 l'inizio di una nuova disciplina: la psicologia cognitiva.\nCurva dell'oblio.\nEbbinghaus nei suoi studi prepar\u00f2 delle liste di sillabe senza senso (costituite da combinazioni casuali consonante-vocale-consonante come \"WID\" o \"ZOF\") e misur\u00f2 quanto impiegava a dimenticarle e impararle di nuovo. Lo scienziato si esercitava recitando a memoria al ritmo di 2,5 sillabe al secondo: mantenendo un rigore marziale, egli si allen\u00f2 per pi\u00f9 di un anno. Poi, per mostrare che i risultati che stava ottenendo non erano casuali, ripet\u00e9 l'intero set di esperimenti tre anni dopo, elaborando quindi la sua teoria riguardo alla \"curva dell'oblio\" (\"forgetting curve\" in inglese o \"Vergessenskurve\" in tedesco).\nL'oblio segue un ritmo esponenziale: un fatto \u00e8 velocemente dimenticato nelle prime ore, e poi in pratica tende a decadere con pi\u00f9 lentezza.\nEffetto di spaziatura.\nUn altro risultato ottenuto dallo psicologo fu l'identificazione dell'\"effetto di spaziatura\" (\"spacing effect\"). Questo fenomeno prevede che imparare del materiale attraverso una distribuzione nel tempo dei ripassi di quanto memorizzato per la prima volta, sia pi\u00f9 efficace che cercare di ricordare tutto facendo una sola sessione di memorizzazione.\nIn pratica, questo effetto suggerisce che fare un solo ripasso la notte prima di un esame, non sar\u00e0 cos\u00ec utile quanto lo sarebbe fare pi\u00f9 ripassi di quanto gi\u00e0 imparato, a diversi intervalli di tempo, nel quadro di un lasso di tempo pi\u00f9 lungo.\nBisogna sottolineare che i benefici delle presentazioni spaziate non sono cos\u00ec evidenti negli intervalli pi\u00f9 brevi, e quindi in un intervallo di tempo ridotto un'esposizione massificata porta ad un risultato migliore. L'effetto di spaziatura pu\u00f2 essere schematizzato con il concetto che la curva dell'oblio \u00e8 soggetta a una dilatazione se il materiale che si vuole imparare viene ripassato prima che abbia raggiunto una certa soglia di oblio.\nDall'idea di sfruttare l'effetto di spaziatura nascono le \"ripetizioni spaziate\" (\"spaced repetition\"), una tecnica di apprendimento che prevede l'uso di crescenti intervalli di tempo tra ripassi successivi di materiale precedentemente imparato.\nIl concetto su cui si basa il metodo sfata il luogo comune che \"pi\u00f9 si ripete meglio \u00e8\". \u00c8 stata convinzione diffusa che sia consigliabile ripassare il pi\u00f9 spesso possibile: la verit\u00e0 \u00e8 che non solo le ripetizioni frequenti sono uno spreco di tempo prezioso, ma possono anche impedirci di formare ricordi stabili. La via pi\u00f9 veloce per costruire ricordi duraturi \u00e8 ripetere il proprio materiale in momenti determinati con precisione; per ottenere il tutto con il minimo sforzo bisogna usare le ripetizioni dilazionate.\nAltri studi.\nDopo quelli di Ebbinghaus furono pubblicati altri lavori accademici, fra cui \"Psychology of Study\" di Cecil Alec Mace (1932).\nNel 1939, H.F. Spitzer misur\u00f2 l'effetto di spaziatura su 3600 studenti, dimostrando l'efficacia del metodo.\nNegli anni '60 gli psicologi cognitivi ripresero interesse per questi studi, fra cui Melton e Landauer &amp; Bjork, che esplorarono pi\u00f9 in dettaglio gli effetti della lunghezza della dilazione di ripetizione per migliorare il ricordo.\nAlcuni studi sembrano indicare che la lunghezza precisa dell'intervallo di ripetizione non abbia un grande influenza sull'efficacia dell'algoritmo di studio implementato mentre altri studi sembrano suggerire una certa differenza di efficacia fra intervalli variabili e intervalli prefissati.\nIl sistema Leitner.\n Il precursore di questa tecnica fu Sebastian Leitner (1919-1989), il quale la applic\u00f2 ad un rudimentale sistema di studio di memorizzazione generica.\nLeitner era un divulgatore scientifico tedesco che nel 1973 pubblic\u00f2 \"So lernt man lernen\" (\"Come imparare ad imparare\"), dove descriveva il \"sistema Leitner\": il metodo prevedeva la formulazione delle nozioni da imparare come accoppiate domanda e risposta, le quali dovevano essere scritte una davanti e una dietro un cartoncino per il ripasso, chiamato in tedesco \"Lernkartei\" (noto internazionalmente come flashcard); i mazzi di flashcard venivano tenuti in scatole graduate per difficolt\u00e0 delle informazioni contenute.\nSi pescava ogni giorno dalla scatola pi\u00f9 difficile, interrogandosi con il davanti della carta: se si sapeva rispondere, la carta poteva passare alla scatola successiva, pi\u00f9 facile, se non si ricordava il dietro della carta, questa doveva rimanere tra le difficili. I mazzi pi\u00f9 facili andavano rivisti meno frequentemente, ad intervalli prestabiliti (esempio: mazzo 2 ogni 3 giorni, mazzo 3 ogni 6, mazzo 4 ogni 10), se si sbagliava una risposta dei mazzi pi\u00f9 facili, la flashcard andava riportata al mazzo difficile.\nSistema d'apprendimento linguistico Pimsleur.\nIl linguista Paul Pimsleur nel 1967 pubblic\u00f2 degli studi proponendo un suo metodo di apprendimento linguistico, basato in gran parte sul principio della ripetizione spaziata.\nIl sistema d'apprendimento linguistico Pimsleur \u00e8 basato su tempi di ripetizione molto precisi, come: 5 secondi, 25 secondi, 2 minuti, 10 minuti, 1 ora, 5 ore, 1 giorno, 5 giorni, 25 giorni, 4 mesi e 2 anni.\nSoftware.\nGli algoritmi utilizzati dai principali software sono di vari tipi:\nLa prima trasposizione sul computer: SuperMemo.\nNel 1982 Piotr Wozniak, uno studente polacco di Biologia molecolare, era insoddisfatto dei suoi progressi nello studio, cos\u00ec si imbarc\u00f2 - ignaro degli studi di Ebbinghaus - in uno studio personale, che lo port\u00f2 infine allo sviluppo di SuperMemo. Nel 1987, passato agli studi di Informatica, scrisse il suo primo programma per computer che impiegava le ripetizioni spaziate, adesso noto come SuperMemo.\nLe varie versioni del programma hanno portato ad evoluzioni diverse dell'algoritmo utilizzato, modificato e migliorato da Wozniak mediante una sperimentazione continua effettuata in prima persona, ma il principio \u00e8 semplice:\nL'utente analizza una flashcard elettronica come segue:\nSuperMemo calcola quindi gli intervalli adatti per ogni flashcard tramite un algoritmo specifico.\nL'algoritmo iniziale di Wozniak era allora implementato solo con carte fisiche e viene indicato come SM-0; la versione attuale dell'algoritmo \u00e8 SM-15 (2014)."}
{"id": "3916980", "revid": "276732", "url": "https://it.wikipedia.org/wiki?curid=3916980", "title": "Szegedi T\u00f6megk\u00f6zleked\u00e9si T\u00e1rsas\u00e1g", "text": ""}
{"id": "3916986", "revid": "7336", "url": "https://it.wikipedia.org/wiki?curid=3916986", "title": "Spaced Repetition System", "text": ""}
{"id": "3916989", "revid": "426330", "url": "https://it.wikipedia.org/wiki?curid=3916989", "title": "Nederlands landskampioenschap 1945-1946", "text": "Al campionato parteciparono sessantasei squadre e il HFC Haarlem vinse il titolo.\nSpareggio.\nNAC qualificata per il gruppo finale."}
{"id": "3916991", "revid": "729019", "url": "https://it.wikipedia.org/wiki?curid=3916991", "title": "Aeroporto di Anversa-Deurne", "text": "L'Aeroporto di Anversa/Deurne (IATA: ANR, ICAO: EBAW), \u00e8 un aeroporto belga situato nel distretto urbano di Deurne a circa 3 km a Sud-Est dal centro della citt\u00e0 di Anversa, capoluogo dell'omonima provincia nella Regione delle Fiandre.\nLa struttura, posta all'altitudine di 12\u00a0m / 39\u00a0ft sul livello del mare, \u00e8 dotata di una sola pista con fondo in asfalto lunga 1\u00a0510\u00a0m e larga 45\u00a0m (4\u00a0954 x 148\u00a0ft) con orientamento 13/31 e dotata di impianto di illuminazione ad alta intensit\u00e0 (HIRL).\nL'aeroporto \u00e8 gestito dalla Antwerp Airport Authority, effettua attivit\u00e0 secondo le regole e gli orari sia IFR che VFR ed \u00e8 aperto al traffico commerciale. Effettua pochi voli, perlopi\u00f9 charter, a causa della vicinanza con Bruxelles, il cui aeroporto \u00e8 il principale di tutto il Belgio\nDesign.\nNel marzo del 1929 l'allora ministro dei trasporti Maurice Lippens August indisse una gara per la costruzione di un nuovo terminal. Ci furono nove proposte e la giuria composta di architetti scelse il progetto degli architetti Van Riel e Jansen ma Lippens giunse a una differente decisione optando per il progetto di Stanislas Jasinski, preferito dagli esperti di aviazioni e dai minori costi di costruzione. Si tratta di un chiaro esempio di modernismo e uno dei pochi ancora rimasti al mondo. Aperto ufficialmente il 10 settembre 1930, rimase intatto fino al 1980 quando fu ristrutturato. La situazione cambi\u00f2 dopo il 2000 quando fu adottato un nuovo piano generale di modernizzazione dell'aeroporto che comunque conserv\u00f2 lo stile dell'edificio."}
{"id": "3916999", "revid": "1442080", "url": "https://it.wikipedia.org/wiki?curid=3916999", "title": "Bredene Koksijde Classic", "text": "La Bredene Koksijde Classic precedentemente conosciuta come \"Handzame Classic\" \u00e8 una corsa in linea maschile di ciclismo su strada, che si svolge nella provincia delle Fiandre Orientali, in Belgio, ogni anno nel mese di marzo. Dal 2011 fa parte del circuito continentale UCI Europe Tour come evento di classe 1.1 e dal 2018 1.HC.\nDal 2002 al 2010 \u00e8 stata la seconda tappa della Driedaagse van West-Vlaanderen.\nAlbo d'oro.\n\"Aggiornato all'edizione 2021.\""}
{"id": "3917003", "revid": "61051", "url": "https://it.wikipedia.org/wiki?curid=3917003", "title": "Aeroporto Internazionale di Anversa", "text": ""}
{"id": "3917004", "revid": "73843", "url": "https://it.wikipedia.org/wiki?curid=3917004", "title": "Palazzo Foglia", "text": "Il Palazzo Foglia affaccia su piazza dei Martiri in San Giovanni, frazione del comune di Ceppaloni, provincia di Benevento.\nStoria.\nL'edificio attuale risale al XVIII secolo e fu realizzato dai signori Foglia di Montesarchio ampliando un preesistente fabbricato acquisito dai nobili de Rubbo nel XVII secolo.\nIl complesso \u00e8 costituito da due corpi di fabbrica con una corte interna, delimitata da un lato da un porticato con archi a tutto sesto e con al centro un pozzo .\nL'immobile \u00e8 un bene culturale dichiarato, con decreto 19 gennaio 1987 del Ministero per i Beni Culturali e Ambientali, \u00abdi particolare interesse storico-artistico\u00bb ai sensi del d. Lgs 22 gennaio 2004, n. 42"}
{"id": "3917009", "revid": "767487", "url": "https://it.wikipedia.org/wiki?curid=3917009", "title": "Ultimo respiro", "text": "Ultimo respiro \u00e8 un film del 1992, diretto dal regista Felice Farina.\nTrama.\nAlfonso un ragazzo di strada cresciuto nello ZEN (quartiere palermitano) con un passato burrascoso come delinquente assieme ad alcuni amici, decide di rapinare con uno di essi una villa nella periferia di Palermo, credendo che questa fosse occupata solo nel periodo estivo. Durante il tentato furto nella villa arriva il proprietario Tony, il quale aveva un appuntamento con la sua amante Margherita che riesce a sventare il furto aggredendo alle spalle Alfonso. Tony, essendo assessore del paese con una laurea in medicina, evita di chiamare la polizia per evitare lo scandalo dell'amante e decide di curare il rapinatore; al risveglio di Alfonso dal trauma alla testa scatta qualcosa nell'animo di Margherita che da quel momento inizier\u00e0 a vedersi con entrambi fino a dover fare una scelta. Nel frattempo Alfonso cercher\u00e0 di migliorare la sua vita con un lavoro, ma verr\u00e0 intralciato dai suoi compagni che creeranno un gran trambusto nella vicenda.\nBibliografia.\nAntonio La Torre Giordano, \"Luci sulla citt\u00e0 - Palermo nel cinema dalle origini al 2000\", ASCinema - Archivio Siciliano del Cinema, prologo di Goffredo Fofi, prefazione di Nino Genovese, Caltanissetta, Edizioni Lussografica, 2021, "}
{"id": "3917011", "revid": "110157", "url": "https://it.wikipedia.org/wiki?curid=3917011", "title": "Bene\u0161ovice", "text": "Bene\u0161ovice (in tedesco \"Weseritz\") \u00e8 un comune della Repubblica Ceca facente parte del distretto di Tachov, nella regione di Plze\u0148."}
{"id": "3917012", "revid": "61051", "url": "https://it.wikipedia.org/wiki?curid=3917012", "title": "Antwerp International Airport", "text": ""}
{"id": "3917017", "revid": "98950643", "url": "https://it.wikipedia.org/wiki?curid=3917017", "title": "Teno", "text": "Teno: animale che vive nelle caverne Cadoneghesi, sprinta gli arrivi in volata, gasa la vita della secondo genita"}
{"id": "3917018", "revid": "125870988", "url": "https://it.wikipedia.org/wiki?curid=3917018", "title": "Carnival Sensation", "text": "Carnival Sensation \u00e8 una nave da crociera, \"Fantasy Class\", della Carnival Cruise Lines.\nInsieme alla nave gemella \"Carnival Ecstasy\", dopo l'Uragano Katrina \u00e8 stata utilizzata per sei mesi come abitazione temporanea per i senzatetto.\nPonti.\nDi seguito i ponti della Carnival Sensation:\nIl ponte pi\u00f9 grande \u00e8 il primo, il \"Riviera\", costituito principalmente di cabine adibite all'uso dei passeggeri.\nDi seguito un'immagine del Ponte \"Riviera\":"}
{"id": "3917019", "revid": "767487", "url": "https://it.wikipedia.org/wiki?curid=3917019", "title": "Linea Oder-Nei\u00dfe", "text": ""}
{"id": "3917020", "revid": "47560212", "url": "https://it.wikipedia.org/wiki?curid=3917020", "title": "Relex", "text": ""}
{"id": "3917024", "revid": "426330", "url": "https://it.wikipedia.org/wiki?curid=3917024", "title": "Nederlands landskampioenschap 1946-1947", "text": "Il campionato era formato da sessantasei squadre e l' vinse il titolo."}
{"id": "3917030", "revid": "1442080", "url": "https://it.wikipedia.org/wiki?curid=3917030", "title": "Pietro Milone", "text": "Biografia.\nPietro Milone nacque a Palmi, da famiglia povera, nel 1867 e comp\u00ec pochi anni di studio, dovendo lavorare come legatore di libri in un'attivit\u00e0 di un familiare. Fin da giovane, continuando a lavorare presso la libreria, cominci\u00f2 a scrivere dei brani dialettali che proponeva all'ascolto dei clienti del negozio. Pertanto il negozio prese l'appellativo di \"Zanichelli di Palmi\" e molti cittadini colti, come medici, avvocati e artigiani vi andavano per ascoltare le poesie in vernacolo, a volte improvvisate, composte dal Milone.\nL'oggetto delle poesie era dato dagli avvenimenti che accadevano a Palmi in quel periodo, con uno stile umoristico e burlesco, e i versi vennero pubblicati dalla fine XIX secolo agli inizio XX secolo.\nLa sua opera pi\u00f9 importante \u00e8 considerata la \"Supprica al guardiano del paradiso\" creata a seguito del terremoto del 1908 che colp\u00ec Palmi in modo violento. Nel 1922 tutte le sue opere furono raccolte e pubblicate in un volume dal titolo \"Picci e Zannelli\".\nNel 1923 venne designato come giurato nella corte d'assise di Palmi ma, rifiutando, compose un'opera dal titolo \"Supprica a lu cavaleri Boianu\" (presidente allora della corte).\nMori a Palmi il 4 novembre 1933 e Leonida Repaci scrisse che Pietro Milone diede eco, con forza rappresentativa, alla storia e ai problemi di Palmi dell'epoca.\nLa sua casa di Palmi fu donata al comune per farne una biblioteca con annesso un \"centro studi delle tradizioni popolari\"."}
{"id": "3917031", "revid": "1305772", "url": "https://it.wikipedia.org/wiki?curid=3917031", "title": "Brod nad Tichou", "text": "Brod nad Tichou (in tedesco \"Bruck am Hammer\") \u00e8 un comune della Repubblica Ceca facente parte del distretto di Tachov, nella regione di Plze\u0148."}
{"id": "3917032", "revid": "729019", "url": "https://it.wikipedia.org/wiki?curid=3917032", "title": "Ferrovia ad alta velocit\u00e0 Istanbul-Ankara", "text": "La ferrovia ad alta velocit\u00e0 Istanbul\u2013Ankara \u00e8 una linea ferroviaria turca che connette le due principali citt\u00e0 dello Stato: Ankara e Istanbul. La linea parte dalla capitale turca per giungere sino a Pendik, un sobborgo di Istanbul, nella parte asiatica della citt\u00e0.\nStoria.\nLa ferrovia venne realizzata in due fasi. Si inizi\u00f2 con la costruzione di 251\u00a0km di ferrovia a doppio binario tra Sincan (un distretto di Ankara) e \u0130n\u00f6n\u00fc. I lavori iniziarono nel 2003; nel 2007 fu terminato il tratto tra Eski\u015fehir ed Esenkent, l'anno seguente venne completato il tratto tra la capitale ed Esenkent. Il 13 marzo 2009 inizi\u00f2 il servizio commerciale. La tratta Eski\u015fehir - \u0130n\u00f6n\u00fc fu completata nel 2010. Il costo totale dei lavori della prima fase del progetto ammontava a 747 milioni di dollari americani.\nLa seconda fase consisteva nella costruzione del tratto tra \u0130n\u00f6n\u00fc e Gebze, per un totale di 214\u00a0km con un costo di 2,27 miliardi di dollari americani, maggiore rispetto alla prima parte del progetto a causa dell'orografia difficile del territorio attraversato che ha comportato lo scavo di 39 gallerie e la costruzione di 33 ponti e viadotti.\nLa tratta Inonu - Pendik (sobborgo di Istanbul) fu inaugurata dal primo ministro il 25 luglio 2014 con un servizio Istanbul (Pendik) - Ankara della durata di 3 ore e mezza. Il servizio commerciale inizi\u00f2 il 4 agosto successivo con un'offerta di sei coppie giornaliere di treni. Il proseguimento fino alla stazione centrale di Istanbul \u00e8 previsto per il 2018.\nLa costruzione fu finanziata per 1,25 miliardi di euro dalla Banca europea degli investimenti e per 120 milioni di euro direttamente dall'Unione europea. Il resto a carico del governo turco."}
{"id": "3917035", "revid": "1342360", "url": "https://it.wikipedia.org/wiki?curid=3917035", "title": "Nederlands landskampioenschap 1947-1948", "text": "Il campionato era formato da sessantasei squadre e il BVV Den Bosch vinse il titolo."}
{"id": "3917036", "revid": "466539", "url": "https://it.wikipedia.org/wiki?curid=3917036", "title": "Good Morning, Miss Bliss", "text": "Good Morning, Miss Bliss \u00e8 una serie televisiva statunitense composta da 13 episodi trasmessi per la prima volta nel corso di una sola stagione dal 1988 al 1989. \u00c8 la serie televisiva che dar\u00e0 origine a \"Bayside School\" (\"Saved by the Bell\") andata in onda dal 1989 al 1994. Il primo episodio regolare, trasmesso il 30 novembre 1988, fu preceduto da un episodio \"pilot\" trasmesso l'11 luglio 1987.\nTrama.\nLa serie \u00e8 incentrata sulla vita dell'insegnante Miss Carrie Bliss (Hayley Mills) della scuola John F. Kennedy Junior High di Indianapolis e sul suo rapporto con gli studenti, dai quali spesso riceve appoggio morale. Tra gli studenti sono presenti Zack Morris, Lisa Turtle e Samuel \"Screech\" Power, che saranno fra i protagonisti della serie \"Bayside School\": \nLa serie fu poi cancellata dopo 13 episodi e i diritti furono acquistati dalla NBC che cambi\u00f2 il format dando il via a \"Saved by the Bell\". La serie fu integrata nelle puntate trasmesse in syndication di \"Saved by the Bell\"; questi tredici episodi furono introdotti da Mark-Paul Gosselaar, il quale spiegava che essi erano ambientati un po' di tempo prima rispetto al resto della serie.\nProduzione.\nLa serie, ideata da Sam Bobrick, fu prodotta da Peter Engel Productions, Buena Vista Television e Walt Disney Productions e girata negli studios della Columbia/Sunset Gower a Los Angeles in California. Le musiche furono composte da Charles Fox (tema musicale: \"These are the Best of Times\").\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1988 al 1989 sulla rete televisiva Disney Channel. In Italia \u00e8 stata trasmessa nell'estate 1990 su RaiUno con il titolo \"Good Morning, Miss Bliss\".\nAlcune delle uscite internazionali sono state:"}
{"id": "3917038", "revid": "110157", "url": "https://it.wikipedia.org/wiki?curid=3917038", "title": "Broumov (Plze\u0148)", "text": "Broumov (in tedesco \"Promenhof\") \u00e8 un comune della Repubblica Ceca facente parte del distretto di Tachov, nella regione di Plze\u0148."}
{"id": "3917040", "revid": "767487", "url": "https://it.wikipedia.org/wiki?curid=3917040", "title": "Lo squadrone si diverte", "text": "Lo squadrone si diverte (\"Les Gaiet\u00e9s de l'escadron\") \u00e8 un film francese del 1932 diretto da Maurice Tourneur.\nIl film \u00e8 tratto dal romanzo satirico \"L'allegro squadrone\" (1886) di Georges Courteline, che narra una serie di bozzetti caricaturali riguardanti la vita militare.\nDallo stesso romanzo di Courteline, nel 1954 \u00e8 stato tratto anche il film italiano \"Allegro squadrone\" diretto da Paolo Moffa.\nTrama.\nNel 51\u00ba reggimento dei cacciatori a cavallo dell'esercito francese, attorno al 1885, la monotonia \u00e8 rotta dall'arrivo imprevisto dei riservisti e dalla preannunciata ispezione di un generale. Il reggimento, retto da regolamenti ridicoli applicati con ottusa ferocia dal maresciallo Flick, subisce una recrudescenza di rigore da parte del feroce maresciallo che spingeranno due soldati alla diserzione. Il paterno capitano Hurluret cercher\u00e0 di difendere i soldati dall'odioso sottufficiale: il maresciallo Flick."}
{"id": "3917041", "revid": "124224696", "url": "https://it.wikipedia.org/wiki?curid=3917041", "title": "Torneo di Viareggio 2004", "text": "Il Torneo di Viareggio 2004, cinquantaseiesima edizione del torneo calcistico riservato alle formazioni giovanili di squadre di tutto il mondo ed organizzato dalla CGC Viareggio, si \u00e8 tenuto tra il 9 febbraio e il 25 febbraio 2004.\nLe 40 squadre partecipanti arrivavano da 11 Stati differenti e la maggior parte di esse, 25, dall'Italia. Ad aggiudicarsi il torneo \u00e8 stata la Juventus che ha battuto per 3-0 l'Empoli in finale, conquistando il titolo per la quarta volta nella sua storia.\nL'edizione ha ricevuto molta attenzione da parte dei media per il tentativo di fuga di tre atleti del Cameroon Douala dal ritiro.\nFormato.\nLe 40 squadre partecipanti sono state suddivise in due gruppi, A e B, costituiti da 5 gironi ciascuno. Le quattro squadre di ogni girone si affrontano in gare di sola andata. Si qualificano agli ottavi di finale le cinque prime classificate e le tre migliori seconde di ogni gruppo. Dalla seconda fase in poi le squadre si incontrano tra di loro in gara unica a eliminazione diretta. In caso di parit\u00e0 al termine dei tempi regolamentari degli ottavi di finale si procede all'esecuzione dei calci di rigore. Dai quarti di finale in poi dopo i tempi regolamentari, due tempi supplementari da 15 minuti ciascuno con la regola del Golden goal, seguiti in caso di parit\u00e0 dai calci di rigore. Le perdenti delle semifinali si affrontano nella finale di consolazione, eventualmente risolta con i calci di rigore dopo i 90 minuti regolamentari. Le vincenti delle semifinali giocano la finale: in caso di parit\u00e0 dopo tempi regolamentari e tempi supplementari, la gara viene ripetuta e in caso di ulteriore parit\u00e0 dopo tempi regolamentari e tempi supplementari si procede ai calci di rigore"}
{"id": "3917042", "revid": "110157", "url": "https://it.wikipedia.org/wiki?curid=3917042", "title": "Cebiv", "text": "Cebiv (in tedesco \"Promenhof\") \u00e8 un comune della Repubblica Ceca facente parte del distretto di Tachov, nella regione di Plze\u0148."}
{"id": "3917044", "revid": "110157", "url": "https://it.wikipedia.org/wiki?curid=3917044", "title": "Abelag Aviation", "text": "Abelag Aviation \u00e8 stata una compagnia aerea charter con sede e Bruxelles, Belgio. Si occupava di voli charter ad hoc, servizi di air taxi, voli cargo e voli medici (inclusi servizi di aeroambulanza), e anche voli di elicottero per personalit\u00e0 di rilievo. La sua sede principale era situata presso l'Aeroporto di Bruxelles-National, con sedi secondarie presso l'Aeroporto di Anversa-Deurne, l'Aeroporto di Courtrai-Wevelgem, l'Aeroporto di Lilla Lesquin, in Francia e l'Aeroporto di Eindhoven, nei Paesi Bassi.\nStoria.\nLa linea aerea fu creata nel 1964. Nel 2005 \u00e8 stata rinominata Abelag Aviation, prima era nota come \"Sky Services nv\".\nNel 2013 \u00e8 stata acquistata da Luxaviation, divenendo nel 2016 Luxaviation Belgium.\nFlotta.\nAl 2016, la flotta di Aveland Aviation era composta dei seguenti velivoli:"}
{"id": "3917045", "revid": "183114", "url": "https://it.wikipedia.org/wiki?curid=3917045", "title": "Les Gaiet\u00e9s de l'escadron (film)", "text": ""}
{"id": "3917046", "revid": "767487", "url": "https://it.wikipedia.org/wiki?curid=3917046", "title": "\u00c8 stato bellissimo", "text": "\u00c8 stato bellissimo \u00e8 un album in edizione limitata (stampato in 5.000 copie numerate) dei Nomadi, uscito in occasione del XX Tributo ad Augusto Daolio che si \u00e8 svolto il 25 e 26 febbraio 2012 a Novellara, contenente 14 tracce live estratte da vari concerti che vanno dall'estate 1984 all'estate 1990.\nIl titolo \"\u00c8 stato bellissimo\" richiama la frase di rito che diceva Augusto nel finale di ogni suo concerto. Il disco nasce da un'idea di Beppe Carletti dedicato al cantante e leader \"carismatico\" del gruppo Augusto Daolio.\nNote.\nNonostante sulla copertina sia indicato che i 14 brani siano stati registrati dall'estate del 1984 all'estate del 1990, non tutte le canzoni sono di questi anni:"}
{"id": "3917047", "revid": "3732", "url": "https://it.wikipedia.org/wiki?curid=3917047", "title": "Alberto Banti", "text": ""}
{"id": "3917048", "revid": "7336", "url": "https://it.wikipedia.org/wiki?curid=3917048", "title": "Ripetizione spaziata", "text": ""}
{"id": "3917061", "revid": "466539", "url": "https://it.wikipedia.org/wiki?curid=3917061", "title": "Vys\u0161aja Chokkejnaja Liga", "text": "La Vys\u0161aja Chokkejnaja Liga (in russo: \u0412\u044b\u0441\u0448\u0430\u044f \u0445\u043e\u043a\u043a\u0435\u0439\u043d\u0430\u044f \u043b\u0438\u0433\u0430 (\u0412\u0425\u041b), \"Vys\u0161aja chokkejnaja liga VHL\"), nota in inglese anche come Russian Major League, \u00e8 una lega professionistica di hockey su ghiaccio che si disputa in Eurasia, e rappresenta il secondo livello dell'hockey russo.\nStruttura.\nNel 2010 la propriet\u00e0 della lega \u00e8 passata dalla federazione russa ad un ente autonomo. Il nome della lega inoltre cambi\u00f2 passando da \"Vys\u0161aja Liga\" a \"Vys\u0161aja Chokkejnaja Liga\". Nonostante dal 2010 sia governato da un ente autonomo, il futuro del campionato \u00e8 quello di diventare via via una lega affiliata alla Kontinental Hockey League, dove far crescere i propri giocatori, cos\u00ec come accade per l'American Hockey League nei confronti della NHL.\nPrima della creazione della KHL, esisteva un sistema di promozioni e retrocessioni con la Superliga ed il campionato sovietico. Nella stagione 2011-12 solo alcune delle formazioni iscritte alla VHL sono ufficialmente formazioni affiliate a franchigie della KHL. Al vincitore della Lega viene assegnata la Kubok Bratina."}
{"id": "3917062", "revid": "263989", "url": "https://it.wikipedia.org/wiki?curid=3917062", "title": "Vys\u0161aja Liga (hockey su ghiaccio)", "text": ""}
{"id": "3917067", "revid": "767487", "url": "https://it.wikipedia.org/wiki?curid=3917067", "title": "Romanzo di una strage", "text": "Romanzo di una strage \u00e8 un film del 2012 diretto da Marco Tullio Giordana e liberamente tratto dal libro \"Il segreto di piazza Fontana\" di Paolo Cucchiarelli, edito dalla casa editrice Ponte alle Grazie.\nIl film, girato a Torino e a Milano, tratta la ricostruzione dell'attentato avvenuto a Milano in piazza Fontana il 12 dicembre 1969, e dei tragici fatti che ne conseguirono: dal caso creatosi attorno alla morte di Giuseppe Pinelli (avvenuta in circostanze misteriose durante un interrogatorio) alle varie piste intraprese dalla magistratura, tra cui quella del Presidente della corte d'assise Carlo Biotti e quella conseguente del commissario Luigi Calabresi che conduceva le indagini.\nIl film ha ottenuto 16 candidature ai David di Donatello 2012, vincendone 3.\nTrama.\nAll'indomani della morte dell'agente Antonio Annarumma, il ministro degli esteri Aldo Moro riferisce al presidente della Repubblica Giuseppe Saragat sulla situazione che, a suo dire, meriterebbe prudenza in luogo della linea dura auspicata dal Governo con l'avallo degli Stati Uniti. Contemporaneamente Giuseppe Pinelli, appartenente al circolo anarchico Ponte della Ghisolfa, a seguito della discordanza di idee sulla linea politica da adottare, prende le distanze da Pietro Valpreda, il quale lascia il circolo.\nDopo gli attentati alla Fiera di Milano, le bombe del 25 aprile 1969, delle quali solo una esplode, viene incaricato delle indagini il commissario Calabresi, il quale segue la \"pista anarchica\", inducendo un appartenente al circolo frequentato da Pinelli a diventare suo informatore; successivamente, l'8 agosto, avviene lo scoppio delle bombe sui treni, attribuite agli anarchici ma in realt\u00e0 piazzate da elementi del gruppo neofascista Ordine Nuovo, coordinati da Franco Freda. Calabresi indaga sugli anarchici e ha spesso dei confronti ideologici e umani con Pinelli stesso, che gli regala l\"'Antologia di Spoon River\". Nel frattempo Freda espone le sue idee su una politica pi\u00f9 \"aristocratica\" agli altri membri di Ordine Nuovo, affermando la necessit\u00e0 di combattere la societ\u00e0 moderna, decadente e democratica.\nIl 12 dicembre 1969, alle ore 16.37, in piazza Fontana un'esplosione devasta la sede della Banca Nazionale dell'Agricoltura: muoiono diciassette persone ed altre ottantotto rimangono gravemente ferite. Lo stesso giorno scoppiano a Roma altre tre bombe ed un altro ordigno viene trovato inesploso a Milano, venendo poi fatto brillare dagli artificieri. Il Ministro degli interni Franco Restivo suggerisce una serie di misure di carattere repressivo, che tuttavia incontrano l'opposizione di Moro. Contemporaneamente viene trovato un manifesto di rivendicazione della strage a firma anarchica ed il commissario Calabresi, nonostante i dubbi espressigli dal giornalista de \"Il Giorno\" Marco Nozza, ferma un'ottantina di aderenti al movimento, tra i quali Pinelli che, dopo tre giorni di interrogatorio, muore in circostanze mai chiarite, cadendo dal quarto piano della questura. Negli anni seguenti il caso sar\u00e0 archiviato come morte accidentale causata da \"malore attivo\".\nGli eventi vengono alternati a dialoghi tra i vari protagonisti, come Stefano Delle Chiaie, capo di Avanguardia Nazionale, il quale discute dell'attentato avvenuto con il principe Junio Valerio Borghese, altro importante membro dell'estrema destra ed ex capo della X MAS durante la Repubblica Sociale Italiana; mentre il primo afferma che si tratta di una guerra, Borghese prende le distanze dalla strategia delle bombe adottata dai neofascisti, ritenendo dei \"macellai\" gli autori della strage.\nIntanto, Mario Merlino, un estremista di destra (che frequenta per\u00f2 in contemporanea anche gli anarchici) legato a Delle Chiaie e collegato anche a Borghese, fa il nome di Valpreda come possibile autore della strage. Parallelamente un agente infiltrato nel circolo anarchico 22 marzo di Roma, al quale aveva aderito Valpreda, lo informa che lo stesso Valpreda part\u00ec l'11 dicembre da Roma alla volta di Milano, portando con s\u00e9 una grossa borsa. Questi viene anche riconosciuto da Cornelio Rolandi, un tassista, che lo indica come l'uomo che nel pomeriggio del 12 dicembre era sceso dal suo taxi in piazza Fontana, recando con s\u00e9 una grossa valigia, e viene arrestato dalla polizia. Valpreda si dichiara innocente. La sinistra extraparlamentare inizia nel frattempo una campagna stampa a suo favore e contro Calabresi, accusandolo di essere il responsabile della morte di Pinelli, da loro definita un omicidio.\nIniziano ad emergere connivenze tra i servizi segreti e gli ambienti dell'estrema destra, in particolare quella veneta, dove opera Giovanni Ventura (dirigente della cellula padovana di Ordine Nuovo assieme a Franco Freda), in collegamento con l'agente del SID Guido Giannettini. L'inchiesta, condotta dal sostituto procuratore Pietro Calogero e dal giudice Giancarlo Stiz, viene per\u00f2 trasferita a Roma. Nel frattempo Aldo Moro affronta il Presidente Saragat, rendendogli nota la nuova espressione coniata in merito agli avvenimenti occorsi, ossia \"strage di Stato\", ed entrambi concordano sulla necessit\u00e0 di tenere segrete le notizie, mentre la moglie di Pinelli, Licia, sporge denuncia contro la questura di Milano, costituendosi parte civile nel processo a carico del commissario Calabresi e dei funzionari presenti la sera della morte del marito (verranno tutti assolti).\nNei mesi che seguono (siamo ormai al 1972) l'editore e attivista di estrema sinistra Giangiacomo Feltrinelli viene trovato morto ai piedi di un traliccio dell'alta tensione (dove secondo le indagini stava preparando un attentato dimostrativo alla linea elettrica, quando la bomba gli esplose in mano) ed il commissario Calabresi, grazie al colonnello dei Carabinieri Pio Alferano viene a conoscenza dell'esistenza di un deposito di armi e di esplosivi, sito in una galleria nei pressi del confine con la Jugoslavia, dove gli estremisti di destra potrebbero avere prelevato l'esplosivo utilizzato per la strage alla Banca dell'Agricoltura.\nLo stesso Calabresi riferisce al capo dell'ufficio Affari Riservati Federico Umberto D'Amato della possibilit\u00e0 della presenza di due bombe, collocate tuttavia non da Valpreda ma da uno fra tre neofascisti che gli assomigliano (in alternativa parla di Valpreda come di una persona manipolata che avrebbe messo la prima bomba, meno potente e che doveva esplodere a banca chiusa), ma questi, nonostante gli faccia intendere che l'attentato possa essere stato organizzato e coperto da segmenti dello Stato e della NATO (in particolare da quella che verr\u00e0 poi conosciuta come Organizzazione Gladio), afferma che nulla di quanto \u00e8 realmente successo emerger\u00e0. Pochi giorni dopo il commissario viene ucciso. Sulla scena di Calabresi colpito a morte termina il film.\nUna scritta prima dei titoli di coda ricorda che nei successivi 33 anni si susseguiranno tre processi che alterneranno condanne ed assoluzioni (sia Valpreda sia i neofascisti saranno assolti) ma, al termine dell'ultimo grado del terzo processo (1987), non risulteranno colpevoli, con l'eccezione di Freda e Ventura dichiarati coinvolti da una sentenza del 2005, i quali tuttavia non sono pi\u00f9 perseguibili poich\u00e9 gi\u00e0 assolti in via definitiva. Viene poi ricordata la condanna di alcuni esponenti e dirigenti della formazione comunista Lotta Continua (Adriano Sofri, Ovidio Bompressi, Giorgio Pietrostefani e Leonardo Marino) per l'uccisione di Calabresi, comminata nel 1997 dopo un lungo processo.\nDistribuzione.\nIl film, prodotto da Cattleya e Rai Cinema, \u00e8 stato distribuito nelle sale cinematografiche dalla 01 Distribution il 30 marzo 2012. Il trailer del film \u00e8 stato diffuso il 23 febbraio 2012..\nDistribuzione e incassi.\nAl primo week-end ha incassato 533.000 euro, posizionandosi al quinto posto.\nIl film \u00e8 stato trasmesso in prima visione su Rai 1 il 28 maggio 2014 in prima serata.\nCritica.\nReazione di Adriano Sofri.\nIl primo riscontro che il film ottiene \u00e8 quello di Adriano Sofri, condannato per l'omicidio del commissario Luigi Calabresi che, all'indomani della prima del film, contestandone la tesi del \"doppio attentato\", cio\u00e8 la ricostruzione dei fatti basata su fonti anonime che vorrebbero far passare la tesi di un \"attentato duplicato\" (sia nella versione liberamente tratta dal regista, che la versione del libro a cui il film si ispira), pubblica il 31 marzo 2012 un \"instant book\" di 132 pagine, intitolato \"43 anni. Piazza Fontana, un libro, un film\", per ripristinare, a suo dire, la verit\u00e0 storica, e facendo ampio uso del materiale ormai pubblico.\nReazione di Mario Calabresi.\nAltro riscontro che ha destato interesse \u00e8 quello di Mario Calabresi, figlio del Commissario Luigi Calabresi, che ha definito il film coraggioso e nebuloso al tempo stesso, in quanto mostra chiaramente l'assenza del padre dalla stanza al momento della morte di Pinelli, ma non approfondisce la campagna portata avanti da Lotta Continua, impedendo cos\u00ec di comprenderne appieno la condanna. Mario Calabresi ha pubblicato la sua storia in un libro intitolato \"Spingendo la notte pi\u00f9 in l\u00e0\", tradotto anche all'estero."}
{"id": "3917073", "revid": "110157", "url": "https://it.wikipedia.org/wiki?curid=3917073", "title": "Da\u0161ice", "text": "Da\u0161ice (in tedesco \"Daschitz\") \u00e8 una citt\u00e0 della Repubblica Ceca facente parte del distretto di Pardubice, nella regione omonima."}
{"id": "3917075", "revid": "110157", "url": "https://it.wikipedia.org/wiki?curid=3917075", "title": "Horn\u00ed Jelen\u00ed", "text": "Horn\u00ed Jelen\u00ed (in tedesco \"Ober Jeleni\") \u00e8 una citt\u00e0 della Repubblica Ceca facente parte del distretto di Pardubice, nella regione omonima."}
{"id": "3917076", "revid": "110157", "url": "https://it.wikipedia.org/wiki?curid=3917076", "title": "Chvaletice", "text": "Chvaletice (in tedesco \"Chwaleticz\") \u00e8 una citt\u00e0 della Repubblica Ceca facente parte del distretto di Pardubice, nella regione omonima."}
{"id": "3917079", "revid": "28592", "url": "https://it.wikipedia.org/wiki?curid=3917079", "title": "Et\u00e0 arcaica greca", "text": ""}
{"id": "3917081", "revid": "36426", "url": "https://it.wikipedia.org/wiki?curid=3917081", "title": "Venere e Cupido (Tiziano)", "text": ""}
{"id": "3917082", "revid": "36426", "url": "https://it.wikipedia.org/wiki?curid=3917082", "title": "Venere e Cupido (Pontormo)", "text": ""}
{"id": "3917092", "revid": "110157", "url": "https://it.wikipedia.org/wiki?curid=3917092", "title": "L\u00e1zn\u011b Bohdane\u010d", "text": "L\u00e1zn\u011b Bohdane\u010d (in tedesco \"Bochdanetsch\") \u00e8 una citt\u00e0 della Repubblica Ceca facente parte del distretto di Pardubice, nella regione omonima."}
{"id": "3917093", "revid": "110157", "url": "https://it.wikipedia.org/wiki?curid=3917093", "title": "P\u0159elou\u010d", "text": "P\u0159elou\u010d (in tedesco \"Prelauc\") \u00e8 una citt\u00e0 della Repubblica Ceca facente parte del distretto di Pardubice, nella regione omonima."}
{"id": "3917102", "revid": "110157", "url": "https://it.wikipedia.org/wiki?curid=3917102", "title": "He\u0159man\u016fv M\u011bstec", "text": "He\u0159man\u016fv M\u011bstec (in tedesco \"Hermannst\u00e4dtel\") \u00e8 una citt\u00e0 della Repubblica Ceca facente parte del distretto di Chrudim, nella regione di Pardubice.\nLa citt\u00e0 \u00e8 situata a circa 275 metri sopra il livello del mare, e le sue origini sono oggetto di dibattito. L'ipotesi pi\u00f9 probabile \u00e8 che essa sia stata fondata intorno al 1280 in collegamento con il castello di Lichnice, appartenente alla casata dei \"von Lichtenburg\"."}
{"id": "3917103", "revid": "729019", "url": "https://it.wikipedia.org/wiki?curid=3917103", "title": "Stazione di Caltignaga", "text": "La stazione di Caltignaga \u00e8 una stazione ferroviaria, posta sulla linea Novara-Domodossola a servizio dell'omonimo comune.\nStoria.\nLa stazione entr\u00f2 in esercizio il 10 marzo 1864 con l'attivazione della tratta Novara-Gozzano della futura ferrovia per Domodossola, inaugurata solo nel 1888.\nNel 2016 furono avviati i lavori per il prolungamento a 750 metri del binario di incrocio, fino a superare il canale Diramatore Alto Novarese, al fine di garantire la possibilit\u00e0 di incrocio tra i numerosi treni merci che transitano sulla linea. Al contempo furono praticati anche altri lavori di ammodernamento quali la costruzione del sottopasso, dotato di ascensore, oltre che l'innalzamento e la copertura delle banchine. Tali lavori si conclusero nel 2017.\nStrutture ed impianti.\nLa stazione, gestita da Rete Ferroviaria Italiana, \u00e8 dotata di due binari passanti, dotati entrambi di una propria banchina per l'imbarco dei passeggeri. Queste ultime sono collegate mediante un sottopassaggio, accessibile ai disabili in quanto dotato di ascensori, e parzialmente coperte mediante due pensiline in ferro. \nLa maggior parte del traffico si svolge sul primo binario, di corretto tracciato; il secondo \u00e8 invece utilizzato soltanto per incroci o precedenze. \nL'impianto \u00e8 impresenziato, in quanto telecomandato a distanza con il sistema CTC, mediante il Dirigente Centrale Operativo con sede a Torino Lingotto.\nLa stazione dispone di un fabbricato viaggiatori a pianta rettangolare che si sviluppa su due piani. Esso risulta al 2010 interamente chiuso all'utenza in quanto ceduto in comodato d'uso alla locale sezione del Comitato Alpino Italiano. Con i lavori di ristruturazione del 2016 l'ingresso alla banchina del primo binario \u00e8 stato spostato a sinistra del FV, con l'isolamento dello stesso e della piccola struttura di servizio ad esso propinqua che ospita alcune apparecchiature tecniche di RFI. Tali interventi hanno inoltre portato alla demolizione di una piccola struttura che ospitava i servizi igienici e di una pensilina in cemento armato dotata di tre posti a sedere. Sulla parete laterale sinistra del FV, vicino all'ingresso, sono presenti due pannelli d'informazione per i passeggeri e un'obliteratrice.\nMovimento.\nLa stazione \u00e8 servita dai treni regionali svolti da Trenitalia nell'ambito del contratto di servizio stipulato con la Regione Piemonte. Tutti i treni passeggeri che percorrono la linea effettuano fermata presso la stazione, per un totale di venti nei giorni feriali ridotti invece a dieci nei festivi.\nServizi.\nLa stazione \u00e8 classificata da RFI nella categoria \"Bronze\""}
{"id": "3917104", "revid": "332094", "url": "https://it.wikipedia.org/wiki?curid=3917104", "title": "Messerschmitt Me 310", "text": ""}
{"id": "3917109", "revid": "110157", "url": "https://it.wikipedia.org/wiki?curid=3917109", "title": "Chrudim", "text": "Chrudim (in tedesco \"Crudim\") \u00e8 una citt\u00e0 della Repubblica Ceca, capoluogo del distretto omonimo, nella regione di Pardubice.\nLa citt\u00e0 ha dato i natali al celebre letterato e giurista Viktorin Kornel ze V\u0161ehrd (1460-1520)."}
{"id": "3917111", "revid": "1543377", "url": "https://it.wikipedia.org/wiki?curid=3917111", "title": "Lu\u017ee", "text": "Lu\u017ee (in tedesco \"Lusche\") \u00e8 una citt\u00e0 della Repubblica Ceca facente parte del distretto di Chrudim, nella regione di Pardubice.\nIl castello di Ko\u0161umberk.\nSi stima che le origini di questo castello risalgano a prima del XIV secolo, sebbene i primi documenti scritti che ne testimoniano l'esistenza risalgano all'anno 1318.\nIl castello fu sede della nobile famiglia degli Slavata (in tedesco: \"Slawata von Chlum und Koschumberg\"), che trasformarono la fortezza gotica in castello di rappresentanza rinascimentale. Dopo la guerra dei trent'anni, quando la dinastia degli Slavata cadde in povert\u00e0, il castello passo in propriet\u00e0 della Compagnia di Ges\u00f9 e, per ultimo, della famiglia Thurn und Taxis.\nNel palazzo del burgravio \u00e8 allestito un museo con collezioni riguardanti il castello e la regione."}
{"id": "3917113", "revid": "339392", "url": "https://it.wikipedia.org/wiki?curid=3917113", "title": "Concerto Secreto di Margherita Gonzaga", "text": ""}
{"id": "3917114", "revid": "767487", "url": "https://it.wikipedia.org/wiki?curid=3917114", "title": "Williamsport Outlaws", "text": "I Williamsport Outlaws sono stati una squadra di hockey su ghiaccio con sede a Williamsport, Pennsilvanya. Hanno militato nella Federal Hockey League.\nStoria.\nLa squadra fu fondata col nome di New Jersey Outlaws nel 2011, ed aveva sede a Wayne, nel New Jersey. Fin dalla fondazione, militava nella Federal Hockey League, che si \u00e8 aggiudicata al suo primo anno, nel 2011-2012.\nDopo essersi aggiudicata il primo titolo, la squadra si \u00e8 trasferita a Williamsport, assumendo la nuova denominazione. Nel gennaio 2013 la squadra sospese le attivit\u00e0, venendo dapprima rinominata Pennsylvania Outlaws, poi Pennsylvania Blues, per essere poi sciolta definitivamente dopo soli 4 incontri.\nAffiliazioni.\nNel 2011-2012 \u00e8 stata \"farm team\" dei Trenton Titans, squadra che milita in ECHL. Nella stagione successiva sono invece stati \"farm team\" degli Elmira Jackals, sempre in ECHL."}
{"id": "3917117", "revid": "110157", "url": "https://it.wikipedia.org/wiki?curid=3917117", "title": "Ronov nad Doubravou", "text": "Ronov nad Doubravou (in tedesco \"Ronow an der Doubrawa\") \u00e8 una citt\u00e0 della Repubblica Ceca facente parte del distretto di Chrudim, nella regione di Pardubice."}
{"id": "3917121", "revid": "2519", "url": "https://it.wikipedia.org/wiki?curid=3917121", "title": "Skute\u010d", "text": "Skute\u010d (in tedesco \"Skutsch\") \u00e8 una citt\u00e0 della Repubblica Ceca facente parte del distretto di Chrudim, nella regione di Pardubice."}
{"id": "3917123", "revid": "1005847", "url": "https://it.wikipedia.org/wiki?curid=3917123", "title": "Maule", "text": ""}
{"id": "3917126", "revid": "3115", "url": "https://it.wikipedia.org/wiki?curid=3917126", "title": "Alberto Faraboschi", "text": "Biografia.\nCon i fratelli Dino e Tito, appartiene a una famiglia di artigiani che si \u00e8 dedicata ad attivit\u00e0 molto diverse come costruzione di orologi da campanile o produzione di parti fuse in lega metallica. Laureato presso il Politecnico di Torino nel 1928, segue il corso di ingegneria aeronautica nel 1929 e partecipa alle attivit\u00e0 del laboratorio di aeronautica nel 1930, sempre presso il Politecnico. \n\u00c8 assunto dalla Societ\u00e0 Piaggio nel febbraio 1931, ove svolge la attivit\u00e0 di progettista fino al 1975 collaborando con i pi\u00f9 conosciuti progettisti del XX secolo (Pegna, D\u2019Ascanio, Casiraghi). Partecipa inizialmente ai vari progetti della Societ\u00e0, tra cui lo sviluppo del motore Piaggio P.XI installato sul velivolo Caproni Ca.161bis, che nel 1938 stabilisce il primato del mondo di altitudine per velivoli a con motore a pistoni; la sua attivit\u00e0 tuttavia si svolge principalmente nella progettazione, sviluppo e omologazione dei velivoli costruiti dalla Societ\u00e0 Piaggio, dai biplani ai bombardieri, dai velivoli scuola agli executive a getto.\nIn particolare \u2013 alle dipendenze dell'ingegner Pegna \u2013 segue la parte strutturale dei velivoli P.6ter, P.10, P.11, P.12, P.16, P.23M, P.32, P.23R. Successivamente alle dipendenze dell'ingegner Casiraghi segue sempre la parte strutturale dei velivoli P.50, P.108, P.111, P.119. Dal 1947 come capo dell'ufficio tecnico segue la progettazione e sviluppo dei velivoli P.136 (versioni F, L, L2), P.148, P.149 (versioni D, E, U), P.150, P.166 (versioni M, B, C, S) e PD-808 (versioni executive e GE)."}
{"id": "3917127", "revid": "110157", "url": "https://it.wikipedia.org/wiki?curid=3917127", "title": "Slati\u0148any", "text": "Slati\u0148any (in tedesco \"Slatinian\") \u00e8 una citt\u00e0 della Repubblica Ceca facente parte del distretto di Chrudim, nella regione di Pardubice.\nIl castello.\nIl castello fu costruito negli anni 1580-1590 su disegno dell'architetto ticinese Ulrico Aostalli, nel luogo di un'antica rocca. Nel XIX secolo, dopo che il castello era passato di propriet\u00e0 alla famiglia austriaca Auersperg, vennero operati degli interventi di restauro, secondo il gusto neogotico coerente con la cultura romantica del tempo.\nL'allestimento del castello \u00e8 dedicato al tema dell'allevamento dei cavalli, secondo una secolare tradizione locale: negli interni storici sono esposte gi\u00e0 dagli anni cinquanta collezioni di stampe e dipinti sul tema delle competizioni ippiche, delle scuole di equitazione, etc.\nL'ampio parco presenta un particolare interesse naturalistico e paesaggistico."}
{"id": "3917132", "revid": "110157", "url": "https://it.wikipedia.org/wiki?curid=3917132", "title": "T\u0159emo\u0161nice", "text": "T\u0159emo\u0161nice (in tedesco \"Tremoschnitz\") \u00e8 una citt\u00e0 della Repubblica Ceca facente parte del distretto di Chrudim, nella regione di Pardubice."}
{"id": "3917133", "revid": "28592", "url": "https://it.wikipedia.org/wiki?curid=3917133", "title": "Regione del Cile", "text": ""}
{"id": "3917137", "revid": "1543377", "url": "https://it.wikipedia.org/wiki?curid=3917137", "title": "Angelo Zammarchi", "text": "Biografia.\nInfanzia.\nAngelo Zammarchi nacque il 18 dicembre 1871 a Castrezzato, piccolo paese a circa 30\u00a0km a Ovest di Brescia, da Battista \"Tita\" Zammarchi (1841 - 1930), di professione falegname, e da Santina Carminati (1840 - 1918), di professione maestra elementare. Tita e Santina si sposarono nel 1870 e dal loro matrimonio, oltre ad Angelo, nacque anche Giulia (28 settembre 1872 - 1948). I genitori di Angelo Zammarchi vivono la fede nella maniera pi\u00f9 semplice e cristallina, trasmettendola anche ad Angelo.\nFormazione.\nDopo la prima formazione scolastica, Angelo prosegue gli studi frequentando il ginnasio nella vicina Chiari, dove si distingueva, oltre che per l'ingegno, per la facilit\u00e0 di parola (che ricordava quella della madre) e per la salute prosperosa e la tenacia nel lavoro (ereditate dal padre).\nAngelo sente sempre pi\u00f9 il bisogno di fare chiarezza nella sua vita, di capire quale sia il disegno che il Signore ha tratteggiato per lui. Erano tempi particolari, dove imperavano il materialismo e il laicismo; ma Angelo non faceva mistero delle sue convinzioni religiose.\nConcluso il ginnasio con una pagella dalle straordinarie valutazioni, proprio nel periodo in cui la lotta contro la fede nella scuola, sistematicamente paganizzata, diventava sempre pi\u00f9 determinata, Angelo e altri studenti si raccoglievano all'Oratorio della Pace a Brescia, attorno a Padre Crovato e si affidavano a Padre Antonio Cottinelli, per poter compiere i propri doveri religiosi.\nIntanto frequentava il liceo \"Arnaldo\" a Brescia, ma la sua crescita intellettuale si appoggiava a quel bisogno di crescita spirituale che traeva nutrimento dalla frequentazione dell'oratorio della Pace e soprattutto dagli esercizi per laici, che, predicati al Sant'Antonino da Monsignor Gottardo Scotton tra il 5 e il 12 settembre 1889, furono per Angelo veramente speciali.\nIn questi esercizi, vi erano figure dai tratti indelebili per la storia bresciana: Andrea May, il Conte Carlo Gigli, l'Avv. Tovini, Giorgio Montini (futuro padre del pontefice Paolo VI), il Conte Grasoli, e altri. Persone che hanno combattuto per sostenere il movimento cattolico e che hanno segnato (alcune almeno) la storia di Mons. Zammarchi.\nAngelo entra in seminario nel novembre del 1890 e questa sar\u00e0 la sua casa sino alla morte. Il 17 giugno 1894 sar\u00e0 ordinato Sacerdote nella Cattedrale di Brescia."}
{"id": "3917142", "revid": "110157", "url": "https://it.wikipedia.org/wiki?curid=3917142", "title": "B\u0159ezov\u00e1 nad Svitavou", "text": "B\u0159ezov\u00e1 nad Svitavou (in tedesco \"Br\u00fcsau\") \u00e8 una citt\u00e0 della Repubblica Ceca facente parte del distretto di Svitavy, nella regione di Pardubice."}
{"id": "3917143", "revid": "110157", "url": "https://it.wikipedia.org/wiki?curid=3917143", "title": "Jev\u00ed\u010dko", "text": "Jev\u00ed\u010dko (in tedesco \"Gewitsch\") \u00e8 una citt\u00e0 della Repubblica Ceca facente parte del distretto di Svitavy, nella regione di Pardubice."}
{"id": "3917145", "revid": "767487", "url": "https://it.wikipedia.org/wiki?curid=3917145", "title": "Anita Seppilli", "text": "Biografia.\nDi origine triestina, dopo gli studi in Lettere all'Universit\u00e0 di Firenze dove si laure\u00f2 discutendo una tesi in Filologia Classica, spos\u00f2 nel 1924 l'igienista Alessandro Seppilli. Nel 1939, per sfuggire alle leggi razziali, lasci\u00f2 l'Italia con la famiglia e ripar\u00f2 in Brasile, a San Paolo. Dopo il rientro in Italia, nel 1946, si dedic\u00f2 agli studi antropologici, concentrando i propri interessi sul pensiero magico e sull'esperienza simbolica. Tenne per anni l'insegnamento di Antropologia culturale all'Universit\u00e0 degli Studi di Perugia."}
{"id": "3917159", "revid": "371642", "url": "https://it.wikipedia.org/wiki?curid=3917159", "title": "Tutti i racconti e i romanzi brevi", "text": ""}
{"id": "3917160", "revid": "110157", "url": "https://it.wikipedia.org/wiki?curid=3917160", "title": "Moravsk\u00e1 T\u0159ebov\u00e1", "text": "Moravsk\u00e1 T\u0159ebov\u00e1 (in tedesco \"M\u00e4hrisch Tr\u00fcbau\") \u00e8 una citt\u00e0 della Repubblica Ceca facente parte del distretto di Svitavy, nella regione di Pardubice."}
{"id": "3917162", "revid": "110157", "url": "https://it.wikipedia.org/wiki?curid=3917162", "title": "Poli\u010dka", "text": "Poli\u010dka (in tedesco \"Politschka\") \u00e8 una citt\u00e0 della Repubblica Ceca facente parte del distretto di Svitavy, nella regione di Pardubice."}
{"id": "3917164", "revid": "61051", "url": "https://it.wikipedia.org/wiki?curid=3917164", "title": "AMC Aviation", "text": ""}
{"id": "3917165", "revid": "118655226", "url": "https://it.wikipedia.org/wiki?curid=3917165", "title": "Svitavy", "text": "Svitavy (in tedesco: \"Zwittau\") \u00e8 una citt\u00e0 della Repubblica Ceca, capoluogo del distretto omonimo, nella regione di Pardubice.\n\u00c8 la citt\u00e0 natale di Oskar Schindler.\nInsieme a Vienna \u00e8 una delle uniche due citt\u00e0 sedi di un museo dell'esperanto."}
{"id": "3917169", "revid": "599013", "url": "https://it.wikipedia.org/wiki?curid=3917169", "title": "Il giustiziere della strada", "text": ""}
{"id": "3917170", "revid": "2084998", "url": "https://it.wikipedia.org/wiki?curid=3917170", "title": "Il giustiziere della strada (serie televisiva)", "text": "Il giustiziere della strada (\"The Highwayman\") \u00e8 una serie televisiva statunitense in 9 episodi trasmessi per la prima volta nel corso di una sola stagione dal 1987 al 1988.\nIl \"pilot\", andato in onda nel settembre del 1987, fu seguito da una breve serie di nove episodi, con cambiamenti significativi per il cast e per il format, che andarono in onda da marzo a maggio 1988. Nella versione originale la voce del narratore \u00e8 quella di William Conrad. Ispir\u00f2 la serie \"18 Wheels of Justice\", andata in onda nel 2000.\nProduzione.\nLa serie, ideata da Glen A. Larson, fu prodotta da 20th Century Fox Television e Glen A. Larson Productions Le musiche furono composte da Rocky Davis e Dave Fisher. Il tema musicale fu composto da Glen A. Larson (che figura anche come produttore esecutivo) e Stu Phillips.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1987 al 1988 sulla rete televisiva NBC. In Italia \u00e8 stata trasmessa nel 1990 su Italia 1 con il titolo \"Il giustiziere della strada\".\nEpisodi.\nPilot : Terror on the blacktop\nEpisodio 1 : Road lord\nTRAMA: Steve, collega di lavoro e amico del Giustiziere, viene trovato morto.\nIl Giustiziere decide di indagare sulla morte dell'amico con l'aiuto di Jetto, il suo nuovo collega.\nLe indagini portano i due ad investigare su una misteriosa multinazionale straniera, la Global Guard, che sembra stia sostituendo gli abitanti di un piccolo paese con dei replicanti.\nEpisodio 2 : The hitchicker\nTRAMA: Un UFO si schianta nel deserto e Whintrop incarica il Giustiziere di trasportare il corpo dell'alieno al pi\u00f9 vicino centro di ricerca.\nL'alieno per\u00f2 non \u00e8 affatto morto e, trasferendosi nei corpi di vari esseri umani,tra cui anche il Giustiziere, tenta di mettersi in contatto con i suoi simili per preparare un'invasione.\nEpisodio 3 : Till death do us part \nTRAMA: Cody Teague, amico e mentore del Giustiziere, gli chiedo aiuto per riuscire a recuperare un furgone blindato con 12 milioni di dollari per il quale \u00e8 stato accusato di furto e rapina e incarcerato.\nIl Giustiziere fa quindi evadere l'amico di prigione per poter cos\u00ec recuperare il blindato e poter chiarire la propria posizione.\nSolo in seguito il Giustiziere scopre che nel furto era coinvolto anche Ron Bonam, il superiore di Whintrop.\nEPISODIO 4 : Summer of '45\nEPISODIO 5 : Send in the clones\nTRAMA : Il Giustiziere incontra un misterioso ragazzo di nome Mac.\nIn seguito Mac viene sequestrato dall'esercito e al Giustiziere viene intimato di non immischiarsi nella faccenda.\nIl Giustiziere per\u00f2 vuol scoprire cosa sua accaduto a Mac, quindi con l'aiuto di Jetto si fa niente ltra nella base.militare da cui era fuggito Mac in precedenza.\nI due scoprono cos\u00ec che Mac \u00e8 un clone creato in laboratorio dall'esercito per scopi bellici.\nInoltre ci sono altri cloni come Mac, programmati cob la missione di uccidere il sindaco di New York.\nEPISODIO 6 :Billionaire body club\nTRAMA: Il Giustiziere e Jetto indagano sul ritrovamento di alcuni cadaveri completamente disagiati. \nLe indagini sembrano indirizzarsi verso in chirurgo coinvolto nel traffico di organi umani."}
{"id": "3917171", "revid": "818832", "url": "https://it.wikipedia.org/wiki?curid=3917171", "title": "Duca di Genova (trasporto truppe)", "text": ""}
{"id": "3917176", "revid": "110157", "url": "https://it.wikipedia.org/wiki?curid=3917176", "title": "Brand\u00fds nad Orlic\u00ed", "text": "Brand\u00fds nad Orlic\u00ed (in tedesco \"Brandeis an der Adler\") \u00e8 una citt\u00e0 della Repubblica Ceca facente parte del distretto di \u00dast\u00ed nad Orlic\u00ed, nella regione di Pardubice."}
{"id": "3917177", "revid": "122076485", "url": "https://it.wikipedia.org/wiki?curid=3917177", "title": "Racconti di fantascienza", "text": "Racconti di fantascienza \u00e8 una miniserie televisiva di fantascienza prodotta in 3 puntate dalla Rai per la regia di Alessandro Blasetti e andata in onda nel gennaio del 1979 sulla Rete 2 (l'odierna Rai 2) in prima serata. Ogni puntata presentava alcuni racconti di fantascienza letti da Arnoldo Fo\u00e0 e commentati dallo stesso Blasetti, seguiti da tre brevi telefilm di una decina di minuti ciascuno, ispirati a racconti o romanzi famosi, sempre in ambito fantascientifico.\nGenesi dell'opera.\nSi pu\u00f2 far risalire il progetto originale della serie televisiva al 1974, ma a causa anche del rinnovamento della struttura della Rai di quegli anni la produzione del programma venne rimandata pi\u00f9 volte. Blasetti inoltre dovette ridimensionare il progetto originale che prevedeva 6 puntate invece delle tre effettivamente andate in onda, con il conseguente taglio di numerosi brani che avrebbero dovuto essere letti da Arnoldo Fo\u00e0 e di alcuni telefilm. Nel 1980 Blasetti cominci\u00f2 a realizzare per la televisione una seconda serie di \"Racconti di fantascienza\", ma il progetto non fu mai portato a compimento."}
{"id": "3917178", "revid": "287204", "url": "https://it.wikipedia.org/wiki?curid=3917178", "title": "Voellerdingen", "text": ""}
{"id": "3917179", "revid": "110157", "url": "https://it.wikipedia.org/wiki?curid=3917179", "title": "Choce\u0148", "text": "Choce\u0148 (in tedesco \"Chotzen\") \u00e8 una citt\u00e0 della Repubblica Ceca facente parte del distretto di \u00dast\u00ed nad Orlic\u00ed, nella regione di Pardubice."}
{"id": "3917186", "revid": "47767", "url": "https://it.wikipedia.org/wiki?curid=3917186", "title": "June Pointer", "text": ""}
{"id": "3917192", "revid": "767487", "url": "https://it.wikipedia.org/wiki?curid=3917192", "title": "Jablonn\u00e9 nad Orlic\u00ed", "text": "Jablonn\u00e9 nad Orlic\u00ed (in tedesco \"Gabel an der Adler\") \u00e8 una citt\u00e0 della Repubblica Ceca facente parte del distretto di \u00dast\u00ed nad Orlic\u00ed, nella regione di Pardubice."}
{"id": "3917193", "revid": "484362", "url": "https://it.wikipedia.org/wiki?curid=3917193", "title": "Diecimila martiri (Pontormo)", "text": "I Diecimila martiri \u00e8 un dipinto a olio su tavola (65x73 cm) di Pontormo, databile al 1529-1530 circa e conservato nella Galleria Palatina di Firenze. Ne esiste anche una versione della sola parte sinistra attribuita al giovane Bronzino nella Galleria degli Uffizi.\nStoria.\nL'opera venne realizzata per le monache dello Spedale degli Innocenti e mostra il martirio di san Maurizio e della legione tebana che, rifiutatisi di compiere alcuni sacrifici pagani poich\u00e9 convertiti al cristianesimo, vennero fatti torturare per spingerli all'abiura dall'imperatore Massimiano, e poi crocifissi sul monte Ararat, alla fine del III secolo.\nL'artista possedeva gi\u00e0 un disegno preparatorio con tale soggetto (oggi alla Hamburger Kunsthalle n. 293) destinato a una lunetta della sede della Compagnia dei Martiri di Camaldoli, dove Perin del Vaga doveva invece rappresentare la scena della condanna. L'opera non venne mai portata a compimento per l'abbandono del monastero con l'assedio di Firenze, ma il cui progetto venne appunto riutilizzato per la tavoletta.\nVasari ricord\u00f2 come alla fine del Cinquecento l'opera fosse passata nella collezione dello spedalingo Vincenzo Borghini. Nel secolo seguente approd\u00f2 alle raccolte medicee e nel 1638 era nella Tribuna degli Uffizi, passando poi alla Galleria entro il 1783. Pass\u00f2 a palazzo Pitti il 21 gennaio 1819, venendo poi menzionata nel catalogo dell'Inghirami.\nUn restauro della fine del Novecento ha rimesso in luce i colori originali, la profondit\u00e0 e il risalto delle scene agli angoli, confermando come le misure della tavola siano originali e non ridotte.\nDescrizione e stile.\nLa scena si articola in maniera complessa presentando contemporaneamente la scena della condanna, in primo piano a destra, e i vari tipi di martirio tutt'intorno. L'imperatore seduto ricorda nella postura il \"Ritratto di Giuliano de' Medici duca di Nemours\" di Michelangelo, cos\u00ec come la zuffa a sinistra riecheggia la \"Battaglia di Cascina\". Forse la figura con l'armatura e quella a cavallo, in abiti contemporanei, alludono a personaggi dell'epoca, mentre la figura a sinistra del tamburino al centro, secondo Luciano Berti (1973), potrebbe contenere un autoritratto del Pontormo.\nIn alto a sinistra si svolge il battesimo dei soldati, benedetto dall'apparizione di tre angeli, mentre al centro la cattura della legione, la sua lapidazione e uccisione con pugnali. A destra due soldati sono avviati a camminare sui chiodi, accolti da un angelo, mentre in primo piano si vede la figura di spalle di un flagellatore, che riceve l'ordine da un adirato imperatore. Dietro di lui gruppi di figure si avviano sconsolate al martirio. In alto a destra poi una moltitudine viene crocifissa. La figura in maggiore risalto sembra citare volontariamente il \"Crocifisso di Santo Spirito\" sempre del Buonarroti."}
{"id": "3917195", "revid": "110157", "url": "https://it.wikipedia.org/wiki?curid=3917195", "title": "Kr\u00e1l\u00edky", "text": "Kr\u00e1l\u00edky (in tedesco \"Grulich\") \u00e8 una citt\u00e0 della Repubblica Ceca facente parte del distretto di \u00dast\u00ed nad Orlic\u00ed, nella regione di Pardubice."}
{"id": "3917198", "revid": "110157", "url": "https://it.wikipedia.org/wiki?curid=3917198", "title": "Lan\u0161kroun", "text": "Lan\u0161kroun (in tedesco \"Landskron\") \u00e8 una citt\u00e0 della Repubblica Ceca facente parte del distretto di \u00dast\u00ed nad Orlic\u00ed, nella regione di Pardubice."}
{"id": "3917201", "revid": "110157", "url": "https://it.wikipedia.org/wiki?curid=3917201", "title": "Letohrad", "text": "Letohrad (in tedesco \"Geiersberg\") \u00e8 una citt\u00e0 della Repubblica Ceca facente parte del distretto di \u00dast\u00ed nad Orlic\u00ed, nella regione di Pardubice."}
{"id": "3917205", "revid": "110157", "url": "https://it.wikipedia.org/wiki?curid=3917205", "title": "\u00dast\u00ed nad Orlic\u00ed", "text": "\u00dast\u00ed nad Orlic\u00ed (in tedesco \"Wildenschwert\", in polacco \"U\u015bcie nad Orlic\u0105\") \u00e8 una citt\u00e0 della Repubblica Ceca, capoluogo del distretto omonimo, nella regione di Pardubice.\nIn questa citt\u00e0 nel 1928 \u00e8 nata la fotografa surrealista Emila Medkov\u00e1."}
{"id": "3917210", "revid": "767487", "url": "https://it.wikipedia.org/wiki?curid=3917210", "title": "Miglio italiano", "text": "Per miglio italiano (anche detto \"miglio comune d'Italia\" o \"miglio geografico\") si intende un'unit\u00e0 di misura della lunghezza usata negli antichi stati italiani prima dell'introduzione del sistema metrico decimale.\nCorrispondeva alla sessantesima parte del grado medio del meridiano terrestre e, rapportato al Sistema Internazionale, a metri 1.851,851852 (un chilometro corrisponde a 0,54 miglia italiane)."}
{"id": "3917214", "revid": "110157", "url": "https://it.wikipedia.org/wiki?curid=3917214", "title": "Vysok\u00e9 M\u00fdto", "text": "Vysok\u00e9 M\u00fdto (in tedesco \"Hohenmauth\") \u00e8 una citt\u00e0 della Repubblica Ceca facente parte del distretto di \u00dast\u00ed nad Orlic\u00ed, nella regione di Pardubice."}
{"id": "3917215", "revid": "110157", "url": "https://it.wikipedia.org/wiki?curid=3917215", "title": "\u017damberk", "text": "\u017damberk (in tedesco \"Senftenberg\") \u00e8 una citt\u00e0 della Repubblica Ceca facente parte del distretto di \u00dast\u00ed nad Orlic\u00ed, nella regione di Pardubice."}
{"id": "3917217", "revid": "466539", "url": "https://it.wikipedia.org/wiki?curid=3917217", "title": "Emirates Club", "text": "L'Emirates Cultural &amp; Sports Club (), meglio noto come Emirates Club (\u0646\u0627\u062f\u064a \u0627\u0644\u0627\u0645\u0627\u0631\u0627\u062a) o anche solo Emirates, \u00e8 un'associazione calcistica di Ras al-Khaimah che milita nella massima competizione sportiva degli Emirati Arabi, cio\u00e8 l'UAE Arabian Gulf League.\nStoria.\nIl club \u00e8 stato fondato nel 1969, dalla fusione di due squadre di calcio locale, Oman e Al Qadisiya. I primi successi sono arrivati nel terzo millennio. Dopo la retrocessione della stagione 2001-2002 e la vittoria della UAE Second Division nella stagione successiva. Il 29 maggio 2011, gli sceicchi Ahmed bin Saqr al-Qassimi e Sheikh Mohammed bin Kayed Al Qasimi,presidente del Emirates Club e del Ras Al Khaimah Clubs, decisero di unire le due squadre in un unico team che rappresentasse l'emiro di Ras al-Khaima nel massimo campionato emiratino,nel 2009 arriva la vittoria nella Coppa del Presidente e nella stagione successiva la vittoria della UAE Super Cup.\nDopo il biennio di successo nella stagione 2009-2010 arriva nuovamente la retrocessione in UAE Second Division, ma come nel 2002 la squadra conquista subito la promozione come seconda in classifica dietro l'Ajman Club ma la squadra rimane solo una stagione nella UAE Arabian Gulf League terminando la stagione al penultimo posto e venendo cos\u00ec retrocesso nuovamente in UAE Second Division."}
{"id": "3917218", "revid": "1494169", "url": "https://it.wikipedia.org/wiki?curid=3917218", "title": "Rinoa", "text": ""}
{"id": "3917223", "revid": "767487", "url": "https://it.wikipedia.org/wiki?curid=3917223", "title": "Vittoria Bentivoglio", "text": "Biografia.\nCi \u00e8 nota per essere stata una componente del gruppo vocale Concerto delle donne attivo a Ferrara presso la corte di Alfonso II d'Este negli ultimi due decenni del XVI secolo.\nEra nata nella nobile famiglia Cybo e aveva poi sposato un membro della famiglia Bentivoglio. Fu un membro importante della corte estense cantando regolarmente nel gruppo \"musica secreta\". Fu anche una componente del \"Balletto delle donne\" di Margherita Gonzaga d'Este."}
{"id": "3917225", "revid": "4252", "url": "https://it.wikipedia.org/wiki?curid=3917225", "title": "Liberi Fatali", "text": ""}
{"id": "3917226", "revid": "767487", "url": "https://it.wikipedia.org/wiki?curid=3917226", "title": "Ulrik Munther", "text": " Munther ha iniziato a suonare molto giovane in diverse band rock giovanili in giro per Kungsbacka, appena fuori G\u00f6teborg. Dopo aver suonato cover per qualche tempo, inizi\u00f2 a scrivere un proprio repertorio e il successo in internet e le varie tourn\u00e9e lo hanno reso famoso.\nLilla Melodifestivalen / MGP Nordic.\nAll'et\u00e0 di quindici anni prende parte al \"Lilla Melodifestivalen\", un concorso nazionale svedese per giovani cantanti con il brano \"En vanlig dag\" (\"Un giorno qualunque\"), la cui vittoria d\u00e0 diritto di partecipazione al \"MGP Nordic\" (Melody Grand Prix Nordic). Dopo aver vinto il concorso svedese, Munther vince anche il concorso \"MGP Nordic\", al quale partecipano cantanti provenienti dalla Danimarca, dalla Norvegia, dalla Svezia e dalla Finlandia.\nCarriera.\nUn anno dopo aver vinto il \"MGP Nordic\", Munther partecipa nuovamente al Metro Music Challenge con il brano \"Life\", stavolta per\u00f2 arrivando al secondo posto. Il produttore Johan \u00c5berg vedendo in lui un potenziale, avvia una collaborazione col cantante.\nDopo aver diffuso in internet il brano \"Boys Don't Cry\", il cantante svedese viene contattato da numerose case discografiche internazionali, ed alla fine firma un contratto con la Universal Records a settembre 2010. Inoltre gira l'Europa e gli Stati Uniti in tour ed ottiene una certa notoriet\u00e0 grazie alla cover di Lady Gaga di \"Born This Way\", presentata da Perez Hilton sul proprio blog. A maggio 2010 Munther intanto partecipa al programma trasmesso da SVT \"Humorgalan\", come parte di una campagna benefica per l'UNICEF. Nel corso dell'anno inoltre partecipa ai festival \"Alls\u00e5ng p\u00e5 Skansen\" e \"Lotta p\u00e5 Liseberg\", compare nel programma \"Sommarlov\" in onda su SVTB ed interpreta \"My Generation\" insieme a Peter Johansson, Rock-Olga ed altri.\nIl 24 settembre 2011 viene pubblicato il suo primo album, intitolato \"Ulrik Munther\" e registrato a Stoccolma, che debutta direttamente alla prima posizione degli album pi\u00f9 venduti in Svezia. A dicembre collabora Munther con la cantante Caroline Costa nel singolo \"Je t'ai menti\".\nMelodifestivalen.\nNel 2012, ha partecipato al Melodifestivalen con il brano \"Soldiers\". Il cantante \u00e8 stato uno dei due vincitori della seconda semifinale, ottenendo la possibilit\u00e0 di partecipare alla finale, che si \u00e8 svolta il 10 marzo 2012 presso la Globe Arena di Stoccolma, dove \u00e8 arrivato terzo.\nSi ripresenta nell'edizione del 2013, con il brano \"Tell the World I'm Here\", con cui vince la quarta semifinale. In finale arriva di nuovo terzo, favorito dalle giurie (secondo) ma penalizzato dal televoto (solo sesto)."}
{"id": "3917227", "revid": "268111", "url": "https://it.wikipedia.org/wiki?curid=3917227", "title": "Tam The", "text": "La Tam The \u00e8 \"l'arte di riscoprire se stessi in armonia con il mondo\". Si tratta di un'arte vietnamita originata dal Tai Chi Chuan dell'antica Cina.\nCome tipo di ginnastica orientale dalle stesse origini del Kung Fu (in particolare Qwan Ki Do) si esprime in modo esteriore (il corpo) e in modo interiore (l'energia vitale).\nMolto praticata in alcuni paesi orientali \u00e8 considerata fondamentale per l'igiene intima del corpo e della mente.\n\u00c8 arrivata in Occidente attraverso il maestro Pham Xuan Tong e il metodo del Qwan Ki Do o Qu\u00e1n-Kh\u00ed-Dao."}
{"id": "3917229", "revid": "47564148", "url": "https://it.wikipedia.org/wiki?curid=3917229", "title": "Santuario di Capocolonna", "text": ""}
{"id": "3917230", "revid": "47564167", "url": "https://it.wikipedia.org/wiki?curid=3917230", "title": "Santuario di Capo Colonna", "text": ""}
{"id": "3917232", "revid": "1573940", "url": "https://it.wikipedia.org/wiki?curid=3917232", "title": "Monastero di Kladruby", "text": "Il monastero di Kladruby si trova in Repubblica Ceca ed \u00e8 un'antica abbazia benedettina situata a Kladruby.\nSi tratta di un edificio religioso di assoluto splendore barocco, sebbene oggi si trovi in cattivo stato di conservazione.\nIn condizioni decisamente migliori \u00e8 conservato il capolavoro della chiesa dell'Assunzione di Maria, di Jan Bla\u017eej Santini-Aichel.\nStoria.\nLe prime documentazioni dell'insediamento monastico in questo luogo risalgono al 1115, quando venne fondata l'abbazia.\nNel 1421 il primitivo monastero romanico del XII secolo fu danneggiato dagli hussiti. La chiesa fu restaurata, e nuovamente consacrata nel 1504, mentre gli edifici del monastero furono ristrutturati nella prima met\u00e0 del XVI secolo.\nDopo un incendio nel 1590 e la successiva guerra dei trent'anni, i danni furono riparati con un intervento di ripristino avvenuto negli anni 1664-1670, in cui fu costruita la prelatura, nonch\u00e9 grazie ad un restauro della chiesa effettuato in stile barocco negli anni 1712-1728 su progetto di Jan Bla\u017eej Santini-Aichel.\nLa costruzione di un nuovo monastero fu effettuata su progetto di Kilian Ignaz Dientzenhofer nel 1739.\nIl monastero fu per\u00f2 soppresso nel 1785.\nDal 1945 \u00e8 in corso un graduale restauro del complesso."}
{"id": "3917233", "revid": "1305772", "url": "https://it.wikipedia.org/wiki?curid=3917233", "title": "The Highwayman", "text": ""}
{"id": "3917234", "revid": "1354930", "url": "https://it.wikipedia.org/wiki?curid=3917234", "title": "Tour du Doubs 2011", "text": "Il Tour du Doubs 2011, ventiseiesima edizione della corsa e valida come evento dell'UCI Europe Tour 2011 categoria 1.1, si svolse il 4 settembre 2011 su un percorso totale di 194,5\u00a0km. Fu vinto dal francese Arthur Vichot che termin\u00f2 la gara in 4h41'37\", alla media di 41,43\u00a0km/h.\nAl traguardo 60 ciclisti portarono a termine il percorso."}
{"id": "3917237", "revid": "767487", "url": "https://it.wikipedia.org/wiki?curid=3917237", "title": "My Lai Four", "text": "My Lai Four \u00e8 un film del 2010 diretto da Paolo Bertola e prodotto da Gianni Paolucci.\nIl film narra il tremendo massacro di My Lai ad opera di soldati statunitensi nella guerra del Vietnam, ispirandosi principalmente sul rapporto che il giornalista Seymour Hersh stil\u00f2 sull'accaduto.\nTrama.\nAttraverso la testimonianza di una sopravvissuta, si viene portati indietro fino al 1968, durante la Guerra del Vietnam, mostrandoci l'atmosfera pacifica del villaggio di My Lai, che viene rotta e distrutta per sempre dall'arrivo improvviso di militari statunitensi. L'undicesima brigata di fanteria leggera, poich\u00e9 poco prima erano caduti in un'imboscata dei Viet Cong e sapendo che questi si nascondevano presso la popolazione dei villaggi, inizia ad abbandonarsi a eccidi e torture di ogni sorta verso gli abitanti, non frenandosi davanti a niente e stuprando una ragazza che cerca in tutti i modi di salvare suo figlio e il suo popolo. Il massacro si ferma quando un elicottero arriva e l'equipaggio, venuto a conoscenza delle violenze che si stavano consumando, si frappone tra i soldati e i pochi civili rimasti."}
{"id": "3917238", "revid": "468892", "url": "https://it.wikipedia.org/wiki?curid=3917238", "title": "PXY-887", "text": ""}
{"id": "3917239", "revid": "287204", "url": "https://it.wikipedia.org/wiki?curid=3917239", "title": "Cardillo", "text": ""}
{"id": "3917245", "revid": "111433", "url": "https://it.wikipedia.org/wiki?curid=3917245", "title": "Poppa (disambigua)", "text": ""}
{"id": "3917247", "revid": "827882", "url": "https://it.wikipedia.org/wiki?curid=3917247", "title": "Episodi di Amiche nemiche", "text": "La prima stagione della serie televisiva Amiche nemiche (\"GCB\") \u00e8 stata trasmessa dal canale statunitense ABC dal 4 marzo al 6 maggio 2012.\nIn Italia \u00e8 stata trasmessa in prima visione sul canale satellitare Fox Life dal 5 settembre al 7 novembre 2012.\n\"E luce fu\".\nTrama.\nAmanda Vaughn dal Texas si \u00e8 trasferita in California dove vive la sua splendida vita con suo marito e i suoi due figli. Improvvisamente per\u00f2, la sua vita subisce un forte scossone: dopo un brutto scandalo, suo marito muore e, con lui, anche il suo matrimonio.Non sapendo cosa fare, Amanda decide di tornare a casa da sua madre Gigi Stopper per provare a rimboccarsi le maniche e a ritirarsi su.Tornata a Dallas per\u00f2, Amanda si rende conto che la convivenza con sua madre non \u00e8 molto semplice e, soprattutto, che il presente in quella piccola cittadina non ha dimenticato il passato di Amanda: le sue ex compagne di liceo, Cricket Caruth-Reilly, Sharon Peacham e Heather Cruz, capeggiate da Carlene Cockburn, infatti, non riescono a sopportare che la donna sia tornata indietro e, d'accordo, cercano in tutti i modi di rovinarle la vita. Nonostante la loro vita sia andata avanti, Carlene ha infatti ora una vita perfetta accanto ad un uomo altrettanto perfetto che si scoprir\u00e0 conoscere l'ormai defunto marito di Amanda; Cricket ha creato una societ\u00e0 insieme a suo marito Blake ed \u00e8 ora una potente donna di successo, sposata a un uomo segretamente omosessuale; Sharon, ex reginetta di bellezza, nonostante qualche chilo in pi\u00f9, ha messo su una famiglia perfetta ma non riesce ancora a dimenticare che Amanda le rub\u00f2 il primato di reginetta; Heather \u00e8 la regina delle vendite di case nella cittadina e, forse, \u00e8 l'unica a rendersi conto che Amanda \u00e8 realmente cambiata ma, tenuta in pugno da Carlene, si sottomette al volere di quest'ultima, le donne cercano di non permettere ad Amanda di rimanere nella \"loro\" citt\u00e0 ma, non curante del loro volere, Amanda accetta un lavoro in un bar e, grazie al sostegno della madre, si sente in grado di affrontare Carlene e superare tutto.\n\"L'inferno non conosce furia pi\u00f9 grande\".\nTrama.\nCarlene decide di uscire di casa solo quando scopre che Cricket avrebbe cantato al posto suo in chiesa. Qui, la donna canta un inno indirizzato ad Amanda che le ricorda la morte del marito. Non contenta del suo operato, Carlene, su consiglio di Cricket, decide di rivoluzionare il Bootilicious, di sua propriet\u00e0 e luogo di lavoro di Amanda: la donna, tenendo all'oscuro il marito, decide di \"cristianizzare\" il posto, a partire dalle divise ma, la cosa, rende scontente le cameriere e ha un influsso negativo anche sugli affari.Gigi intanto, aiutata da Heather che si mette contro Carlene, organizza un pranzo in onore di Amanda che, per\u00f2, viene sabotato dal gruppo di Carlene.Cricket confessa a Sharon che Zack ha baciato Amanda e, la donna, non sa come comportarsi vista l'evidente perdita di interesse nei suoi confronti da parte del marito.A scuola, Laura diventa amica delle figlie di Cricket e Sharon che, su consiglio di Cricket, lasciano che la ragazza entri nel gruppo delle \"volpi\", le pi\u00f9 famose e potenti della scuola. Scontenta di ci\u00f2, Amanda prova a negare questo ruolo alla figlia che, per\u00f2, la fa ragionare e capire che non sar\u00e0 poi cos\u00ec male.Cricket intanto, nascondendo al mondo di essere a conoscenza dell'omosessualit\u00e0 del marito, lo convince a presentarsi all'esibizione della figlia che, per\u00f2, finisce con uno scandalo. Tornati a casa, l'uomo le confessa di aver chiuso con Boot.Tornata al lavoro, Amanda convoca Ripp il quale, informando poi Carlene, ripristina l'ordine al Bootilicious dove, con sorpresa di Amanda, Gigi le organizza il pranzo.\n\"L'amore \u00e8 paziente\".\nTrama.\nGigi \u00e8 sempre pi\u00f9 convinta che Amanda dovrebbe rimettersi in piazza e, dopo averle invano presentato dei pretendenti, la spinge ad andare in chiesa dove il nuovo prete, John Tudor, organizza degli incontri per single. Non volendo incontrare nuovi uomini, Amanda si ritrova agli incontri grazie ad Heather la quale, dopo aver puntato gli occhi su un suo ex compagno di classe, Andrew, prende parte agli incontri per avvicinarsi a lui. Ignare dei protagonisti degli incontri, Amanda ed Heather si trovano a dover fronteggiare Cricket, Carlene e Sharon, con i loro \"perfetti\" matrimoni.Carlene \u00e8 preoccupata per il suo matrimonio in quanto tra lei e suo marito non c'\u00e8 pi\u00f9 la scintilla. Chiedendo aiuto a Cricket, decide di prendere parte a delle lezioni in palestra, scoprendo cos\u00ec che l'amica ha delle relazioni extra coniugali. Non riuscendo ancora a superare il suo problema con il marito, Carlene decide di aiutarlo quando scopre che a preoccuparlo \u00e8 la loro situazione economica, aggravata dalla truffa fatta dal marito di Amanda.Sharon ancora non riesce a perdonare Zach per aver baciato Amanda e, di contro, il loro matrimonio prende una strana piega.Amanda, supportata dalla madre, riesce finalmente ad affrontare il fantasma del marito.\n\"I lupi in veste di agnello\".\nTrama.\nIn citt\u00e0 tornano gli zii di Carlene, Burl (con il quale Gigi ha un'intensa amicizia) e sua moglie Bitsy. Per festeggiare il loro ritorno, Gigi decide di organizzare una grande festa che, nonostante degli alti e bassi, ha luogo.Amanda, spinta da Blake e stranamente supportata da Cricket, inizia a lavorare con loro ad un progetto sui jeans ma, quando scopre che a sabotare le sue iniziative \u00e8 proprio Cricket, decide di lasciare la societ\u00e0 per salvare s\u00e9 stessa e il finto matrimonio dell'amica.Carlene, spinta dal marito, cerca qualche prova riguardo alla truffa del marito ma, quando riceve alcuni segni di Dio, decide di rinunciare occuparsi del terreno dello zio che, per\u00f2, non riesce a comprare: Heather infatti, riesce a convincere Andrew a comprarlo il quale, in pi\u00f9, si dichiara alla ragazza.Spinta da padre John, Sharon cerca una sua indipendenza e, alla fine, riesce ad affermarsi e a far capire al marito che non \u00e8 una nullafacente incompetente."}
{"id": "3917251", "revid": "729019", "url": "https://it.wikipedia.org/wiki?curid=3917251", "title": "Aeroporto di Liegi-Bierset", "text": "L'Aeroporto di Liegi/Bierset (IATA: LGG, ICAO: EBLG), \u00e8 un aeroporto belga situato a circa 4 km ad Ovest dal centro della citt\u00e0 di Liegi, capoluogo dell'omonima provincia nella Regione della Vallonia.\nLa struttura, posta all'altitudine di 201\u00a0m / 659\u00a0ft sul livello del mare, \u00e8 dotata di due piste con fondo in asfalto, la RWY con orientamento 05R/23L lunga 3\u00a0287 m e larga 45 m (4\u00a0954 x 148 ft), quella con orientamento 05L/23R da 2\u00a0340 x 45, entrambe dotate di impianto di illuminazione a bassa intensit\u00e0 (LIRL), con segnalazione della zona di touchdown (TDZL) e sistema di assistenza all'atterraggio PAPI.\nL'aeroporto, in compropriet\u00e0 tra la belga Waals Gewest, che ne detiene la maggioranza con il 75%, e la francese A\u00e9roports de Paris Management (25%), \u00e8 gestito dalla Liege Airport s.a., effettua attivit\u00e0 secondo le regole e gli orari sia IFR che VFR ed \u00e8 aperto al traffico commerciale. Lo scalo \u00e8 inoltre hub per le compagnie aeree cargo TNT Airways ed El Al Cargo."}
{"id": "3917258", "revid": "15756", "url": "https://it.wikipedia.org/wiki?curid=3917258", "title": "West End Games", "text": "La West End Games (WEG) \u00e8 stata una casa editrice statunitense di giochi da tavolo, di ruolo e di wargame, fondata da Daniel Scott Palter nel 1974 a New York, ma successivamente trasferitasi a Honesdale, Pennsylvania. I suoi prodotti pi\u00f9 famosi sono stati i giochi di ruolo \"Paranoia\", \"Torg\" e \"Star Wars\".\nIn seguito al declino delle vendite fu costretta a dichiarare bancarotta nel 1998 e il marchio West End Games venne acquisito nel 1999 da una controllata dell'editore francese Humano\u00efdes Associ\u00e9s, che form\u00f2 la societ\u00e0 D6Legends, pubblicando i giochi come West End Games e nel 2003 da Eric J. Gibson che form\u00f2 la Purgatory Publishing, sempre pubblicando come West End Games. Nel 2010 la Purgatory Publishing venne dissolta e le rimanenti propriet\u00e0 intellettuali della West End Games cedute ad altri editori.\nStoria.\nLa West End Games venne fondata nel 1974 da Scott Palter usando il sostegno economico dell'industria di famiglia (la Bucci Imports, importatrice di scarpe, borse e altri accessori dall'Italia), con lo scopo di pubblicare wargame a cui Palter si era appassionato nel periodo di studi universitari.\nPer circa una decina di anni, fino al 1983 pubblic\u00f2 wargame di ambientazione storica, alcuni scritti da Palter, rimanendo una piccola casa editrice (al 1983 aveva due dipendenti e aveva un fatturato annuo di 100.000 $) Il gioco di maggior successo di questo periodo \u00e8 stato probabilmente \"Imperium Romanum: The Clash of Legions\" (Albert Nofi, 1974).\nNel 1983 la situazione comincia a cambiare con l'arrivo di Greg Costikyan e Eric Goldberg, ex dipendenti della storica SPI che l'anno precedente era stata acquisita dalla TSR. Costikyan e Goldberg da anni lavoravano al progetto di un gioco di ruolo ambientato in un futuro distopico controllato da un computer onnipotente, sviluppato sulla base di una campagna casalinga arbitrata da Dan Gelber. Probabilmente a causa della novit\u00e0 dell'ambientazione e della rottura di diverse convenzioni di gioco non erano stati capace di interessare una casa editrice alla sua pubblicazione. Comunque con Golberg come vice presidente della ricerca &amp; sviluppo della West End Games, riuscirono a licenziare il gioco di ruolo, \"Paranoia\" alla West End Games per la pubblicazione. \"Paranoia\" venne pubblicato l'anno successivo nel 1984 (dopo essere stato riscritto da Ken Rolston) ottenendo un buon successo di pubblico e vincendo l'Origins Award per il miglior gioco di ruolo.\nLa West End Games continu\u00f2 anche a pubblicare wargame e giochi da tavolo, anche se allontanandosi dal genere storico e rivolgendosi al fantasy e alla fantascienza. Il primo di questi fu \"Bug Eyed Monsters\" (Costikyan 1983), tra cui tre giochi ambientati su licenza nell'universo di \"Star Trek\", un librogame \"Star Trek: The Adventure Game\" (Costikyan, 1985), un gioco da tavolo \"Star Trek: The Enterpreise Encounter\" (Bill Eberle, Jack Kittredge e Peter Olotka, 1985) e un insieme di tre solitari \"Star Trek III\" (Greg Costikyan, John M. Ford, Doug Kaufman, 1985). Questi ultimi giochi furono anche motivo di discussione con la FASA, che aveva i diritti per la produzione di giochi di ruolo basati su \"Star Trek\". Tra gli altri giochi da tavolo pubblicati in questo periodo c'\u00e8 anche la ristampa di un classico come \"Cosmic Encounter\" nel 1986, \"King &amp; Things\" (Tom Wham, 1985) e \"Tales of Arabian Night\" (Eric Goldberg, 1985).\nNel 1986 ottenne la licenza per la pubblicazione di un gioco di ruolo basato sul film \"Ghostbusters\", che verr\u00e0 progettato da Sandy Petersen, Lynn Willis e Greg Stafford\ndella Chaosium. Il regolamento scritto dal gruppo di autori della Chaosium, \"Ghostbusters: A Frightfully Cheerful Roleplaying Game\" costitu\u00ec il nucleo su cui sar\u00e0 elaborato il \"D6 System\".\nNel 1987 acquis\u00ec la licenza per produrre un gioco di ruolo basato su \"Guerre stellari\". Poich\u00e9 l'ultimo film (\"Il ritorno dello Jedi\") era stato pubblicato da ormai tre anni e anche la serie a fumetti pubblicata dalla Marvel Comics era terminata l'anno precedente, non era considerata una licenza particolarmente appetibile. Ma \"Star Wars the Roleplaying Game\" incontr\u00f2 un successo di dimensioni inaspettate, arrivando rapidamente a superare in popolarit\u00e0 \"Traveller\", che fino a ad allora era stato il principale gioco di ruolo di fantascienza. Il regolamento, sviluppato da Costikyan e Doug Kauffman, era basato su quello di \"Ghostbusters\" Parte del successo della nuova linea fu anche dovuto al fatto che i manuali di ambientazione erano interessanti anche per gli appassionati di \"Star Wars\" interessati a approfondire l'ambientazione e la stessa Lucas Film, quando incaric\u00f2 Timothy Zahn di scrivere quella che sarebbe diventata la Trilogia di Thrawn gli invi\u00f2 una scatola di manuali della West End Games per documentarsi.\nNel 1987 Greg Costikyan ed Eric Goldberg lasciarono la West End Games, l'anno successivo anche Ken Rolston. In conseguenza di ci\u00f2 la qualit\u00e0 dei supplementi di \"Paranoia\" cominci\u00f2 a declinare significativamente. Il tono generale delle avventure cambi\u00f2 sempre pi\u00f9 da satira sarcastica a parodia, e venne introdotto un metaplot in cui il Computer veniva prima eliminato e poi reinserito. La West End Games tent\u00f2 un'ultima volta di risollevare la linea con la pubblicazione di quinta edizione nel 1995 senza successo.\nNel 1989 viene pubblicata \"Ghostbusters International\", la seconda edizione di \"Ghostbusters\", ma dopo la pubblicazione di una mezza dozzina di supplementi nel 1990 la West End Games decise di non rinnovare la licenza.\nNel 1990, dopo un anno di campagna pubblicitaria, la West End Games pubblic\u00f2 \"Torg\", un'ambientazione in un futuro prossimo in cui la terra era stata invasa da altre realt\u00e0 dimensionali che avevano cambiato la natura stessa delle leggi naturali per adattarle alla\npropria dimensione di provenienza. L'ambientazione era supportata da un regolamento universale, che permetteva con le stesse regole di gestire i vari paradigmi della realt\u00e0 magia, tecnologia, spiritualit\u00e0. L'idea non era nuova, gi\u00e0 GURPS (1986), da qualche anno sosteneva l'idea di un regolamento universale, ma a questo \"Torg\" aggiunse anche un'ambientazione coerente in cui le varie realt\u00e0 si fondessero insieme. Comunque nonostante il forte supporto iniziale dato a questa linea di prodotti divenne chiaro nel giro di un paio di anni che questa non era riuscita a trovare un pubblico sufficiente a sostenerla, il supporto a essa declin\u00f2 e la linea fu chiusa definitivamente nel 1995 con \"War's End\".\nA differenza delle altre linee di giochi di ruolo, \"Star Wars\" continu\u00f2 a vendere bene, grazie anche alla pubblicazione dei romanzi della Trilogia di Thrawn di Timothy Zahn e una nuova linea di fumetti pubblicata dalla Dark Horse, che avevano rinnovato l'interesse del pubblico. Nel 1992 viene pubblicata una seconda edizione del gioco di ruolo, supportata dalla ristampa di vecchi supplementi aggiornati e dalla pubblicazione di nuovi. Nel periodo 1994-1997 la West End Games pubblic\u00f2 anche una rivista, \"Star Wars Adventure Journal\" dedicata al gioco.\nCercando nuove linee da pubblicare la West End Games, decise di adottare il sistema di gioco di \"Torg\" come sistema \"in-house\" per le sue linee di prodotti, pubblicando prima \"Shatterzone\" (1993), un'ambientazione space opera, quindi \"Masterbook\" (1994), un vero e proprio regolamento generico, come per esempio \"GURPS\". Sulla base di questo regolamento vennero pubblicati diverse ambientazioni, sia originali come per esempio il \"fantasy\"/\"noir\" \"The World of Bloodshadows\" (1994) che soprattutto su licenza, come \"The World of Indiana Jones\" basata sulle avventure del famoso archeologo o \"The World of Necroscope\", basato su una serie di romanzi di Brian Lumley. Comunque nessuna di queste linee riusc\u00ec a trovare una propria nicchia di mercato.\nNel 1996 la West End Games decise di rivedere la propria decisione di adottare il Masterbook Sytem come sistema \"in house\" e pubblic\u00f2 il regolamento generico \"The D6 System: The Customizable Roleplaying Game\" basato sul sistema usato per \"Star War\". Pubblic\u00f2 \"Adventure of Indiana Jones\" (1996) e \"Men in Black\" (1997) basati su questo sistema e allo stesso tempo interrupp\u00e8 la pubblicazione di manuali basati sul Masterbook System. Il \"D6 System\" venne ulteriormente semplificato nel 1998 e usato per la pubblicazione di \"The Hercules &amp; Xena Roleplaying Game\" basato sui telefilm \"Hercules\" e \"Xena - Principessa guerriera\".\nBancarotta.\nNel luglio 1998 la West End Games dichiar\u00f2 bancarotta secondo il Chapter 11. Sono state discusse varie cause per questo declino, da un generale effetto deleterio che la crescita del mercato dei giochi di carte collezionabili stava avendo sull'intero mercato dei giochi di ruolo, ai resi dei libri dalle catene librarie che stavano consolidandosi in grossi negozi, a una serie di stravaganti ma fallimentari linee di gioco che la West End Games aveva lanciato nel tentativo di ottenere lo stesso successo ottenuto da quella dedicata a \"Guerre Stellari\" (\"Torg\", \"Shatterzone\" e i vari manuali basati sul sistema Masterbook) e il supporto loro dato anche dopo che era chiaro che non erano riuscite a trovare un pubblico. In conseguenza della bancarotta la pubblicazione di \"Stargate SG-1 role-playing game\" ormai completato venne annullata.\nI problemi furono aggravati dal fatto che molte delle linee fallite erano basate su licenze costose, come \"Men in Black\", \"Xena - Principessa guerriera\", \"Hercules\", \"Necroscope\" e \"I racconti della cripta\". Nessuna di queste ebbe il successo di \"Ghostbusters\" o di \"Guerre Stellari\" e il costo aggiuntivo di acquisirle rese ancora pi\u00f9 grave il loro insuccesso; inoltre a causa delle difficolt\u00e0 economiche la West End Games dovette rinunciare alle licenze (o queste furono ritirate dai detentori) e pertanto la sua linea di prodotti venne ulteriormente decimata dalla crisi. Per la fine degli anni novanta la qualit\u00e0 percepita dei prodotti della West End Games era anche in calo, la \"Fith Edition\" di \"Paranoia\" e gli ultimi supplementi della seconda edizione erano stati ricevuti cos\u00ec male (sia criticamente che commercialmente) che quando una nuova edizione di \"Paranoia\" venne prodotta dalla Mongoose Production Allen Varney (autore della nuova edizione) dichiar\u00f2 quei prodotti erano \"inprodotti\" (\"unproducts\") e che semplicemente non esistevano per quanto riguardava la continuit\u00e0 dell'ambientazione.\nUn altro possibile fattore del fallimento della West End Games pu\u00f2 essere stata la sua incapacit\u00e0 nello stabilire una presenza in Internet anche dopo che la maggior parte delle altre compagnie erano gi\u00e0 presenti da anni. L'unico presenza della compagnia in rete era un indirizzo email su America Online. Sebbene questo possa aver giocato un ruolo nell'indebolirne la posizione di mercato, l'evento culminante fu la confusa gestione della West End Games da parte della sua compagnia madre, il Bucci Retail Group. Quando anche la Bucci apr\u00ec una pratica di bancarotta divenne chiaro che la West End Games non avrebbe potuto sopravvivere.\nI licenziatari ritirarono tutte le licenze concesse, tra cui la pi\u00f9 significativa quella di \"Guerre Stellari\", forzando la West End Games a liquidare la maggior parte delle sue propriet\u00e0, inclusi molti libri invenduti. Ironicamente la compagnia cre\u00f2 infine un sito web nel periodo della bancarotta per facilitare la liquidazione dello stock.\nI problemi della compagnia furono aggravati da una disputa legale tra Palter e gli autori originali di \"Paranoia\" per i diritti sul gioco, sebbene in un'intervista Palter dichiar\u00f2 che il caso aveva poca importanza e annunci\u00f2 una nuova edizione di \"Paranoia\" per l'estate del 1999 non ebbe la possibilit\u00e0 di farlo e nel 2000 un tribunale assegn\u00f2 i diritti agli autori originali.\nD6Legends.\nComunque Palter continu\u00f2 a lottare per la sua compagnia e il 23 marzo 1999 annunci\u00f2 la fusione (anche se in realt\u00e0 si tratt\u00f2 di un acquisto) con la Yeti Entertaintment, una controllata dell'editore francese Les Humano\u00efdes Associ\u00e9s, che all'epoca stava cercando di espandersi negli Stati Uniti. Palter a capo della nuova azienda D6Legends pubblic\u00f2 due giochi di ruolo basati sul \"D6 System\" il supereroistico \"DC Universe\" (Fred Jandt e Nikola Vrtis, 1999) ambientato nei fumetti della DC Comics e \"The Metabarons Roleplaying Game\" (Peter Schweighofer, 2001) basato sull'ambientazione del fumetto \"Saga dei Meta-Baroni\" di Alejandro Jodorowsky e Juan Gim\u00e9nez. Quest'ultimo fu per\u00f2 un insuccesso negli Stati Uniti, anche se in Francia furono pubblicati alcuni supplementi e Les Humano\u00efdes Associ\u00e9s decise di sospendere la produzione di giochi di ruolo, lasciando libero Palter.\nLa Les Humano\u00efdes Associ\u00e9s tent\u00f2 di commercializzare la licenza per l'uso del \"D6 System\", ma l'unico acquirente fu la Final Sword Production, una nuova azienda di Palter stesso, che produsse un singolo prodotto, \"Psibertrooper\" (Ron Fricke e Scott Palter, 2002), un gioco di ruolo fantascientifico di robot giganti.\nPurgatory Publishing.\nLes Humano\u00efdes Associ\u00e9s mise in vendita la West End Games nel novembre 2002. Il 14 novembre 2003 annunci\u00f2 la vendita a Eric J. Gibson, che nel 2003 spost\u00f2 la sede della compagnia a Downingtown. La nuova societ\u00e0 trasform\u00f2 il \"D6 System\" in un sistema pi\u00f9 generico, pubblicando tre manuali \"D6 Adventure\" (2004), \"D6 Fantasy\" (2004) \"D6 Space\" (2004) e pubblicando nel 2004 e 2005 vari supplementi con avversari e locazioni per le tre ambientazioni. L'ultimo prodotto fu l'ambientazione fantascientifica \"Fires of Amatsumara\" (2006).\nGibson tent\u00f2 anche di rivitalizzare \"Torg\", ma gli unici prodotti pubblicati furono, in formato elettronico, una guida introduttiva per i nuovi giocatori e un nuovo manuale base, \"Torg Revised and Expanded\" (2005) che incorporava commenti dagli appassionati e dei supplementi.\nSfortunatamente la nuova linea \"D6 System\", anche se apprezzata dagli appassionati, non si rivel\u00f2 redditizia anche per il costo di produzione dei manuali a copertina rigida. In un ultimo tentativo di risollevare le sorti della compagnia, venne pubblicizzata nel 2007 la pubblicazione di \"Septimus\", un nuovo gioco di ruolo di Bill Coffin, noto autore di molti manuali della Palladium Books e aperte le sottoscrizioni per il preordine dei nuovi manuali. Ma anche con i preordini Gibson non riusc\u00ec a ottenere fondi sufficienti per pubblicare il nuovo gioco. Nel 2008 la pubblicazione di \"Septimus\" venne ufficialmente cancellata e solo dopo un anno Gibson riusc\u00ec a rifondere gli acquirenti. \"Bill Coffin's Septimus\" venne infine pubblicato nel 2009 come PDF\nNel 2010 la West End Games venne chiusa definitivamente, il \"D6System\" venne distribuito sotto la Open Gaming License, i diritti su \"Torg\" ceduti all'editore tedesco Ulisse Spiele, il \"MasterBook\" system (il sistema di gioco su cui \u00e8 basato \"Torg\") e le ambientazioni \"Bloodshadows\" e \"Shatterzone\" all'editore statunitense Precise Intermedia.\nAutori associati.\nAutori di giochi che sono stati associati con la West End Games includono:\nGiochi pubblicati.\nGiochi da tavolo.\nFonte:\nWargame.\nFonte:"}
{"id": "3917261", "revid": "767487", "url": "https://it.wikipedia.org/wiki?curid=3917261", "title": "Madonna col Bambino e san Giovannino (Pontormo)", "text": "La Madonna col Bambino e san Giovannino \u00e8 un dipinto a olio su tavola (65x73 cm) di Pontormo, databile al 1529-1530 circa e conservato nella Galleria degli Uffizi di Firenze.\nStoria.\nVasari ricord\u00f2 come Pontormo offr\u00ec una tavola di analogo soggetto al muratore Rossino, come pagamento per i lavori di sistemazione della sua abitazione avviati nel 1529 e protrattisi fino al 1534-1535. Venne poi probabilmente acquistata da Alessandro di Ottaviano de' Medici, entrando poi nel patrimonio dei granduchi. Fu il Gamba a rinvenire l'opera nei depositi della Galleria e ristabilirne l'attribuzione al Pontormo. Se non ci sono dubbi sostanziali circa l'autografia, la datazione oscilla tra il 1529-1530 (Antonio Natali) e il 1534-1536, appunto.\nSe ne conosce un disegno preparatorio nel Gabinetto dei Disegni e delle Stampe degli Uffizi (n. 6629 r e v).\nDescrizione e stile.\nSu uno sfondo scuro una possente Madonna, dalla fisicit\u00e0 accentuata in omaggio a Michelangelo, si curva in avanti ad abbracciare Ges\u00f9 Bambino, seduto sulle sue ginocchia, e san Giovannino, che si protende da destra. La torsione del corpo e l'espressione patetica di san Giovanni sembrano rimandare a opere michelangiolesche come la \"Madonna Medici\" di quegli anni, cos\u00ec come lo sporgere della gamba del Bambino. Molto originale, e spiegabile solo col desiderio di confrontarsi col Buonarroti, \u00e8 poi l'accentuata muscolarit\u00e0 dei fanciulli, come si vede nell'articolazione della spalla o del ginocchio di Ges\u00f9, dall'anatomia un po' calcata. Il colore \u00e8 steso con effetti smaltati e cangianti, con una prevalenza di toni rossi e verdi. Nel complesso l'opera ispira un raffinato intellettualismo, fatto di enigmatiche sottigliezze esecutive."}
{"id": "3917263", "revid": "62748", "url": "https://it.wikipedia.org/wiki?curid=3917263", "title": "Musica secreta", "text": ""}
{"id": "3917266", "revid": "426330", "url": "https://it.wikipedia.org/wiki?curid=3917266", "title": "Nederlands landskampioenschap 1948-1949", "text": "Al campionato parteciparono sessantasei squadre e il SVV vinse il titolo."}
{"id": "3917270", "revid": "36426", "url": "https://it.wikipedia.org/wiki?curid=3917270", "title": "Noli me tangere (Pontormo)", "text": ""}
{"id": "3917271", "revid": "36426", "url": "https://it.wikipedia.org/wiki?curid=3917271", "title": "Noli me tangere (Bronzino)", "text": ""}
{"id": "3917272", "revid": "339392", "url": "https://it.wikipedia.org/wiki?curid=3917272", "title": "Ciranda de Pedra", "text": ""}
{"id": "3917280", "revid": "131145", "url": "https://it.wikipedia.org/wiki?curid=3917280", "title": "Svetlana Goncharenko", "text": ""}
{"id": "3917281", "revid": "767487", "url": "https://it.wikipedia.org/wiki?curid=3917281", "title": "Nederlands landskampioenschap 1949-1950", "text": "Il campionato era formato da cinquanta squadre e il vinse il titolo."}
{"id": "3917283", "revid": "219110", "url": "https://it.wikipedia.org/wiki?curid=3917283", "title": "Ciclo di lavoro", "text": ""}
{"id": "3917284", "revid": "219110", "url": "https://it.wikipedia.org/wiki?curid=3917284", "title": "Modulazione di ampiezza in quadratura", "text": ""}
{"id": "3917286", "revid": "767487", "url": "https://it.wikipedia.org/wiki?curid=3917286", "title": "Cinque settimane in pallone (film)", "text": "Cinque settimane in pallone (\"Five Weeks in a Balloon\") \u00e8 un film di fantascienza/avventura del 1962 diretto da Irwin Allen liberamente ispirato al romanzo omonimo di Jules Verne.\nTrama.\nNel 1862 il Professor Fergusson progetta di esplorare l'Africa orientale con \"Jupiter\"; una mongolfiera, con gondola a forma di unicorno, dotata di un sistema di sua invenzione in grado di far salire e scendere l'aeromobile senza la perdita di gas o di zavorra.\nDopo un volo dimostrativo, riceve un netto rifiuto di finanziamento da parte della Royal Geographic Society. Quando il professore e il suo assistente Jacques sembrano essere ormai rassegnati, un editore americano si propone di finanziare la sua impresa, a condizione che suo nipote Donald O'Shay, un reporter del suo stesso giornale, prenda parte alla spedizione.\nQuando arriva nell'ufficio del Primo Ministro a Zanzibar, il console chiede al professore di usare la sua mongolfiera per raggiungere e rivendicare le aree inesplorate dell'Africa occidentale nei pressi del fiume Volta per conto della Corona, prima che dei mercanti di schiavi avanzino pretese sul territorio. Il professore accetta.\nIl console comunica inoltre a Fergusson che i mercanti di schiavi sono a conoscenza dei loro piani e che intendono raggiungere il fiume in sei settimane e decidono quindi di anticiparli cercando di arrivare prima di loro in cinque settimane.\nLa Regina invia, per accompagnarli, Sir Henry Vining che si proclama \"esperto d'Africa\".\nNel frattempo O'Shay tenta di liberare una schiava di nome Makia scatenando l'ira degli abitanti locali che costringono il gruppo di esploratori ad una partenza improvvisa. Durante la prima sosta scoprono che Makia si \u00e8 imbarcata clandestinamente, sostenendo che non voleva lasciare O'Shay.\nIn una successiva sosta nella citt\u00e0 araba di \"Hezak\", O'Shay viene scambiato per il \"Dio della Luna\" e l'equipaggio viene invitato a cena nel palazzo del Sultano dove un mercante di schiavi di nome Ahmed, arriva con una donna americana rapita.\nAhmed, indicando la luna piena, convince il Sultano che O'Shay \u00e8 un impostore. Ne segue una rocambolesca fuga in cui lo stesso Ahmed si trova coinvolto e che lo porta, suo malgrado, a bordo della mongolfiera assieme al resto dell'equipaggio e alla donna americana che si presenta come Susan Gale, una missionaria.\nIl pallone continua il suo viaggio e durante una sosta in un'oasi, gli uomini del Sultano arrestano il professore, Vining, Makia e Susan e li portano a Timbuktu dove, considerati infedeli, vengono tutti condannati a morte tranne Makia che viene messa in vendita come schiava. Scampati in modo fortuito all'arresto, O'Shay e Ahmed, grazie ai diamanti che quest'ultimo aveva rubato al Sultano precedentemente, riescono a comprare Makia che rivela i piani dell'esecuzione dei prigionieri e, usando la mongolfiera, salvano il resto della compagnia dalla sommit\u00e0 di una torre. Nella fuga una scimitarra viene lanciata verso il pallone che causa una lenta perdita che tuttavia non ne compromette il volo.\nIl giorno seguente raggiungono il fiume Volta ma la scimitarra comincia a strappare la stoffa del pallone. Per cercare di guadagnare quota, cominciano a gettare tutto il possibile fuori bordo. Proprio in quel momento avvistano i mercanti di schiavi che si apprestano ad attraversare il ponte sospeso di corda per piantare la loro bandiera come rivendicazione del territorio sull'altra sponda.\nIl capo dei mercanti spara contro il pallone che comincia a sgonfiarsi molto pi\u00f9 velocemente.\nFergusson ordina all'equipaggio della mongolfiera di salire sul posto di vedetta e, dopo aver arpionato il ponte con l'\u00e0ncora, fa sganciare la gondola. Il pallone, salendo repentinamente, rompe il ponte facendo annegare nel fiume la maggior parte dei mercanti il cui capo, tuttavia, riesce a sopravvive con la bandiera.\nCi\u00f2 che rimane dell'aeromobile si schianta sulle rocce del fiume ma l'equipaggio riesce a salvarsi nuotando verso la riva. Ahmed rimane sui resti galleggianti della mongolfiera perch\u00e9 non sa nuotare. O'Shay raggiunge Ahmed sulla zattera improvvisata per recuperare la Union Jack e cadono da una cascata. Dopo aver raggiunto la riva O'Shay salta a terra con la bandiera mentre Ahmed uccide il capo dei mercanti lanciandogli nel petto un pugnale, permettendo loro di compiere la missione.\nRiferimenti in altre opere.\nQuasi in contemporanea a \"Cinque settimane in pallone\", un altro film basato sul racconto di Jules Verne era in produzione: \"Il tesoro segreto di Cleopatra\" (\"Flight of the Lost Balloon\", 1961) diretto da Nathan Juran della Woolner Brothers. Sebbene il racconto di Jules Verne fosse gi\u00e0 di pubblico dominio, Irwin Allen e la 20th Century Fox esercitarono forti pressioni legali per far rimuovere tutti i riferimenti all'opera di Jules Verne dal film di Nathan Juran. Inoltre gli fu anche vietato di usare il titolo \"Cleopatra and the Cyclops\" che cercava di fruttare l'attesa di un altro film in preparazione della 20th Century Fox, Cleoparta che tuttavia fu richiamato nella versione italiana del titolo.\nNel racconto di Jules Verne, la mongolfiera si chiama \"Victoria\" mentre nel film di Allen fu rinominata \"Jupiter\". Allen chiam\u00f2 \"Jupiter II\" l'astronave della serie televisiva Lost in Space del 1965."}
{"id": "3917288", "revid": "61051", "url": "https://it.wikipedia.org/wiki?curid=3917288", "title": "Aeroporto di Liegi", "text": ""}
{"id": "3917289", "revid": "324090", "url": "https://it.wikipedia.org/wiki?curid=3917289", "title": "Narrative art", "text": "La Narrative art \u00e8 una forma d'arte concettuale particolarmente frequentata nella seconda met\u00e0 degli anni '70 del XX secolo. Si collega alle pratiche fotografiche legate al recupero della memoria e del tempo. Le sequenze fotografiche e la scrittura convivono (ad esempio in Duane Michals o Peter Hutchinson) ma, in virt\u00f9 della loro appartenenza a statuti linguistici differenti, costringono il pensiero a due percorsi separati che condurranno a riunire immagini e testi in una dimensione esclusivamente mentale ottenuta grazie alla partecipazione emotiva dell'osservatore. Ne risulta un rallentamento o una deformazione dell'asse temporale che trova in Marcel Proust e Herbert Marcuse i riferimenti pi\u00f9 diretti. L'atteggiamento autobiografico \u00e8 prevalente in Peter Hutchinson, tra memoria individuale e collettiva si muove Christian Boltanski, mentre Bill Beckley organizza sequenze di immagini seguendo un modello poliziesco e indiziario per sollecitare attenzione e contrastare gli automatismi mentali."}
{"id": "3917290", "revid": "767487", "url": "https://it.wikipedia.org/wiki?curid=3917290", "title": "Alfredo Versace", "text": "Biografia.\n, comincia come campione di bridge del vivaio torinese. Nato nel 1969, ha iniziato a giocare a bridge a soli 11 anni ed \u00e8 a quella et\u00e0 che ha vinto il suo primo torneo di circolo giocandolo in coppia con la madre. Sul piano nazionale Versace ha vinto 15 titoli Nazionali a Squadre Open (1985, 1988, 1991, 1993, 1995, 1999, 2001, 2002, 2003, 2005, 2006, 2007, 2008, 2009 e 2011) e 14 Coppe Italia (1990, 1991, 1994, 1996, 1999, 2003, 2004, 2006, 2007, 2008, 2009, 2010, 2011). Nel Palmares Internazionale annovera: 4 Titoli Olimpici, 2 Bermuda Bowl, 8 Campionati Europei, 6 Champions Cup, Un Sunday Times a Londra e molti Festival Mondiali.\nFa parte del Blue Team."}
{"id": "3917294", "revid": "26244", "url": "https://it.wikipedia.org/wiki?curid=3917294", "title": "Conceptual art", "text": ""}
{"id": "3917296", "revid": "26244", "url": "https://it.wikipedia.org/wiki?curid=3917296", "title": "Conceptual Art", "text": ""}
{"id": "3917297", "revid": "468892", "url": "https://it.wikipedia.org/wiki?curid=3917297", "title": "Cartago (Stargate)", "text": ""}
{"id": "3917298", "revid": "26244", "url": "https://it.wikipedia.org/wiki?curid=3917298", "title": "Narrative Art", "text": ""}
{"id": "3917299", "revid": "26244", "url": "https://it.wikipedia.org/wiki?curid=3917299", "title": "Arte narrativa", "text": ""}
{"id": "3917301", "revid": "26244", "url": "https://it.wikipedia.org/wiki?curid=3917301", "title": "Arte Narrativa", "text": ""}
{"id": "3917302", "revid": "1342360", "url": "https://it.wikipedia.org/wiki?curid=3917302", "title": "Nederlands landskampioenschap 1950-1951", "text": "Al campionato parteciparono sessanta squadre e il vinse il titolo."}
{"id": "3917303", "revid": "26244", "url": "https://it.wikipedia.org/wiki?curid=3917303", "title": "Arte Concettuale", "text": ""}
{"id": "3917304", "revid": "468892", "url": "https://it.wikipedia.org/wiki?curid=3917304", "title": "Talthus", "text": ""}
{"id": "3917312", "revid": "468892", "url": "https://it.wikipedia.org/wiki?curid=3917312", "title": "Ardena (Stargate)", "text": ""}
{"id": "3917313", "revid": "468892", "url": "https://it.wikipedia.org/wiki?curid=3917313", "title": "P2A-347", "text": ""}
{"id": "3917315", "revid": "729019", "url": "https://it.wikipedia.org/wiki?curid=3917315", "title": "Giulio Cesare Brancaccio", "text": "Biografia.\nNato a Napoli da una nobile famiglia, la sua prima apparizione in una fonte certa lo indica come soldato nell'esercito del Regno di Napoli nel 1535 e successivamente come cantante ed attore dilettante presso la casa napoletana di Ferrante Sanseverino, principe di Salerno. Egli probabilmente non cant\u00f2 alle nozze di Francesco d'Este, zio di Alfonso II d'Este. Combatt\u00e9 nell'esercito di Carlo V e nel 1554 si spost\u00f2 in Francia, dove divenne un \"gentilhomme de la chambre du Roi\" al servizio di Enrico II e successivamente di suo figlio Francesco II e poi di Carlo IX. Nel 1571 si rec\u00f2 a Vienna, Venezia, Torino, Firenze e nel 1573 a Napoli, dove si un\u00ec alla spedizione di Don Juan per riconquistare Tunisi per gli spagnoli. Successivamente visse a Roma, al servizio del cardinale Luigi d'Este. La prima notizia certa di Brancaccio alla corte di Alfonso II d'Este a Ferrara \u00e8 del 1577, quando lo si trova a cantare nel gruppo del Concerto delle donne, con le cantanti dilettanti Lucrezia Bendidio, Leonora Sanvitale e Vittoria Bentivoglio. Nel 1581 pubblic\u00f2 a Venezia una traduzione commentata, dal titolo \"Commentarii de Bello Gallico\", da Giulio Cesare, esistente ancora in stampe del 1581, del 1582 (Vittorio Baldini) e del 1585 (Aldo Manuzzio).\nBrancaccio venne ingaggiato alla corte di Ferrara, dal duca Alfonso II d'Este, per cantare nella sua \"musica secreta\", dove fu molto apprezzato per la sua bella voce di basso. Secondo un cronista dell'epoca, Brancaccio ruppe gli accordi con il Duca \"di non parlare delle sue adventure di guerra.\" Alfonso e Brancaccio non andarono d'accordo a lungo, a causa, in parte, della resistenza da parte del Brancaccio ad essere considerato soltanto come un cantante professionista, una posizione che prevedeva un modesto stato nella gerarchia della corte, pi\u00f9 vicino ad un servitore che ad un membro della corte stessa, ed in parte perch\u00e9 Alfonso mal sopportava la tendenza di Brancaccio a vantarsi dei suoi trascorsi militari. Mentre era al servizio del Duca percepiva intorno a 400 \"scudi\" all'anno (nel 1582 questo voleva dire 130 \"lire\" al mese) oltre ad un appartamento e ad un cavallo per quando ne avesse avuto bisogno. Durante questo secondo periodo Torquato Tasso e Giovanni Battista Guarini scrissero dei poemi dedicandoli al Brancaccio.\nNel 1581 egli perse definitivamente il favore della corte, o meglio del Duca, a seguito di un suo viaggio a Venezia. Torn\u00f2 alla corte nell'ottobre 1581, ma non per molto tempo. Nel 1583 Brancaccio venne licenziato per insubordinazione; si rifiut\u00f2 di cantare per Anne, duchessa di Joyeuse. Nel 1585 prov\u00f2 a rientrare nelle grazie del Duca, tramite una serie di lettere e con l'aiuto di Giovanni Battista Guarini, ma non riusc\u00ec a perseguire il suo intento. Newcomb descrive la personalit\u00e0 che emana da queste lettere come \"impetuoso, orgoglioso, assurdo e piuttosto commovente.\nMor\u00ec nel 1586."}
{"id": "3917316", "revid": "633110", "url": "https://it.wikipedia.org/wiki?curid=3917316", "title": "Type 91 (carro armato)", "text": "Il Type 91 \u00e8 stato un carro armato pesante multitorretta progettato e costruito dall'Impero giapponese agli inizi degli anni trenta come parte di una serie sperimentale di questa specifica categoria di mezzi corazzati. Del carro fu prodotto un solo esemplare a scopo valutativo.\nStoria.\nSviluppo.\nL'interesse nutrito dall'esercito imperiale per i mezzi a due o pi\u00f9 torrette si era concretato fin dal primo carro armato nazionale, il Carro armato sperimentale Numero 1 del 1927: per portare avanti gli studi su tali veicoli, che in effetti fecero la loro impressione pure su altre forze armate, l'Alto Comando concentr\u00f2 i suoi sforzi sul quest'ultimo veicolo, noto anche come \"Osaka Sensha\" (\"Primo Carro Osaka\").\nProduzione.\nLa progettazione e costruzione del prototipo ebbero inizio nel 1931: il carro venne consegnato nelle prime settimane del 1932, il che ha portato a fare confusione sulla designazione ufficiale. All'epoca infatti il sistema di denominazione adottato dall'esercito giapponese per gli equipaggiamenti prevedeva di chiamarli con le ultime due cifre dell'anno imperiale corrente; poich\u00e9 il veicolo era stato commissionato nel 1931, cio\u00e8 il 2591 secondo il calendario nipponico, venne chiamato \"Type 91\", ma a volte si preferiva indicarlo quale \"Type 92\" mettendo l'accento sul completamento della richiesta.\nImpiego.\nIl Type 91 fu sottoposto a un ciclo di prove e collaudi vari che non convinsero i vertici militari: nel 1933 il blindato fu dunque messo da parte e non venne mai utilizzato operativamente in battaglia.\nCaratteristiche.\nIl Type 91 era simile al precedente \"Osaka Sensha\", a partire dal treno d'appoggio. Esso, rimasto invariato, contava per lato 17 ruote di piccolo diametro, delle quali 16 vincolate a sospensioni a balestra su due piani mentre quella pi\u00f9 anteriore era equipaggiata separatamente. Lo scafo dalla forma fortemente angolata era fornito di corazzature spesse al massimo 20\u00a0mm ed era sormontato da tre torrette: quella centrale era dotata di un cannone da 70\u00a0mm lungo 18,2 calibri (L/18,2) e di una mitragliatrice Type 91 da 6,5\u00a0mm che, curiosamente, non era coassiale al pezzo ma era stata installata su uno snodo a sfera quasi in posizione opposta. Le altre due torrette ausiliarie, una anteriore e l'altra posteriore, erano equipaggiate ciascuna con una Type 91; la seconda era stata inserita su un apposito pianale e non sopra il comparto motore. In questo vano era stato sistemato un BMW d'origine aeronautica alimentato a gasolio ed erogante 224\u00a0hp. L'equipaggio era composto da 5 uomini: il comandante con un cannoniere trovava posto nella torre centrale, le altre due erano occupate ognuna da un mitragliere e infine nello scafo sedeva un pilota.\nCon un peso complessivo di 16,3 tonnellate oppure di 18 tonnellate, il Type 91 poteva marciare a una velocit\u00e0 massima di 25\u00a0km/h e l'autonomia arrivava a 160 chilometri.\nVarianti.\nIl Type 91 funse da base per la creazione di un ulteriore mezzo pesante, il Type 95."}
{"id": "3917317", "revid": "108564486", "url": "https://it.wikipedia.org/wiki?curid=3917317", "title": "Sarah Monzani", "text": "Biografia.\nNel 1983 ha vinto il Premio Oscar come miglior truccatrice insieme a Mich\u00e8le Burke nel film \"La guerra del fuoco\" (\"La guerre du feu\"), e un BAFTA Award per il miglior make-up per lo stesso film."}
{"id": "3917323", "revid": "1272592", "url": "https://it.wikipedia.org/wiki?curid=3917323", "title": "Torrione dei Disciplini", "text": "Il Torrione dei Disciplini (o di San Matteo) faceva parte un tempo delle mura difensive di Castel Goffredo, in provincia di Mantova. Assieme al Torrione di Sant'Antonio (ricostruito) sono gli unici rimasti dei sette che erano utilizzati a controllo e difesa della citt\u00e0.\nStoria e descrizione.\nAll'inizio del Quattrocento, sotto il marchesato di Alessandro Gonzaga, il primo nucleo abitato costruito a ridosso di \"Castelvecchio\" fu circondato da un secondo ordine di mura. Tutto attorno alle mura si estendeva un fossato originato dal corso dei torrenti Fuga e Tartarello.\nNella citt\u00e0 fortezza vi erano sette torrioni difensivi ad arco circolare cos\u00ec chiamati:\nFaceva parte delle opere di difesa quattrocentesche anche il rivellino, abbattuto nel 1757.\nNel 1817 prese avvio la demolizione della seconda cinta muraria che progressivamente venne conclusa nel 1920.\nCi\u00f2 che rimane dell'antico \"Torrione dei Disciplini\", lambito ancora dal torrente Fuga, \u00e8 oggi rappresentato dal basamento sul quale insiste una costruzione di civile abitazione. \u00c8 cos\u00ec chiamato per la sua vicinanza alla cinquecentesca chiesa dei Disciplini."}
{"id": "3917324", "revid": "228587", "url": "https://it.wikipedia.org/wiki?curid=3917324", "title": "Epidemic", "text": ""}
{"id": "3917326", "revid": "426330", "url": "https://it.wikipedia.org/wiki?curid=3917326", "title": "Nederlands landskampioenschap 1951-1952", "text": "Il campionato era formato da cinquantasei squadre e il Willem II vinse il titolo.\nEerste Klasse B.\nL'Achilles 1894 batte Oosterparkers nello spareggio.\nEerste Klasse D.\nIl Hermes DVS batte Sparta Rotterdam nello spareggio."}
{"id": "3917334", "revid": "1573940", "url": "https://it.wikipedia.org/wiki?curid=3917334", "title": "Atomic Robo", "text": "Atomic Robo \u00e8 una serie a fumetti ideata dallo sceneggiatore Brian Clevinger e dal disegnatore Scott Wegener e pubblicata dal 2008.\nIl fumetto racconta le fantascientifiche vicende di un robot senziente costruito dallo scienziato Nikola Tesla.\nTrama.\nAtomic Robo \u00e8 impegnato a gestire, insieme agli altri membri della \"Tesladyne Industries\", una serie di emergenze scientifiche e soprannaturali, che vanno dal pericoloso all'assurdo. Il carattere del personaggio \u00e8 concreto e sarcastico.\nStoria editoriale.\nIl fumetto ebbe inizio come una serie limitata a sei numeri e venne pubblicato dalla Red 5 Comics a partire dall'ottobre 2007. Fu candidato nella categoria \"Best Limited Series\" degli Eisner Awards 2008 (in seguito vinto da \"The Umbrella Academy\"). Il colorista Ronda Pattison fu candidato nella categoria \"Best Coloring\" (premi vinto da Dave Stewart).\nI primi sei numeri della serie sono stati raccolti come:\nSono seguiti:\nPubblicazione in Italia.\nTutti e nove i volumi sono stati pubblicati in italiano nella traduzione di Giorgio Salati dalla casa editrice ReNoir."}
{"id": "3917336", "revid": "468892", "url": "https://it.wikipedia.org/wiki?curid=3917336", "title": "P3X-888", "text": ""}
{"id": "3917339", "revid": "115076359", "url": "https://it.wikipedia.org/wiki?curid=3917339", "title": "Madonna del Libro (Pontormo)", "text": "La Madonna del Libro \u00e8 un dipinto a olio su tavola (120x102 cm) di Pontormo, databile al 1540-1545 circa e conservato in collezione privata.\nStoria e descrizione.\nL'opera \u00e8 forse quella che Vasari descrisse come un \"quadro di Nostra Donna\" rinvenuto tra le cose del pittore nella sua abitazione dopo la sua morte, tra disegni, cartoni e modelli di terracotta e che in seguito fu donato dagli eredi del pittore a Piero Salviati. Opera densa di richiami michelangioleschi, \u00e8 nota da numerose copie, tra le quali la migliore \u00e8 forse quella in collezione privata pubblicata da Luciano Berti nel 1993. Ne esiste una anche nel Palazzo dell'Arte dei Beccai, di propriet\u00e0 dell'Accademia dell'Arte del Disegno.\nAlcuni blocchi di pietra (un bastione?) fanno da sfondo alla Madonna col Bambino, dietro i quali si intravedono gli edifici di una citt\u00e0 e una porta, con il falegname Giuseppe assistito da un fanciullo di spalle, oltre a un uomo stante che sospende la lettura dando uno sguardo enigmatico allo spettatore e una donna che sta salendo una scala.\nLa figura di Maria deborda nell'esuberanza del panneggio, che si increspa creando forme che trascendono la fisicit\u00e0 della donna, quasi a esaltarne alcuni snodi anatomici, come i seni e le gambe. Con la destra regge un libro e con la sinistra abbraccia il Bambino nudo che si accuccia su di lei, compiendo una torsione. Presenta forme allungate e un'anatomia calcata, che evidenzia una muscolatura ideale."}
{"id": "3917342", "revid": "984922", "url": "https://it.wikipedia.org/wiki?curid=3917342", "title": "Jeff Meckstroth", "text": "Ha vinto la Bermuda Bowl rappresentando gli Stati Uniti cinque volte. \u00c8 uno dei soli dieci giocatori che hanno vinto la cosiddetta Triple Crown del bridge: la Bermuda Bowl , i World Open Pairs e il World Team Olimpiadi. Nel dicembre 2011 si \u00e8 classificato al numero 6 tra Open World Gran Maestri. Per decenni \u00e8 stato \"partner\" regolare con Eric Rodwell. Sono ben noti per la riproduzione di un sistema aggressivo e molto dettagliato che deriva dal Club di precisione. \u00c8 maestro di bridge professionale e attualmente vive a Tampa, Florida."}
{"id": "3917344", "revid": "599013", "url": "https://it.wikipedia.org/wiki?curid=3917344", "title": "Marco Ambrogioni", "text": "Carriera.\nInizi\u00f2 la carriera nella Battipagliese nel 1994, ottenendo con i campani l'ottavo posto del girone C della Serie C2 1994-1995.\nL'anno successivo passa al , militante in cadetteria, club con cui non giocher\u00e0 alcun incontro poich\u00e9 nel settembre del 1995 torna a militare nella Battipagliese. Con i campani gioc\u00f2 due stagioni in Serie C2, vincendo il girone C della Serie C2 1996-1997.\nNel 1997 passa al , sodalizio di terza serie, con cui retrocede al termine della stagione 1997-1998.\nNel 1998 Ambrogioni approda nuovamente in Serie B, tra le file della Fidelis Andria. Con i pugliesi retrocede in terza serie al termine della stagione 1998-1999. Con i pugliesi militer\u00e0 anche l'anno seguente, ottenendo una permanenza di categoria al termine dei play-out.\nNella stagione 2000-2001 milita nel , nel girone B della Serie C2.\nNel 2001 passa al Martina, sodalizio con cui vince il girone C della Serie C2 2001-2002, ottenendo la promozione in serie superiore. La stagione seguente sfiora la promozione in cadetteria, perdendo con la sua squadra i play-off promozione contro il Perscara.\nNel 2003 passa al , in Serie C1; il campionato finisce con la promozione ai play-off dopo la vittoria per 2-1 contro il , ed \u00e8 proprio Ambrogioni a segnare il gol del decisivo 2-1 nei tempi supplementari. La stagione seguente, in cadetteria, terminer\u00e0 con il quindicesimo posto finale che vale la salvezza.\nNel 2005 passa al , appena retrocesso in terza serie a causa del cosiddetto \"Caso Genoa\", ottenendo la promozione dalla serie C1 al termine dei Play-off promozione. in \"rossoblu\" rimarr\u00e0 sino al settembre 2006, quando sar\u00e0 ceduto in terza serie al .\nNel 2007 passa alla , club con cui vince il girone B della Serie C1 2007-2008, ottenendo la promozione tra i cedetti. Con i campani giocher\u00e0 sino al gennaio 2009, venendo ceduto nel mercato invernale all', in Lega Pro Prima Divisione 2008-2009.\nCon i toscani raggiunse i play-off promozione, venendo eliminato dal .\nLa stagione seguente passa al Cannara, societ\u00e0 dilettantistica, che lascer\u00e0 nel febbraio 2010 per giocare nel Foligno, in terza serie, dove chiuder\u00e0 la carriera agonistica."}
{"id": "3917347", "revid": "1543377", "url": "https://it.wikipedia.org/wiki?curid=3917347", "title": "Livia d'Arco", "text": "Biografia.\nElla giunse al seguito di Margherita Gonzaga d'Este all'epoca del matrimonio di quest'ultima con Alfonso nel 1579. Era al tempo giovanissima in quanto appena quindicenne. Livia era figlia di un nobile, di livello minore, della corte mantovana, e fu inviata alla corte di Ferrara per via delle sue elevate doti musicali. Nella citt\u00e0 degli Estensi fece parte di una cerchia di celebri cortigiane e conobbe il cardinale Luigi d'Este, di cui divenne amante. Quando giunse a Ferrara studi\u00f2 viola con Luzzasco Luzzaschi ed Ippolito Fiorini. Dopo alcuni anni di studio si un\u00ec a Laura Peverara, Tarquinia Molza e Anna Guarini a formare il \"Concerto delle donne\"; la prima fonte certa della sua presenza in questa formazione \u00e8 del 1582. Come per gli altri membri del \"Concerto\", vennero scritti poemi a lei dedicati, specialmente da Torquato Tasso e Angelo Grillo, quest'ultimo sotto lo pseudonimo di Livio Celiano. Nel 1585 spos\u00f2 il conte Alfonso Bevilacqua."}
{"id": "3917354", "revid": "181699", "url": "https://it.wikipedia.org/wiki?curid=3917354", "title": "Nissan Motors Football Club 1987-1988", "text": "Questa voce raccoglie le informazioni riguardanti il Nissan Motors Football Club nelle competizioni ufficiali della stagione 1987-1988.\nStagione.\nGrazie all'introduzione di norme che permettevano il tesseramento di calciatori professionisti in Japan Soccer League, il Nissan Motors pot\u00e9 portare in rosa l'ex difensore della nazionale brasiliana Jos\u00e9 Oscar Bernardi e Wagner Lopes: nelle competizioni in cui era iscritta, la squadra non ottenne tuttavia risultati di rilievo uscendo nelle fasi intermedie delle coppe e giungendo quarto in campionato.\nMaglie e sponsor.\nLe magliette, prodotte dall'Adidas, recano sulla parte anteriore una scritta Nissan color oro."}
{"id": "3917356", "revid": "110157", "url": "https://it.wikipedia.org/wiki?curid=3917356", "title": "Gol\u010d\u016fv Jen\u00edkov", "text": "Gol\u010d\u016fv Jen\u00edkov (in tedesco \"Goltsch-Jenikau\") \u00e8 una citt\u00e0 della Repubblica Ceca facente parte del distretto di Havl\u00ed\u010dk\u016fv Brod, nella regione di Vyso\u010dina."}
{"id": "3917357", "revid": "426330", "url": "https://it.wikipedia.org/wiki?curid=3917357", "title": "Nederlands landskampioenschap 1952-1953", "text": "Al campionato parteciparono cinquantasei squadre e l'RCH vinse il titolo."}
{"id": "3917358", "revid": "110157", "url": "https://it.wikipedia.org/wiki?curid=3917358", "title": "Habry", "text": "Habry (in tedesco \"Habern\") \u00e8 una citt\u00e0 della Repubblica Ceca facente parte del distretto di Havl\u00ed\u010dk\u016fv Brod, nella regione di Vyso\u010dina."}
{"id": "3917359", "revid": "122964162", "url": "https://it.wikipedia.org/wiki?curid=3917359", "title": "Bruno Tassan Din", "text": "Biografia.\nLaureato a pieni voti all'Universit\u00e0 Bocconi di Milano, colto, dotato di una energia instancabile e mente brillante in campo finanziario, inizia alla Ch\u00e2tillon dove diventa uno dei pupilli di Furio Cicogna per poi essere nominato direttore amministrativo e finanziario della Fidenza Vetraria. Nel settembre 1973 entra nel gruppo Rizzoli-Corriere della Sera, pochi mesi prima dell'acquisto del quotidiano milanese e su segnalazione di Mino Spadacini, presidente del collegio sindacale della casa editrice, per occuparsi del settore finanziario e amministrativo. \nPochi anni dopo diviene direttore generale. Entra nel consiglio d'amministrazione del gruppo con il 10% delle azioni.\nCoinvolto nello scandalo del Banco Ambrosiano e della P2 (1981), finisce in carcere per le vicende legate all'amministrazione dell'azienda. Nel processo per il fallimento della casa editrice viene condannato a sei anni e quattro mesi di detenzione, in quello inerente al Banco Ambrosiano subisce una pena iniziale di quattordici anni, successivamente patteggiata a otto anni e due mesi.\nSi ritira a Venezia dove nel 1994 acquisisce La Stamperia, una gloriosa casa editrice chiusa per problemi economici, specializzata in libri d'arte. Due anni pi\u00f9 tardi, nel 1996, rileva una piccola casa editrice dando vita alla Canal &amp; Stamperia Editrice. \nDa tempo malato di sclerosi multipla, muore a Parigi a 65 anni."}
{"id": "3917362", "revid": "277947", "url": "https://it.wikipedia.org/wiki?curid=3917362", "title": "Beno\u00eet-Constant Coquelin", "text": "Divenne celebre per essere stato il primo interprete in assoluto, nel 1897, del \"Cyrano de Bergerac\" di Edmond Rostand.\nBiografia.\nFu soprannominato \" a\u00een\u00e9 \" (il primogenito) per distinguerlo da suo fratello Ernest (detto quindi \"Coquelin cadet\"), anch'egli attore. Terminati i corsi, vinse il primo premio di recitazione del Conservatorio nel 1860. Debutt\u00f2 quindi alla Com\u00e9die-Fran\u00e7aise in ruoli secondari del repertorio classico. Quattro anni dopo divenne membro della \"Com\u00e9die\" per poi lasciarla nel 1886 ed esibirsi durante alcuni anni in varie rappresentazioni in Europa e in America. \nFu poi scritturato da diversi teatri di Parigi. Nel 1891 torn\u00f2 per breve tempo alla \"Com\u00e9die\" come attore di ruolo (stipendiato) e in quell'occasione mise in scena e interpret\u00f2 il dramma \"Thermidor\" di Victorien Sardou, opera che fu vietata dalla censura gi\u00e0 a partire dalla terza replica.\nNel 1895 si esib\u00ec al \"\"Th\u00e9\u00e2tre de la Renaissance\". L'anno seguente assunse la direzione del \"Th\u00e9\u00e2tre de la Porte-Saint-Martin\"\", assieme a suo figlio Jean. Nel 1897 diede una celeberrima interpretazione del \"Cyrano\" che gli assicur\u00f2 una fama imperitura. Rostand, entusiasta, gli dedic\u00f2 l'opera con queste parole:\nNel 1900 fu eletto a capo dell'Associazione degli Artisti Drammatici.\nNel 1901 lasci\u00f2 l'incarico di direttore del Teatro de la Porte-Saint-Martin a suo figlio e si ritir\u00f2 dalle scene, andando a vivere nella casa di riposo per artisti drammatici di Couilly-Pont-aux-Dames di cui era stato il principale fondatore.\nNel 1909, a 68 anni, mor\u00ec per un attacco cardiaco."}
{"id": "3917366", "revid": "110157", "url": "https://it.wikipedia.org/wiki?curid=3917366", "title": "Chot\u011bbo\u0159", "text": "Chot\u011bbo\u0159 (in tedesco \"Chotieborsch\") \u00e8 una citt\u00e0 della Repubblica Ceca facente parte del distretto di Havl\u00ed\u010dk\u016fv Brod, nella regione di Vyso\u010dina."}
{"id": "3917368", "revid": "123185179", "url": "https://it.wikipedia.org/wiki?curid=3917368", "title": "Universit\u00e0 di Greenwich", "text": "La University of Greenwich \u00e8 un'universit\u00e0 britannica con tre campus locati nel sud-est di Londra e nel nord del Kent. Il campus principale (\"Greenwich Campus\") \u00e8 situato presso la vecchia sede dell'\"Old Royal Naval College\", a Greenwich. Il rettore \u00e8 Garry Hart."}
{"id": "3917369", "revid": "1431409", "url": "https://it.wikipedia.org/wiki?curid=3917369", "title": "Largo Winch (serie televisiva)", "text": "Largo Winch \u00e8 una serie televisiva in 39 episodi trasmessi per la prima volta nel corso di 2 stagioni dal 2001 al 2003.\nSi basa sulle avventure del personaggio di Jean Van Hamme, che ne ha scritto decine di romanzi e fumetti.\nTrama.\nNerio Winch, presidente e direttore generale nell'onnipotente Groupp W., muore in piena notte, brutalmente assassinato. Ma poco prima di morire, Nerio aveva registrato destinato a suo figlio Largo. \nLargo, di fronte alla morte del padre di cui si \u00e8 macchiata una potente organizzazione occulta, ereditando la poltrona del padre dovr\u00e0 farsi strada tra nemici mortali e avversari finanziari.\nProduzione.\nLa serie, ideata da Philippe Francq e Jean Van Hamme, fu prodotta da: \nFu girata a Montr\u00e9al, in Canada, e a Parigi, in Francia. Le musiche furono composte da Michel Colombier.\nRegisti.\nTra i registi della serie sono accreditati:\nDistribuzione.\nLa serie fu trasmessa in Francia dal 2001 al 2003 sulla rete televisiva M6 e in Canda sul canale Mystery dal dicembre 2001. In Italia \u00e8 stata trasmessa dall'ottobre del 2002 su RaiDue con il titolo \"Largo Winch\".\nAlcune delle uscite internazionali sono state:"}
{"id": "3917370", "revid": "110157", "url": "https://it.wikipedia.org/wiki?curid=3917370", "title": "Lede\u010d nad S\u00e1zavou", "text": "Lede\u010d nad S\u00e1zavou (in tedesco \"Ledetsch an der Sasau\") \u00e8 una citt\u00e0 della Repubblica Ceca facente parte del distretto di Havl\u00ed\u010dk\u016fv Brod, nella regione di Vyso\u010dina."}
{"id": "3917375", "revid": "110157", "url": "https://it.wikipedia.org/wiki?curid=3917375", "title": "Sv\u011btl\u00e1 nad S\u00e1zavou", "text": "Sv\u011btl\u00e1 nad S\u00e1zavou (in tedesco \"Swietla ob der Sasau\") \u00e8 una citt\u00e0 della Repubblica Ceca facente parte del distretto di Havl\u00ed\u010dk\u016fv Brod, nella regione di Vyso\u010dina."}
{"id": "3917376", "revid": "767487", "url": "https://it.wikipedia.org/wiki?curid=3917376", "title": "Teresa Pichler", "text": "Fu la moglie di Vincenzo Monti.\nBiografia.\nTeresa era figlia di Giovanni Pichler, famoso intagliatore di gemme, tirolese emigrato nell'Urbe, e di Antonia Selli, romana. Cominci\u00f2 molto giovane a recitare in teatro e nel corso di una rappresentazione privata dell'\"Aristodemo\" di Vincenzo Monti a Palazzo Massimo in Roma, nel 1786, ricopr\u00ec il ruolo di Cesira, mentre il vate romagnolo rivestiva i panni del tormentato protagonista. Monti se ne invagh\u00ec subito, e bench\u00e9 pi\u00f9 vecchio di quindici anni, la spos\u00f2 il 3 luglio 1791 nella chiesa di san Lorenzo in Lucina.\nLa coppia and\u00f2 a vivere al n. 9 di Piazza di Spagna ed ebbe due figli, Costanza e Giovan Francesco, morto in tenera et\u00e0. Teresa, a proprio agio nella vita mondana, divent\u00f2 subito una protagonista indiscussa del panorama romano. Accoglieva regolarmente nella sua casa il maresciallo Auguste de Marmont, uomo di fiducia di Napoleone. Quando Monti, a causa delle amicizie francesi, fugg\u00ec dalla citt\u00e0 nella notte del 3 marzo 1797, Teresa ripar\u00f2 con la bimba a Frascati. Poco dopo che il marito aveva guadagnato Milano, Teresa si riun\u00ec a lui nella citt\u00e0 meneghina, lasciando Costanza in un collegio della citt\u00e0 felsinea.\nNella societ\u00e0 milanese, dove visse dal 1797 fino alla morte, la Pichler suscit\u00f2 entusiasmi anche maggiori. Qui fu ammirata da personaggi illustri, primi fra tutti Ugo Foscolo e Stendhal. Giuseppe Pecchio, biografo del poeta zacintio, ebbe modo di conoscerla, e ce ne ha lasciato questo ritratto: \u00abGrandi occhi neri e folta corvina chioma; una bocca di rose, un'aria di testa nobilissima; statura alta con portamento dignitoso ... Se aggiungi il tono soave della sua voce, il suo armonioso accento romano, la sua virt\u00f9 in suonar l'arpa, non mancher\u00e0 nulla a raffigurare la tenera Malvina di Ossian\u00bb.\nContinu\u00f2 anche a recitare, sia in opere del marito, come il \"Caio Gracco\" che contribu\u00ec a portare al successo a Verona interpretando la parte di Cornelia, sia in altre tragedie, come il \"Filippo\" alfieriano. Intelligente e assetata di mondanit\u00e0, vi fu chi la vide alla base di molti voltafaccia politici del marito.\nQueste caratteristiche emersero in occasione del matrimonio della figlia Costanza, nel 1812, che la madre indirizz\u00f2 verso il conte Giulio Perticari (che spos\u00f2), malgrado le preferenze della fanciulla, e forse anche del padre, fossero per il grecista Andrea Mustoxidi. Numerosi dubbi permangono sulla fedelt\u00e0 coniugale di Teresa, ma nonostante tutto rimase sempre a fianco al marito e quando pot\u00e9 lo sostenne anche dal punto di vista economico, seguendolo pure nell'esilio parigino. Negli ultimi anni di vita di Monti fu, assieme alla figlia Costanza, il suo pi\u00f9 grande conforto, come si evince dalle numerose epistole che il poeta scrisse in quel periodo, e da alcune opere che le dedic\u00f2: il sonetto \"Per la lontananza della moglie\" (1822) e soprattutto la canzone libera \"Pel giorno onomastico della mia donna Teresa Pikler\" (1826). A proposito di quest'ultimo componimento Monti ci ha lasciato in una lettera tenere parole: \u00abCos\u00ec malandato qual sono, qualche buon verso m'\u00e8 caduto dalla penna, e alcuni altri ne vo meditando nel punto che scrivo a te la presente, consacrati alla mia donna, la quale non mi ha mai abbandonato un momento dacch\u00e9 sono caduto in tanta calamit\u00e0; e se sono ancor vivo, il debbo principalmente alle sue tenere cure\u00bb.\nLa vicenda dell\"'Ortis\".\nIl motivo principale per cui \u00e8 stata oggetto dei critici \u00e8 per\u00f2 forse da ricercare nella relazione che ebbe con Ugo Foscolo, e nel fatto che fu, con buone probabilit\u00e0, la prima ispiratrice delle \"Ultime lettere di Jacopo Ortis\".\nIl primo incontro con Foscolo avvenne a Bologna nel 1797, dove confluirono per un breve periodo, entrambi fuggitivi, lei da Roma, lui da Venezia dove era appena stato ratificato il trattato di Campoformio. I due continuarono a frequentarsi a Milano, e Foscolo ne andava pazzo. Una lettera di Teresa a Mario Pieri sembrerebbe provare che il sentimento era, almeno all'inizio e almeno in parte, corrisposto: \u00abAnche lui (Foscolo) aveva presa una furiosa passione per me... Mi aveva minacciato che si sarebbe ucciso; ma io non gli credevo. Eppure arriv\u00f2 ad inghiottire una gran dose d'oppio; e sarebbe morto se al servo... non fosse venuto qualche sospetto\u00bb.\nE se leggiamo la notizia che Foscolo scrisse come premessa all\"'Ortis\": \u00abConsunto dal sentimento della vanit\u00e0 della vita... se la vigilanza d'un amico suo non l'avesse impedito, poco manc\u00f2 che egli una notte non s'uccidesse\u00bb. Sembra che i due si riferiscano allo stesso episodio.\nLa protagonista dell\"'Ortis\" era bionda e la critica l'ha poi identificata, tra le altre, nella pisana Isabella Roncioni, ma la prima stesura, del 1798 (e l'anno \u00e8 assai significativo), presentava una bruna vedovella, grande suonatrice d'arpa (come Teresa, secondo la testimonianza del Pecchio), con una figlia chiamata Giovannina, che potrebbe benissimo corrispondere a Costanzina, come allora la bambina veniva affettuosamente chiamata. Tuttavia, l'elemento che pi\u00f9 di tutti salta agli occhi \u00e8 il nome della musa ortisiana, Teresa."}
{"id": "3917379", "revid": "110157", "url": "https://it.wikipedia.org/wiki?curid=3917379", "title": "\u017dd\u00edrec nad Doubravou", "text": "\u017dd\u00edrec nad Doubravou (in tedesco \"Zdiretz\") \u00e8 una citt\u00e0 della Repubblica Ceca facente parte del distretto di Havl\u00ed\u010dk\u016fv Brod, nella regione di Vyso\u010dina."}
{"id": "3917381", "revid": "214753", "url": "https://it.wikipedia.org/wiki?curid=3917381", "title": "Vladislav Ju\u017eakov", "text": "Biografia.\nHa iniziato a gareggiare per la nazionale russa nelle varie categorie giovanili nella specialit\u00e0 doppio in coppia con Vladimir Machnutin, con il quale ha condiviso tutti i suoi risultati anche nella categoria superiore fino alle Olimpiadi di , ottenendo una medaglia di bronzo ai mondiali juniores di Altenberg 2006.\nA livello assoluto ha esordito in Coppa del Mondo nella stagione 2006/07, ha conquistato il primo podio il 16 gennaio 2011 nella gara a squadre ad Oberhof (2\u00b0) e la prima vittoria il 20 febbraio 2011 sempre nella competizione a squadre a Sigulda. Dalla stagione 2014/15, dopo aver concluso il suo sodalizio con Machnutin, ha gareggiato in coppia con Vladimir Prochorov e successivamente con Jurij Prochorov, col quale ottenne il suo primo podio nel doppio il 24 novembre 2018 a Innsbruck (3\u00ba), giungendo poi secondo nella gara sprint del giorno successivo. In classifica generale come miglior risultato si \u00e8 piazzato al quinto posto nella specialit\u00e0 del doppio nel 2018/19.\nHa preso parte a due edizioni dei Giochi olimpici invernali, esclusivamente nel doppio: a \u00e8 giunto in decima posizione ed a ha concluso al nono posto.\nHa preso parte altres\u00ec a undici edizioni dei campionati mondiali, conquistando un totale di due medaglie, delle quali una d'oro. Nel dettaglio i suoi risultati nelle prove iridate sono stati, nel doppio: sedicesimo a Igls 2007, sedicesimo a Oberhof 2008, quindicesimo a Lake Placid 2009, quarto a Cesana Torinese 2011, quinto ad Altenberg 2012, ottavo a Whistler 2013, ottavo a Sigulda 2015, dodicesimo a Sch\u00f6nau am K\u00f6nigssee 2016, settimo a Igls 2017, settimo a Winterberg 2019 e sesto a So\u010di 2020; nel doppio sprint: tredicesimo a Sch\u00f6nau am K\u00f6nigssee 2016, squalificato a Igls 2017, undicesimo a Winterberg 2019 e sesto a So\u010di 2020; nelle prove a squadre: medaglia d'argento ad Altenberg 2012, settimo a Whistler 2013 e medaglia d'oro a Winterberg 2019.\nNelle rassegne continentali ha conquistato due medaglie d'oro, vinte a Paramonovo 2012 e a Sigulda 2014, e una di bronzo nelle gare a squadre nonch\u00e9 una d'argento e un'altra di bronzo colte nel doppio a Sigulda 2014 e a Lillehammer 2020."}
{"id": "3917382", "revid": "196390", "url": "https://it.wikipedia.org/wiki?curid=3917382", "title": "Giacomo Barone", "text": ""}
{"id": "3917383", "revid": "633110", "url": "https://it.wikipedia.org/wiki?curid=3917383", "title": "Carro armato sperimentale Numero 1", "text": "Il carro armato sperimentale Numero 1, noto anche come \"Dai-chi Osaka Sensha\" (dal giapponese \"sensha\", \"carro armato\", e \"Dai-chi\", \"numero uno\"), \u00e8 stato un carro armato medio giapponese, il primo mezzo blindato in assoluto ideato e prodotto dall'Impero nipponico durante la seconda met\u00e0 degli anni venti.\nStoria.\nSviluppo.\nDurante gli ultimi mesi della prima guerra mondiale i comandi dell'esercito imperiale decisero di importare un carro armato per capire realmente di cosa si trattasse: la curiosit\u00e0 era molta per questo mezzo innovativo, la cui potenza pareva fosse sorprendente. Nel 1918 un singolo Mark IV britannico giunse in Giappone completo di equipaggio e ingegneri inglesi, poich\u00e9 nessun militare nipponico avrebbe saputo pilotarlo o ripararlo. La dimostrazione tenuta davanti ai vertici delle forze armate fece molta impressione e altri blindati furono acquistati, contribuendo a far conoscere meglio il concetto di carro armato ai militari giapponesi.\nNel 1925 l'esercito decise di creare una unit\u00e0 corazzata permanente tra le sue file, articolata su tre battaglioni di carri leggeri e uno di mezzi pesanti. V'era per\u00f2 il fondamentale problema che il numero di veicoli disponibili era pari a 16, che non poteva neppure essere risolto con l'importazione di nuovi modelli: i paesi europei non avevano ancora infatti un livello produttivo elevato in materia di carri armati e dunque rifiutarono di vendere altri mezzi al Giappone; l'unico pezzo cedibile era l'obsoleto Renault FT, ma i capi nipponici erano riluttanti a comporre la propria forza corazzata con simili vecchi cingolati.\nMentre i vertici dell'esercito discutevano sul partito migliore, alcuni giovani membri dell'Ufficio tecnico protestarono affermando che se si voleva un nuovo mezzo corazzato, questo doveva essere concepito e prodotto in patria. La rimostranza fu raccolta dal capo dell'Ufficio, generale Suzuki, che la espose al Dipartimento dell'esercito imperiale, ottenendo sia l'annullamento dell'ordine d'importazione sia il permesso di sviluppare un carro armato nazionale. Lo staff dell'Ufficio Tecnico ebbe per\u00f2 solo due anni di tempo per completare i lavori, terminati i quali i finanziamenti sarebbero stati inderogabilmente tagliati: l'ambizioso progetto assunse subito un aspetto titanico sia per i limiti imposti, sia per la totale inesperienza nipponica nel campo. Fino ad allora erano stati studiati solo due tipi di autocarri e un modello di trattore d'artiglieria. I vertici militari emisero anche alcune specifiche: ad esempio vollero che la corazzatura fosse abbastanza spessa per resistere a proietti da 37\u00a0mm, e che l'armamento consistesse in un cannone da 57\u00a0mm e due mitragliatrici; il mezzo doveva poi essere trasportabile per ferrovia.\nAllo sviluppo del primo carro armato nazionale presero parte quattro ingegneri dell'Ufficio tecnico appartenenti alla sezione autoveicoli, tra i quali figurava il giovane ufficiale Tomio Hara, futuro \"leader\" dell'arma corazzata imperiale. I lavori iniziarono nel giugno 1925 e andarono avanti giorno dopo giorno tra continue difficolt\u00e0 perch\u00e9, non esistendo un qualsiasi precedente esempio, si dovettero concepire e disegnare perfino i singoli bulloni; in totale furono realizzati 10.000 nuovi pezzi. I progetti furono inoltre influenzati dallo schema multitorretta che all'epoca affascin\u00f2 diverse forze armate, che ritenevano utile mettere in campo un mezzo che potesse ingaggiare pi\u00f9 bersagli in una sola volta. Dopo quasi un anno, nel maggio 1926 il lavoro ebbe termine e i progetti furono inviati all'arsenale di Osaka per la fabbricazione di un prototipo: infatti solo questa struttura avrebbe potuto tradurre in realt\u00e0 i disegni, perch\u00e9 all'epoca non esisteva nessuna fabbrica o azienda di automobili, fatto dovuto al mediocre livello tecnico giapponese in quel campo. Assistito da industrie della cantieristica e delle ferrovie, l'Arsenale consegn\u00f2 il veicolo durante febbraio 1927, rientrando nei tempi richiesti.\nImpiego e varianti.\nI collaudi iniziarono il 21 giugno sul terreno di prova di Fuji, alla presenza di numerosi generali: il carro dette prova di sufficienti prestazioni e stabilit\u00e0 durante le operazioni di fuoco. I militari furono piacevolmente sorpresi e lo applaudirono, perch\u00e9 si erano aspettati un fiasco totale; il giorno successivo altre prove evidenziarono come ci fossero difficolt\u00e0 nel sormontare gli ostacoli, mentre su terreno sconnesso il mezzo marciava con facilit\u00e0. Il carro Numero 1 non entr\u00f2 mai in produzione per il peso giudicato eccessivo e la non brillante agilit\u00e0, ma gener\u00f2 comunque grandi entusiasmi e rappresent\u00f2 un enorme successo per l'esercito imperiale; serv\u00ec inoltre come base per sviluppare un carro pi\u00f9 leggero e mobile, il futuro Type 89 Yi-Go. Nel 1930 fu fatto un estremo tentativo per renderlo pi\u00f9 idoneo alle richieste dei militari: vennero rimosse due ruote, il cannone fu sostituito con un pezzo da 70\u00a0mm e il peso venne abbassato a 18 tonnellate rimuovendone 2 dalla corazzatura, ma anche questa nuova sistemazione non piacque e ogni residuo piano di produzione sfum\u00f2.\nLa corrente di pensiero che favoriva carri armati pesantemente corazzati ed equipaggiati con pi\u00f9 torrette continu\u00f2 a raccogliere consensi e quindi il Dai-Chi Sensha venne preso come base per creare il Type 91.\nCaratteristiche.\nIl carro armato sperimentale presentava un lungo e squadrato scafo, contenente l'equipaggio di 5 uomini: capocarro e cannoniere trovavano posto nella torretta centrale, sormontata da una cupola che aumentava l'altezza del mezzo da 2,43 a 2,78 metri; erano addetti ad adoperare un cannone da 57\u00a0mm. Nello scafo sedeva il pilota e un mitragliere occupava una torretta ausiliaria alla sua sinistra, armata di una mitragliatrice da 6,5\u00a0mm. Il treno di rotolamento era composto per lato da ben 19 piccole ruote, le cui sospensioni a balestra erano fissate a una struttura esterna a forma di parallelogramma; i cingoli adottati erano larghi 350 millimetri. Il motore a gasolio con 8 cilindri a V era sistemato al centro invece che nel retro del veicolo: erogava 140\u00a0hp ed era accoppiato a un cambio con sei marce avanti e due retromarce, permettendo di raggiungere la velocit\u00e0 massima di 20\u00a0km/h. Protetto al massimo da 17\u00a0mm, il veicolo poteva superare ostacoli di un metro e trincee larghe 2,50 metri, mentre il raggio di volta arrivava a 11 metri e la luce libera a 40\u00a0cm. Complessivamente il carro pesava 20 tonnellate."}
{"id": "3917385", "revid": "110157", "url": "https://it.wikipedia.org/wiki?curid=3917385", "title": "T\u0159e\u0161\u0165", "text": "T\u0159e\u0161\u0165 (in tedesco \"Triesch\") \u00e8 una citt\u00e0 della Repubblica Ceca facente parte del distretto di Jihlava, nella regione di Vyso\u010dina."}
{"id": "3917387", "revid": "767487", "url": "https://it.wikipedia.org/wiki?curid=3917387", "title": "Ippolito Fiorini", "text": "Biografia.\nCome maestro di cappella il suo ruolo lo metteva a capo di tutta l'attivit\u00e0 musicale che si svolgeva nella corte di Ferrara. Egli si trov\u00f2 pertanto ad essere coinvolto nell'attivit\u00e0 del \"concerto delle donne\" diretto a sua volta da Luzzasco Luzzaschi. Egli suonava anche l'arciliuto. \u00c8 stato maestro di musica della sfortunata Anna Guarini - damigella d'onore della giovanissima duchessa Margherita Gonzaga - che fu barbaramente uccisa dal marito, il conte Ercole Trotti.\nCompose musica per il balletto delle donne, su testi di Giovanni Battista Guarini, anche se non ne \u00e8 pervenuto alcuno, e probabilmente anche per il \"concerto delle donne\". Fu responsabile dell\"'Accademia della Morte\" a Ferrara, per il periodo 1594-1597."}
{"id": "3917391", "revid": "599013", "url": "https://it.wikipedia.org/wiki?curid=3917391", "title": "Vladimir Machnutin", "text": "Biografia.\nHa iniziato a gareggiare per la nazionale russa nelle varie categorie giovanili nella specialit\u00e0 doppio in coppia con Vladislav Ju\u017eakov, con il quale ha condiviso tutti i suoi pi\u00f9 importanti risultati anche nella categoria superiore, ottenendo una medaglia di bronzo ai mondiali juniores di Altenberg 2006.\nA livello assoluto ha esordito in Coppa del Mondo nella stagione 2006/07, ha conquistato il primo podio il 16 gennaio 2011 nella gara a squadre ad Oberhof (2\u00b0) e la prima vittoria il 20 febbraio 2011 sempre nella competizione a squadre a Sigulda. In classifica generale come miglior risultato si \u00e8 piazzato al sesto posto nella specialit\u00e0 del doppio nel 2011/12.\nHa preso parte a due edizioni dei Giochi olimpici invernali, esclusivamente nel doppio: a \u00e8 giunto in decima posizione ed a ha concluso al nono posto.\nHa preso parte altres\u00ec a sei edizioni dei campionati mondiali, aggiudicandosi una medaglia d'argento nella prova a squadre ad Altenberg 2012, mentre nella specialit\u00e0 biposto il suo miglior risultato \u00e8 il quarto posto ottenuto a Cesana Torinese 2011. Nelle rassegne continentali ha conquistato due medaglie d'oro, a Paramonovo 2012 ed a Sigulda 2014, ed una di bronzo nelle gare a squadre nonch\u00e9 una d'argento vinta nel doppio ancora a Sigulda 2014."}
{"id": "3917398", "revid": "101175", "url": "https://it.wikipedia.org/wiki?curid=3917398", "title": "Davide Giugliano", "text": "Vincitore della Superstock 1000 FIM Cup nel 2011.\nCarriera.\nEsordisce nel campionato europeo Superstock 600 nel 2005, terminando 3\u00ba l'anno successivo. Nel 2007 passa a correre nel campionato mondiale Supersport alla guida di una Kawasaki ZX-6R, terminando la stagione al 27\u00ba posto. Nel 2008 passa a correre nella Superstock 1000 FIM Cup, concludendo settimo nel 2008, decimo nel 2009 e quinto nel 2010, anno in cui disputa anche una gara nel CIV Stock 1000 terminando quarto. Nel 2011, con una Ducati, vince il titolo della Superstock 1000 FIM Cup. S\nSempre nel 2011 esordisce nel campionato mondiale Superbike, correndo in qualit\u00e0 di wildcard a Portim\u00e3o alla guida di una Ducati 1098, ottenendo 4 punti. Nel 2012 diventa pilota titolare nel mondiale Superbike confermato dal team Althea Racing, piazzandosi sul podio in due occasioni, in una chiudendo davanti al campione mondiale in carica e compagno di squadra Carlos Checa. Nell'ultima gara in Francia conquista il giro veloce chiudendo la stagione al 10\u00ba posto della classifica generale.\nNel 2013 rimane nel team Althea Racing che passa da motocicletta Ducati ad Aprilia. Giugliano alla guida dell'Aprilia RSV4 Factory conquista due podi ed il sesto posto nel campionato del mondo Superbike, in questa stagione centra la sua prima Superpole nel GP di Russia. Nel 2014 viene ingaggiato dal team Ducati Superbike, disputa una stagione positiva nonostante ben sette ritiri ne abbiano compromesso la posizione in classifica. Termina ottavo in campionato con due podi e due superpole. Viene confermato dal team Ducati Superbike anche per la stagione successiva.\nNel 2015 durante i test cade e si frattura tre vertebre, cos\u00ec deve saltare i primi quattro GP. Rientra durante il gran premio a Imola, ottenendo subito un podio. Nelle gare successive ottiene due secondi posti nelle tappe di Portim\u00e3o e Misano, totalizzando 119 punti. In seguito a una caduta nella seconda gara del Gran Premio di Laguna Seca, un nuovo infortunio alle vertebre pone anticipatamente fine alla sua stagione 2015. Nel 2016 Giugliano \u00e8, per il terzo anno consecutivo, pilota titolare del team Aruba.it Racing - Ducati, con Chaz Davies come compagno di squadra. Ottiene cinque piazzamenti a podio, e chiude la stagione al settimo posto in classifica piloti con 197 punti all'attivo.\nNel 2017 si trasferisce a correre nel campionato britannico Superbike in sella ad una BMW S1000RR del team Tyco BMW. il compagno di squadra, in questa stagione, \u00e8 il britannico Christian Iddon. Il 15 giugno viene dato l'annuncio della separazione consensuale dal team. Torna nel mondiale Superbike per disputare i Gran Premi di Germania al Lausitzring e Francia a Magny-Cours in sella ad una Honda CBR1000RR del team Red Bull Honda in sostituzione di Nicky Hayden. Termina poi la stagione con questo team, andando a chiudere al ventiseiesimo posto in classifica piloti con tredici punti ottenuti. Nel 2018 \u00e8 chiamato a sostituire l'infortunato Eugene Laverty sull'Aprilia RSV4 del team Milwakee Aprilia nel campionato mondiale Superbike. I punti cos\u00ec ottenuti gli consentono di chiudere la ventunesimo posto in classifica piloti."}
{"id": "3917399", "revid": "468892", "url": "https://it.wikipedia.org/wiki?curid=3917399", "title": "Simarka", "text": ""}
{"id": "3917405", "revid": "1305772", "url": "https://it.wikipedia.org/wiki?curid=3917405", "title": "Byst\u0159ice nad Pern\u0161tejnem", "text": "Byst\u0159ice nad Pern\u0161tejnem (in tedesco \"Bistritz ob Pernstein\") \u00e8 una citt\u00e0 della Repubblica Ceca nel distretto di \u017d\u010f\u00e1r nad S\u00e1zavou, nella regione di Vyso\u010dina."}
{"id": "3917407", "revid": "110157", "url": "https://it.wikipedia.org/wiki?curid=3917407", "title": "Kurt Neum\u00fcller", "text": "Nato a Salisburgo il 22 giugno del 1914, studi\u00f2 pianoforte presso il Mozarteum con Franz Ledwinka che fu anche insegnante di Herbert von Karajan. Neum\u00fcller ricevette il suo diploma d'arte con i massimi voti nella classe di Elly Ney. Studi\u00f2 successivamente con Edwin Fischer, e fu grandemente influenzato dai principi didattici di Alfred Cortot.\nBiografia.\nDurante la II Guerra Mondiale Neum\u00fcller divenne noto come uno dei pi\u00f9 promettenti giovani artisti austriaci. Si esib\u00ec in tutta Europa come solista e in concerti di musica da camera e finita la guerra partecip\u00f2 a varie edizioni del Festival di Salisburgo. Tra gli altri si esib\u00ec con il wind ensemble della Filarmonica di Vienna e con il Quartetto della Filarmonica di Vienna.\nCon Josef Schr\u00f6cksnadel al violino e Georg Weigl al violoncello fond\u00f2 il Mozarteum trio con i quali registr\u00f2 svariati dischi per la radio austriaca, per la Philips Records (Mozart\u00b4s trios KV 564 e KV 502) e per la casa discografica francese Anthologie Sonore (Hayden trios). Tra i vari duett\u00f2 con Ludwig Hoelscher, Riccardo Odnopossoff, Franz Bruckbauer, Eberhard Finke and Willi Boskovsky.\nIl Professor Neum\u00fcller cominci\u00f2 a insegnare pianoforte presso il Mozarteum nel 1941, preparando pi\u00f9 di 60 candidati all'artist diploma. Tra i suoi studenti si ricordano Gernot Sieber, Gustav Kuhn, George Kern, David Renner, Gary Wolf, e Peter Lang. \nNel 1963 si spos\u00f2 con Susan Heimbach, una studentessa di pianoforte di Fubright, che divenne sua partner di pianoforte. La loro figlia, Gabriele, nacque nel 1964.\nKurt Neum\u00fcller mor\u00ec improvvisamente di infarto il 5 giugno 1982."}
{"id": "3917408", "revid": "468892", "url": "https://it.wikipedia.org/wiki?curid=3917408", "title": "Tollana (Stargate)", "text": ""}
{"id": "3917414", "revid": "110157", "url": "https://it.wikipedia.org/wiki?curid=3917414", "title": "Svratka (citt\u00e0)", "text": "Svratka (in tedesco \"Swratka\") \u00e8 una citt\u00e0 della Repubblica Ceca facente parte del distretto di \u017d\u010f\u00e1r nad S\u00e1zavou, nella regione di Vyso\u010dina."}
{"id": "3917415", "revid": "287204", "url": "https://it.wikipedia.org/wiki?curid=3917415", "title": "Eta Cephei", "text": "Eta Cephei \u00e8 una stella nella costellazione del Cefeo, di magnitudine apparente +3,41 dista 46,5 anni luce dalla Terra. \nOsservazione.\nLa sua posizione \u00e8 fortemente boreale e ci\u00f2 comporta che la stella sia osservabile prevalentemente dall'emisfero nord, dove si presenta circumpolare anche da gran parte delle regioni temperate; dall'emisfero sud la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a +3,4 le consente di essere scorta con facilit\u00e0 anche dalle aree urbane di moderate dimensioni, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra fine giugno e novembre; nell'emisfero nord \u00e8 visibile anche per tutto l'autunno, grazie alla declinazione boreale della stella, mentre nell'emisfero sud pu\u00f2 essere osservata in particolare durante i mesi del tardo inverno australe.\nCaratteristiche fisiche.\nEta Cephei \u00e8 pi\u00f9 massiccia del Sole del 50%, ed ha un raggio 4 volte superiore ed una temperatura superficiale che \u00e8 stata stimata in 4858 K\nSi tratta di una stella nella fase di transizione da subgigante a gigante, finito di fondere l'idrogeno in elio nel suo nucleo, entro 150 milioni di anni si espander\u00e0 ulteriormente, diventer\u00e0 una vera e propria gigante rossa. A quel punto, con un diametro che sar\u00e0 molto superiore ad ora, arriver\u00e0 a splendere 1000 volte la luminosit\u00e0 solare. \nPossibile pianeta.\nSi sono fatti studi sulla ricerca di pianeti attorno ad Eta Cephei e i pi\u00f9 recenti non ne hanno ancora confermato l'esistenza, ma un team del McDonald Observatory, autori di uno studio del 2006, ha definito i limiti per l'eventuale pianeta; una massa compresa tra le 0,13 e 2,14 masse gioviane ad una distanza compresa tra 0,05 e le 5,2 U.A."}
{"id": "3917416", "revid": "287204", "url": "https://it.wikipedia.org/wiki?curid=3917416", "title": "Xenobiologia di Stargate SG-1", "text": "Questa voce \u00e8 una lista delle razze immaginarie appartenenti all'universo fantascientifico di Stargate SG-1.\nUmani.\nTra tutti i popoli umani di \"Stargate SG-1\", gli unici che non appartengono alla Via Lattea sono Alterani, Antichi e Ori. Le razze della Via Lattea hanno tutte un carattere in comune tra loro: hanno origine da persone deportate dalla Terra in altri mondi dai Goa'uld; discendono dunque tutte dai Tau'ri.\nAbydosiani.\nEsseri umani trasportati da Ra su Abydos migliaia di anni fa.\nAlterani.\nGli Alterani furono la prima evoluzione dell'umanit\u00e0, sviluppatasi sul pianeta Celestis, in un'altra galassia. Essi si divisero nel corso della loro storia in due fazioni, gli Antichi e gli Ori.\nAntichi.\nUmani evoluti provenienti da un'altra galassia. Sono una fazione degli Alterani, che nella Via Lattea e nella Galassia di Pegaso ha impresso una spinta evolutiva verso la nascita di nuovi esseri umani; nella Via Lattea gli Antichi hanno in tal modo dato origine ai Tau'ri. In seguito, gli Antichi fecero parte dell'Alleanza delle quattro grandi razze.\nArgosiani.\nGli Argosiani sono una specie umana che vive sul pianeta Argos. Gli Argosiani si auto-identificano come i \"Prescelti\" e sono i discendenti dell'antica civilt\u00e0 minoica della Terra. Un Goa'uld, chiamato Pelops, condusse alcuni minoici su Argos migliaia di anni fa. Su Argos il Goa'uld fece diversi esperimenti sugli umani per accelerarne l'evoluzione, usando delle Naniti che ebbero per\u00f2 effetti disastrosi. Gli Argosiani infatti raggiungono l'et\u00e0 di 60-70 anni in appena 100 giorni. Quando l'SG-1 raggiunse Argos, riusc\u00ec a disattivare le Naniti in modo che gli Argosiani potessero invecchiare come ogni essere umano. In seguito, diverse squadre SG visitarono gli Argosiani mantenendo buoni rapporti tra i due mondi.\nAschen.\nEsseri umani del pianeta Aschen Prime a capo della \"Confederazione Aschen\".\nBedrosiani.\nAbitanti del continente di Bedrosia su P2X-416. Nemici degli Optricani.\nByrsa.\nI Byrsa sono una razza umana primitiva che vive sul pianeta Cartago. Parlano una curiosa combinazione di inglese, latino e greco. Il sistema di giustizia dei Byrsa rispetta il \"Cor-ai\", un processo durante il quale colui che viene danneggiato determina la punizione per il trasgressore. Normalmente i Byrsa sono una societ\u00e0 pacifica costruita su strutture in pietra, inclusa una sorta di prigione e una serie di cunicoli e tunnel dove nascondersi all'arrivo dei Goa'uld, i quali vengono frequentemente a catturarli per ottenere nuovi ospiti per i simbionti. Durante il suo servizio per Apophis che gli ordin\u00f2 di uccidere un Byrsa in modo da ottenere la loro sottomissione, Teal'c decise di uccidere un vecchio che, la volta successiva, non avrebbe ritardato gli altri, in modo cos\u00ec da poter evitare il suo battaglione di Jaffa. Quando Teal'c si ribell\u00f2 ai Goa'uld e l'SG-1 giunse su Cartago, il figlio della vittima di Teal'c riusc\u00ec a perdonarlo solo dopo che il Jaffa e l'SG-1 li aiutarono a proteggersi dai Goa'uld.\nI Byrsa indicano lo Stargate come \"Circ-Kakona\", una combinazione di latino e greco che vorrebbe dire \"Cerchio delle sventure\".\nEnkariani.\nGli Enkariani sono una trib\u00f9 che l'SG-1 aiut\u00f2 a tornare nel loro mondo d'origine (Enkar) dopo averli liberati dal domino dei Goa'uld. Il loro pianeta non possiede Stargate. Gli Enkariani possiedono una fisiologia unica che li rende estremamente sensibili a specifiche condizioni atmosferiche, senza delle quali diventano ciechi e in seguito muoiono. Il Comando Stargate cerc\u00f2 per settimane un mondo adatto ad ospitarli e, una volta trovato, gli Enkariani vi si stabilirono, cominciando a costruire le prime strutture. Appena una settimana dopo per\u00f2, una astronave aliena cominci\u00f2 a devastare la superficie del pianeta per poi terraformarlo. L'SG-1 cominci\u00f2 cos\u00ec una negoziazione con Lotan, l'essere umano creato dalla nave dei Gadmeer per comunicare con gli Enkariani. Nonostante inizialmente i negoziati fallirono, Daniel Jackson convinse Lotan a cercare il pianeta d'origine degli Enkariani nel database della nave e a trasportare questi sul loro mondo.\nEurondiani.\nGli Eurondiani, abitanti di Euronda vivono e si riproducono interamente seguendo il concetto di eugenetica. Essi crescono provando disgusto per i membri di un'altra nazione che chiamano \"Riproduttori\" perch\u00e9 si riproducono indiscriminatamente provocando diversit\u00e0 etnica nella loro popolazione. Gli Eurondiani pianificarono di eliminare i Riproduttori avvelenando l'atmosfera, rendendola inabitabile, mentre loro avrebbero continuato la loro esistenza sottoterra. Venuti a conoscenza di ci\u00f2 i Riproduttori attaccarono gli Eurondiani che si rifugiarono nella base sotterranea dove, a corto di energia, molti di essi si misero in stasi. Quando furono vicini a soccombere, gli Eurondiani contattarono la Terra, offrendo tecnologia militare in cambio di acqua pesante. Nonostante l'ottima offerta, l'SG-1 cominci\u00f2 ad avere dei sospetti sulla loro bont\u00e0 quando furono negate informazioni sul nemico che combattevano ma soprattutto quando si resero conto che tutti gli individui in stasi si somigliavano fisicamente troppo e quando furono uditi commenti razzisti su Teal'c. Quando la squadra si rese conto che erano stati gli Eurondiani a cominciare la guerra, tent\u00f2 di fermarli. La struttura Eurondiana sub\u00ec gravi danni, e i Riproduttori presero il completo controllo del pianeta.\nGli Eurondiani avevano raggiunto un livello tecnologico superiore a quello della Terra di almeno 100 anni, rispetto al 2000. La maggior parte della loro tecnologia usava come fonte energetica il deuterio dell'acqua pesante.\nGalarani.\nI Galarani sono una razza tecnologicamente avanzata, protetta dagli Asgard sul loro mondo, Galar. Galarani scoprirono un dispositivo di memoria dei Goa'uld durante il Ventesimo secolo. Studiandolo, scoprirono come leggere e modificare la memoria delle persone. L'SG-1 giunse nel mondo di Galar nel 2006, creando un'alleanza tra i Galarani e la Terra. Galar era limitato nei viaggi attraverso gli Stargate cos\u00ec i suoi abitanti offrirono ai terrestri il dispositivo della memoria in cambio della tecnologia dell'Hyperdrive. Tuttavia, il colonnello Mitchell fu accusato dell'omicidio della dottoressa Reya Varrick. Usando il loro stesso dispositivo i Galarani scoprirono che il vero colpevole fu il dottor Marell, l'ex-marito della dottoressa che aveva trasferito i ricordi dell'omicidio nella mente di Mitchell.\nHankaniani.\nGli Hankariani erano una razza del pianeta Hanka, un tempo sotto il dominio del Signori del Sistema Nirrti, il quale alter\u00f2 la loro biochimica nella speranza di creare un Hok'taur. Quando l'SG-7 giunse su Hanka e Nirrti temette che i suoi esperimenti fossero scoperti come malvagi dalle sue cavie, il Goa'uld rilasci\u00f2 un virus che uccise tutti gli Hankariani, tranne una ragazza: Cassandra. Gli Hankariani erano una popolazione semplice e pacifica. Dalle strutture vicine allo Stargate si pot\u00e9 determinare che essi erano una razza tecnologicamente abbastanza avanzata, anche se non al livello della Terra.\nHebridiani.\nGli Hebridiani, conosciuti anche come Hebridani o Hebridaniani, vivono su Hebridan assieme ai Surrakin. Gli Hebridiani furono per lungo tempo dominati dai Goa'uld finch\u00e9 i Surrakin non giunsero per salvarli.\nIlempiri.\nGli Ilempiri sono umani del pianeta Atropos con una peculiarit\u00e0 genetica che impedisce ai Goa'uld di usarli come ospiti. Questa modifica genetica fu fatta dagli Antichi per impedire a tutti gli umani di essere usati dai Goa'uld. Quando i Goa'uld scoprirono di questa loro caratteristica li costrinsero ad assumere e diventare dipendenti di una droga chiamata \"Roshna\", la cui astinenza causa la morte.\nJaffa.\nI Jaffa sono i guerrieri dei Goa'uld, nonch\u00e9 le incubatrici umane delle loro larve. I Jaffa sono originari di Dakara.\nKelowniani.\nAbitanti della nazione di Kelowna, su Langara.\nK'Tau.\nGli K'Tau sono degli umani del pianeta K'tau. Gli K'Tau sono protetti dagli Asgard tramite il Trattato dei pianeti protetti ed hanno una cultura di origine scandinava. Quando l'SG-1 raggiunge il loro pianeta, il capo degli K'Tau \u00e8 Elrad. Sono un popolo pacifico e il loro stile di vita e livello tecnologico \u00e8 simile a quello degli Amish sulla Terra. Proprio come i cimmeriani essi credono negli d\u00e8i nordici, in particolare in Freyr, che credono responsabile dei fruttuosi raccolti. L'arrivo dell'SG-1 viene visto inizialmente come un buon auspicio ma poco dopo, a causa delle azioni della squadra, l'emissione luminosa del sole di K'tau si spost\u00f2 verso il rosso, cosa che col tempo avrebbe causato la morte delle piante e dunque in seguito anche del popolo degli K'Tau. Il colonnello O'Neill contatt\u00f2 gli Asgard per risolvere la situazione, attraverso il tempio degli K'Tau, e ottenne un incontro con l'Alto Consiglio Asgard, il quale decise per\u00f2 di non intervenire per impedire che i Goa'uld annullassero il Trattato dei pianeti protetti. Il Comando Stargate lavor\u00f2 quindi per settimane per costruire su K'tau un razzo contenente il materiale in grado di cambiare l'emissione solare verso la normalit\u00e0 ma il missile fu distrutto da dei radicali, guidati da Malchus, che credevano di seguire la volont\u00e0 degli d\u00e8i. Nell'attacco morirono due membri dei radicali e due dell'SG-6. In un ultimo disperato tentativo il maggiore Carter ide\u00f2 un piano per rilasciare il materiale all'interno del sole di K'tau attraverso lo Stargate: il flusso energetico del wormhole generato dallo strumento avrebbe intersecato il sole stesso. Se il piano abbia funzionato o no non si sa. Tuttavia improvvisamente l'emissione solare torn\u00f2 alla normalit\u00e0. Il Comando Stargate ipotizz\u00f2 che fossero stati gli Asgard, i quali avrebbero potuto salvare la faccia con i Goa'uld, affermando che erano stati i terrestri a intervenire e non loro, rispettando cos\u00ec il Trattato.\nLangarani.\nI Langarani sono nativi di Langara. Sono divisi in tre superpotenze: Kelowna, Tirania e la Federazione Andari. Il loro livello di civilizzazione \u00e8 simile a quello terrestre alla conclusione della Seconda Guerra Mondiale ma non possiedono tecnologie come la propulsione jet e gli antibiotici.\nMadroniani.\nI Madroniani vivono sul pianeta Madrona e la loro cultura \u00e8 ancora primitiva, anche se possiedono la tecnologia della pietra di paragone, la quale permette al loro sacerdote, Roham, di governare il clima. Quando il dispositivo viene rubato da alcuni individui indossanti le divise del Comando Stargate, Roham accusa l'SG-1 del furto. La squadra in seguito scopre che il secondo Stargate della Terra \u00e8 usato dal NID, il quale ha rubato il dispositivo dei Madroniani. Il Comando recuper\u00f2 cos\u00ec la pietra e la riconsegn\u00f2 ai legittimi possessori.\nNomadi di Vis Uban.\nI Nomadi di Vis Uban sono un popolo nomade del pianeta Vis Uban, dove gli Antichi costruirono una citt\u00e0. Questi nomadi per\u00f2 sono originari di un altro mondo, sconosciuto al Comando Stargate.\nOptricani.\nAbitanti di P2X-416. Nemici dei Bedrosiani.\nOrbaniani.\nGli Orbaniani, nativi del pianeta Orban, sono una razza tecnologicamente avanzata le cui origini possono ritrovarsi nelle popolazioni mesoamericane precolombiane, anche se l'attuale fisiologia sembra di origine europea, probabilmente dovuta alla mancanza per secoli di un habitat tropicale. Gli Orbaniani immettono delle Naniti nei bambini, conosciuti come Urroni. Gli Urroni ottengono in questo modo la capacit\u00e0 di imparare velocemente; quando entrano nella soglia della pubert\u00e0, le Naniti vengono loro rimosse e distribuite al resto della popolazione, che apprende cos\u00ec le conoscenze apprese dagli Urroni quando erano in possesso delle Naniti. In seguito a questo processo gli Urroni regrediscono ad uno stato mentale infantile, al limite del ritardo mentale, e attendono le Naniti provenienti da nuovi Urroni per apprendere delle conoscenze. Il Comando Stargate ottenne da uno degli Urroni le informazioni necessarie per costruire un reattore al Naquadah ed insegn\u00f2 all'Urrone come normalmente gli esseri umani possono \"imparare\" se educati. Dopo che le sue Naniti furono distribuite al resto degli Orbaniani, essi decisero, dopo aver conosciuto l'esperienza dell'Urrone, di riprendere il vecchio metodo dell'insegnamento ai pi\u00f9 giovani.\nOri.\nGli Ori sono un popolo di esseri ascesi provenienti da un'altra galassia. Essi sono i discendenti di una fazione degli Alterani.\nSono gli antagonisti principali delle ultime due stagioni di \"Stargate SG-1\".\nPangariani.\nI Pangariani sono una razza del pianeta Pangar, liberi dai Goa'uld da generazioni. Essi studiarono la loro storia attraverso delle rovine e trovarono una regina Goa'uld, Egeria, senza sapere chi essa stessa fosse. Tuttavia, scoprirono come produrre dalla regina il Tretonin, un potente farmaco. La scoperta del Tretonin port\u00f2 in seguito alla possibilit\u00e0 di liberare i Jaffa dal dominio Goa'uld.\nRillaaniani.\nI Rillaaniani sono un popolo del pianeta Rillaan che sembrano possedere un livello tecnologico superiore all'SGC. Ad essi appartiene Linea, la Distruttrice di Mondi.\nSalish.\nI Salish sono un gruppo di umani discendenti dei nativi americani, portati dai Goa'uld su PXY-887. Essi furono aiutati e liberati da uno Spirito, Xe'ls, membro di questa razza umanoide che combatt\u00e9 contro i Goa'uld finch\u00e9 non sconfissero i Signori del sistema sul pianeta. In seguito gli Spiriti decisero di convivere con i Salish, proprio come loro spiriti. Proprio come i nativi americani ancora sulla Terra, i Salish detestano ogni cosa che deturpa la natura, inclusa la miniera che i terrestri intendevano costruire sul loro mondo, ricco di Trinium, che i Salish stessi usano per realizzare alcuni loro manufatti. Grazie all'incontro con l'SG-1, gli spiriti dei Salish furono in grado di rivelare la loro identit\u00e0 e chiesero ai Salish quale forma fisica volessero che i loro spiriti apparissero. In questo modo le due specie poterono cominciare a co-esistere.\nShavadai.\nGli Shavadai, \"popolo della steppa\", \u00e8 il nome dato ad una delle trib\u00f9 abitanti il pianeta Simarka, un mondo visitato dall'SG-1 in una delle loro prime missioni. Gli Shavadai furono portati su Simarka dal Goa'uld Raiden, che prende il nome dal dio del tuono nella mitologia giapponese, Raijin. Essi discendono dalle popolazioni mongole e della loro societ\u00e0 \u00e8 cambiato ben poco in tutto questo tempo. La loro societ\u00e0 e oppressiva verso le donne anche se Moughal avrebbe voluto dare loro pi\u00f9 libert\u00e0. Solo con l'aiuto dell'SG-1, e soprattutto di Samantha Carter, le loro donne furono libere.\nSodan.\nI Sodan sono dei Jaffa che riuscirono a liberarsi dai Goa'uld migliaia di anni fa e da allora vivono liberi.\nTalthuniani.\nI Talthuniani sono una razza quasi completamente estinta, proveniente dal pianeta Talthus, un mondo distrutto da un brillamento solare. Sono una razza tecnologicamente avanzata, dotata di navi non in grado di superare la velocit\u00e0 della luce ma comunque capaci di compiere viaggi interstellari, di dispositivi di stasi criogenica che durano anche centinaia di anni e di dispositivi informatici in grado di immagazzinare nella loro memoria intere menti umane. Il loro sistema di governo prevede una monarchia. In seguito alla scoperta che il loro mondo stava per finire, alcuni Talthuniani furono prescelti per far sopravvivere la loro civilt\u00e0 su un nuovo mondo. Tre vascelli, tra cui la \"Stromos\", fuggirono da Talthus, trasportando circa 3.000 Talthuniani in stasi verso il nuovo mondo di Ardena, lontano centinaia di anni luce. La \"Stromos\" si schiant\u00f2 su P2A-347 e l\u00ec fu ritrovata dall'SG-1, che promise ai sopravvissuti di trovare loro un nuovo mondo, forse persino Ardena stessa.\nTau'ri.\nI Tau'ri (parola della lingua Goa'uld) sono i terrestri. Dalla popolazione terrestre discendono tutti gli altri umani sparsi nella Via Lattea ad opera dei Goa'uld.\nTobin.\nI Tobin sono una delle poche discendenze umane nella galassia che riuscirono a liberarsi dal dominio dei Goa'uld, sviluppandosi poi in una civilt\u00e0 tecnologicamente avanzata, in grado di creare, tra le altre cose, delle mine spaziali. I Tobin sono discendenti dei Fenici.\nTollan.\nI Tollan sono una razza umana pi\u00f9 avanzata dei terrestri che dovette fuggire dal loro mondo d'origine Tollan verso un altro pianeta, Tollana.\nVer Egen.\nI Ver Egen sono umani creati dagli Ori su Celestis, in particolare nel villaggio di Ver Eger. Essi sono uno dei tanti gruppi di umani creati con il solo scopo di adorare gli Ori e il loro villaggio \u00e8 uno dei principali nell'attivit\u00e0 segreta anti-Ori.\nVyans.\nI Vyans sono una civilt\u00e0 umana che soffr\u00ec le conseguenze di un cataclisma chiamato \"Vorlix\". Linea, la Distruttrice di Mondi, giunse sul loro pianeta, Vyus, attraverso lo Stargate e cominci\u00f2 a studiare come ridurre, o invertire, il loro processo naturale di invecchiamento. Linea us\u00f2 due soggetti per un test, somministrando loro la sostanza chiamata \"dargol\", sostanza che sfortunatamente si diffuse a tutti i Vyans e anche a Linea. In questo modo tutti gli anziani ringiovanirono come ventenni o trentenni e coloro che erano pi\u00f9 giovani scomparvero completamente. Con l'aiuto dell'SG-1, Linea, che ora la sostanza ha fatto perdere la memoria e che si fa chiamare Ke'ra, riesce a trovare una cura, permettendo ai Vyans di poter vivere nuovamente le loro vite anche se non poterono fare nulla per coloro che scomparvero.\nUmanoidi.\nAsgard.\nGli Asgard sono una specie umanoide proveniente dal pianeta Othala, nella Galassia di Ida, membra dell'Alleanza delle quattro grandi razze.\nFurling.\nI Furling sono una razza molto avanzata e membri dell'Alleanza delle quattro grandi razze. Sono la civilt\u00e0 pi\u00f9 misteriosa dell'universo di \"Stargate SG-1\". Il Comando Stargate sa dell'esistenza di diversi loro manufatti sparpagliati in tutta la Via Lattea. Compaiono solo scherzosamente nella decima stagione della serie, dove sono mostrati fisiologicamente molto simili a dei panda, come Jack O'Neill se li era sempre immaginati.\nGadmeer.\nI Gadmeer sono un'avanzata razza aliena nativa della Via Lattea. Essi sembrano una specie somigliante ai rettili e il loro \"mattone\" fondamentale \u00e8 lo zolfo, proprio come il nostro \u00e8 il carbonio. La loro societ\u00e0 \u00e8 pacifica ed ha una storia lunga 10.000 anni. Pi\u00f9 di 1.000 anni fa furono sconfitti da una potenza militare superiore per via della loro mancanza di tecnologie e tattiche militari e di conseguenza la loro razza apparentemente mor\u00ec. Per impedire che la loro civilt\u00e0 svanisse nel nulla, costruirono un vascello stellare contenente tutta la loro conoscenza, incluse arti, matematica e anche migliaia di DNA appartenenti alla loro specie e ad altre piante e animali del loro mondo d'origine. L'astronave cerc\u00f2 un nuovo mondo che fosse simile al loro e scansion\u00f2 milioni di pianeti. Infine, ne trov\u00f2 uno, che i Tau'ri chiamavano P5S-381, dove cominci\u00f2 a ricreare il mondo lasciato dai Gadmeer. Il pianeta per\u00f2 era ora ospitato dagli Enkariani, condotti l\u00ec proprio dal Comando Stargate. I Gadmeer ottennero infine il pianeta dopo aver trasportato gli Enkariani al loro pianeta d'origine con la loro astronave.\nNox.\nI Nox sono una razza umanoide del pianeta Gaia, membra dell'Alleanza delle quattro grandi razze.\nOannes.\nGli Oannes sono degli esseri semi-acquatici del pianeta Oannes. La loro razza ha una speranza di vita di 5.000 anni e i giovani raggiungono la maturit\u00e0 a 200 anni. La loro societ\u00e0 \u00e8 divisa in caste: le prime due sono di guerrieri e scolari ma esistono diverse altre caste inferiori.\nSono una razza tecnologicamente avanzata: sono in grado di trattenere l'acqua fuori da aperture nelle pareti tramite campi di forza e dispongono di avanzate tecnologie di manipolazione della memoria. Sono inoltre in grado di imparare una nuova lingua in maniera estremamente veloce.\nIl loro astio verso i Goa'uld cominci\u00f2 millenni fa quando il Goa'uld Belus invase il loro mondo. Il Goa'uld bombard\u00f2 le citt\u00e0 sommerse degli Oannes, costringendoli a fuggire dall'acqua e catturandoli una volta sulla terraferma. Sull'astronave del Goa'uld, gli Oannes si ribellarono e Belus, vedendosi sconfitto, decise di autodistruggere la sua nave, uccidendo cos\u00ec gli Oannes catturati. Sulla terraferma, i Jaffa, senza il loro dio, furono sopraffatti dagli Oannes rimasti, i quali si ripresero il controllo del pianeta.\nUna di loro, Omoroca, giunse sulla Terra per aiutare i terrestri nella prima ribellione contro Ra ma venne uccisa da Belus. Suo marito, Nem, rimase 4.000 anni da solo, prima di scoprire il destino della compagna.\nNella mitologia sumera, Oannes \u00e8 un uomo con piedi e mani palmate in grado di respirare sott'acqua, esattamente come la razza di \"Stargate SG-1\".\nOraniani.\nGli Oraniani sono una razza umanoide rettiloide del pianeta Oran. I pochi Oraniani incontrati dall'SG-1 erano dei contrabbandieri e cacciatori di taglie che lavoravano in combutta con l'Alleanza Lucian. Uno di essi infatti tent\u00f2 invano di uccidere il colonnello Mitchell per poi decidere di uccidere Netan e prendersi la taglia sulla sua testa.\nRe'ol.\nI Re'ol sono una razza pacifica che si suppone nativa della Via Lattea, la quale dovette abbandonare il proprio mondo a causa dei Goa'uld. I Re'ol possiedono un'unica difesa naturale: sono in grado di secernere una sostanza che crea falsi ricordi e illusioni alle creature viventi con cui entrano in contatto. Essi appaiono come creature alte e scheletriche completamente glabre e bianche, con lunghi fili per capelli ed occhi scuri. I Re'ol sono una razza che non possiede alcuna forma di tecnologia e il loro unico incontro con l'SG-1 si ha quando un loro membro, Kaiael, illude l'SG-1 di essere un suo quinto membro, il tenente Tyler.\nNonostante la loro capacit\u00e0 possa essere un enorme vantaggio, fu anche la ragione per cui furono vicini all'estinzione: i Goa'uld cercarono di scoprire il loro segreto, riducendo la loro popolazione ad un pugno di individui. Per questo motivo, alcuni di essi si insediarono in un mondo sconosciuto ai Goa'uld e grazie all'aiuto dei Tok'ra, i terrestri ottennero una sostanza simile a quella dei Re'ol. Successivamente questa sostanza aiuter\u00e0 Daniel Jackson ad infiltrarsi ad un summit dei Signori del sistema e Cameron Mitchell ad infiltrarsi nell'Alleanza Lucian.\nSpiriti.\nGli Spiriti sono una razza umanoide del pianeta PXY-887. In un periodo imprecisato della loro storia, il loro mondo viene raggiunto dai Goa'uld che portarono i loro schiavi Salish sul pianeta. Gli Spiriti combatterono contro i Goa'uld e infine liberarono i Salish che da allora venerano i loro salvatori, a cui diedero il nome proprio di \"Spiriti\". Quando il Comando Stargate decise di costruire una miniera di Trinium, gli Spiriti non gradirono questa iniziativa e quando l'SG-11 cominci\u00f2 gli scavi, gli Spiriti fecero prigioniera la squadra. Con le sembianze dei membri dell'SG-11, giunsero sulla Terra dove, venuti a conoscenza delle intenzioni dei terrestri, cominciarono ad impossessarsi dei membri del comando con l'intento di distruggere l'intera base. La loro missione ebbe quasi successo ma fu fermato dall'SG-1, in particolare dal dottor Jackson, che convinse i leader degli Spiriti a tornare sul loro mondo e seppellire lo Stargate, senza cos\u00ec dover nuocere ai membri del Comando Stargate.\nGli Spiriti hanno sembianze umanoidi con un segno distintivo sul viso dove, invece del naso, possiedono delle branchie. Tuttavia, sono in grado di mutare la loro forma, passando da piccoli animali ad esseri umani, e possono trasportare le persone con un gesto della mano, mutando l'oggetto del trasporto in una luce bianca. Se in gruppo, possono anche curare diversi dei loro feriti. Prima che la loro natura fosse rivelata ai Salish, gli Spiriti si manifestavano come animali nel tentativo di non interferire con l'esistenza degli umani stessi. Gli Spiriti facevano in modo che ai Salish giungesse il Trinium, attraverso un fiume, con cui i discendenti degli indiani d'America costruivano molti dei loro manufatti.\nSerrakin.\nI Serrakin sono una razza umanoide che vive sul pianeta Hebridan, assieme agli Hebridiani. I Serrakin sono umanoidi rettiliani che vivono in armonia con gli Hebridiani che loro stessi liberarono migliaia di anni fa. Matrimoni tra le due specie sono comuni anche se qualcuno afferma che i Serrakin vogliano controllare gli umani. Alcuni Serrakin furono visti anche come cacciatori di taglie.\nUnas.\nGli Unas sono una specie umanoide di P3X-888, pianeta dove evolvettero anche i Goa'uld, di cui gli Unas furono gli ospiti prima degli umani.\nAltro.\nA't'trr.\nGli A't'trr sono una razza senziente di organismi microscopici. Non si hanno molte informazioni su di loro se non che possiedono conoscenze tecnologiche avanzate, conoscono il concetto di scrittura e possiedono una mente alveare che permette loro di agire come un'unica entit\u00e0, in grado di prendere il controllo di un essere umano (nello specifico, il colonnello Jack O'Neill). Sono in grado di nutrirsi di una grandissima variet\u00e0 di sostanze, dai tessuti viventi al cemento, e l'energia termica o elettrica catalizzano la loro moltiplicazione; per \"attivarsi\" hanno per\u00f2 bisogno di ossigeno. Sono parzialmente vulnerabili alla tetraciclina, che \u00e8 in grado di rallentarli. Centomila anni prima dell'arrivo dell'SG-1 sul loro mondo natio (etichettato dal Comando Stargate come P5C-353), la lenta morte dello stesso li costrinse a mettersi in ibernazione in una piccola sfera metallica, recuperata poi dall'SG-1. L'esposizione ad un'atmosfera abitabile (quella terrestre) li risvegli\u00f2. Successivamente vengono spediti su P4G-881 su suggerimento di Daniel Jackson, tramite lo Stargate.\nEntit\u00e0.\nEsseri costituiti apparentemente da puri campi elettromagnetici, di cui il Comando Stargate scopre che hanno un andamento che richiama quello di onde cerebrali. Il loro pianeta, P9C-372, \u00e8 il primo del database degli Antichi scaricato nei computer del Comando Stargate da Jack O'Neill a venire contattato dal Comando stesso. Il Comando mand\u00f2 una sonda MALP sul pianeta e involontariamente danneggi\u00f2 le \"entit\u00e0\"; una di loro allora prese il comando dei computer del Monte Cheyenne con l'intenzione di distruggere i terrestri; successivamente prender\u00e0 il controllo di Samantha Carter, fino a sacrificarsi per salvaguardare il suo popolo, spaventata dalle minacce di O'Neill. Vengono chiamati \"entit\u00e0\" dal Comando in assenza di un altro nome con cui identificarli.\nGoa'uld.\nI Goa'uld sono una razza di parassiti simili a serpenti in grado di prendere il controllo di individui di altre specie. Nei corpi dei loro ospiti, conquistarono il dominio nella Via Lattea, dopo gli Antichi; dominio messo a rischio dalla guerra contro gli Asgard e i Furling, e distrutto poi dai Tau'ri.\nI Goa'uld sono gli antagonisti principali delle prime otto stagioni di \"Stargate SG-1\".\nReplicatori.\nI Replicatori sono una razza robotica il cui unico scopo \u00e8 aumentare il loro numero, ovvero la \"replicazione\", appunto. Sono i nemici giurati degli Asgard con cui combattono una dura guerra che durante \"Stargate SG-1\" porta gli Asgard stessi sull'orlo dell'estinzione.\nRe'tu.\nI Re'tu sono una specie pacifica insettoide, nativa di Retalia. Poich\u00e9 sono \"fuori-fase\" con il mondo visibile agli esseri umani, risultano invisibili agli stessi. I simbionti Goa'uld possono invece percepirli. Possono inoltre essere resi visibili e uccisi da un'arma di sradicamento transfasico (AST), mentre le armi a base di proiettili riescono solo a rallentarli. Dispongono di avanzate metodiche di manipolazione genetica e di armi a energia molto potenti. Quando i Goa'uld scoprirono il loro mondo, li sterminarono con gli AST. I sopravvissuti si divisero in due fazioni: alcuni volevano combattere i Goa'uld direttamente, altri invece intendevano vincerli con una guerra di logoramento.\nTok'ra.\nI Tok'ra sono dei Goa'uld ribellatisi ai Signori del sistema, alleati dei Tau'ri e in seguito dei Jaffa, durante la loro ribellione.\nUnity.\nGli Unity sono una razza cristallina del pianeta P3X-562. Quando il Goa'uld Kur visit\u00f2 il loro pianeta e tocc\u00f2 uno di loro fu ucciso all'istante. Come punizione, i Jaffa li raggrupparono e tentarono di distruggerli tutti. Ne sopravvissero solo alcuni e quasi nessuno interamente. Quando l'SG-1 visit\u00f2 il pianeta, il colonnello O'Neill tocc\u00f2 uno dei cristalli che lo resero incosciente. Uno dei cristalli prese le sue forme per diventare poi la sua pi\u00f9 grande paura. Il nuovo O'Neill torn\u00f2 sulla Terra cercando il figlio di O'Neill, Charlie, non sapendo cosa volesse dire \"morte\". Ben presto fu chiaro che quelle forme di vita non potevano sopravvivere con il campo elettromagnetico terrestre, cos\u00ec tutti i campioni portati da P3X-562, e il cristallo O'Neill, furono fatti tornare nel loro mondo."}
{"id": "3917417", "revid": "110157", "url": "https://it.wikipedia.org/wiki?curid=3917417", "title": "Velk\u00e1 B\u00edte\u0161", "text": "Velk\u00e1 B\u00edte\u0161 (in tedesco \"Gro\u00df Bittesch\") \u00e8 una citt\u00e0 della Repubblica Ceca facente parte del distretto di \u017d\u010f\u00e1r nad S\u00e1zavou, nella regione di Vyso\u010dina."}
{"id": "3917421", "revid": "110157", "url": "https://it.wikipedia.org/wiki?curid=3917421", "title": "Velk\u00e9 Mezi\u0159\u00ed\u010d\u00ed", "text": "Velk\u00e9 Mezi\u0159\u00ed\u010d\u00ed (in tedesco \"Gro\u00df Meseritsch\") \u00e8 una citt\u00e0 della Repubblica Ceca facente parte del distretto di \u017d\u010f\u00e1r nad S\u00e1zavou, nella regione di Vyso\u010dina."}
{"id": "3917424", "revid": "468892", "url": "https://it.wikipedia.org/wiki?curid=3917424", "title": "Argosiani", "text": ""}
{"id": "3917425", "revid": "1318658", "url": "https://it.wikipedia.org/wiki?curid=3917425", "title": "\u017d\u010f\u00e1r nad S\u00e1zavou", "text": "\u017d\u010f\u00e1r nad S\u00e1zavou (in tedesco \"Saar\") \u00e8 una citt\u00e0 della Repubblica Ceca capoluogo del distretto di \u017d\u010f\u00e1r nad S\u00e1zavou, nella regione di Vyso\u010dina. \u00c8 situata presso il confine tra Boemia e Moravia.\nMonumenti e luoghi d'interesse.\nVi si trovano molte opere dell'architetto Jan Santini-Aichl: la cappella dedicata a san Giovanni Nepomuceno, il cimitero, la prelatura del monastero di \u017d\u010f\u00e1r nad S\u00e1zavou, un lago artificiale, una taverna e un cascinale.\nIl santuario di San Giovanni Nepomuceno con il cimitero sul Monte Verde (\"Zelen\u00e1 hora\") \u00e8 stato iscritto nella lista del patrimonio culturale e naturale dell'umanit\u00e0 dell'UNESCO."}
{"id": "3917428", "revid": "468892", "url": "https://it.wikipedia.org/wiki?curid=3917428", "title": "A't'trr", "text": ""}
{"id": "3917429", "revid": "62748", "url": "https://it.wikipedia.org/wiki?curid=3917429", "title": "Byrsa (Stargate)", "text": ""}
{"id": "3917433", "revid": "1919059", "url": "https://it.wikipedia.org/wiki?curid=3917433", "title": "Giacomo Paulucci di Calboli", "text": "Biografia.\nNato Giacomo Barone Russo, il cambio del cognome fu dovuto al matrimonio con Camilla Paulucci de' Calboli, l'ultima erede della antica e nobile famiglia Calboli e figlia dell'ambasciatore Raniero Paulucci di Calboli: cos\u00ec, per non lasciarne estinguere il cognome, Giacomo chiese di assumerlo nel 1924 come proprio. Si laure\u00f2 in giurisprudenza a Roma e in Scienze sociali a Parigi. Nel 1915 intraprese la carriera diplomatica e nel 1919 fu segretario presso la Delegazione alla Conferenza di Pace di Parigi. Dall'ottobre 1922, fu capo di gabinetto nel Ministero degli Esteri del Governo Mussolini.\nNel 1927, divenne vicesegretario generale della Societ\u00e0 delle Nazioni, agevolando, in tale carica, la creazione dell'Istituto internazionale per la cinematografia educativa, unico organismo collegato alla Societ\u00e0 delle Nazioni che sia stato costituito in Italia. A seguito di questo suo interesse, Mussolini gli affid\u00f2, nel 1933, la presidenza del Luce ed in seguito, dopo la morte (1935) di Alfredo Rocco anche del suddetto Istituto. Due anni dopo, Paulucci fece parte della giuria della Mostra internazionale d'arte cinematografica di Venezia. Nel 1937, poi, Mussolini e Paulucci inaugurarono insieme Cinecitt\u00e0.\nDopo una missione diplomatica in Giappone, Paulucci divenne ambasciatore prima a Bruxelles, e poi, dal 1943, a Madrid.\nPaulucci non accett\u00f2 la richiesta di Mussolini di aderire alla Repubblica Sociale Italiana, rimanendo fedele alla monarchia.\nFu lui a notificare il 13 ottobre 1943, tramite il suo ministro-consigliere Pierluigi La Terza, all'ambasciatore tedesco a Madrid la dichiarazione di guerra dell'Italia alla Germania da parte del governo Badoglio.\nMassone, fu membro della loggia di Caltagirone \"Avvenire Calatino\", nella quale fu promosso maestro massone il 29 ottobre 1912."}
{"id": "3917434", "revid": "468892", "url": "https://it.wikipedia.org/wiki?curid=3917434", "title": "Enkariani", "text": ""}
{"id": "3917436", "revid": "468892", "url": "https://it.wikipedia.org/wiki?curid=3917436", "title": "Eurondiani", "text": ""}
{"id": "3917438", "revid": "468892", "url": "https://it.wikipedia.org/wiki?curid=3917438", "title": "Gadmeer", "text": ""}
{"id": "3917440", "revid": "468892", "url": "https://it.wikipedia.org/wiki?curid=3917440", "title": "Galarani", "text": ""}
{"id": "3917441", "revid": "468892", "url": "https://it.wikipedia.org/wiki?curid=3917441", "title": "Hankaniani", "text": ""}
{"id": "3917443", "revid": "468892", "url": "https://it.wikipedia.org/wiki?curid=3917443", "title": "Hebridiani", "text": ""}
{"id": "3917445", "revid": "468892", "url": "https://it.wikipedia.org/wiki?curid=3917445", "title": "Ilempiri", "text": ""}
{"id": "3917446", "revid": "47567865", "url": "https://it.wikipedia.org/wiki?curid=3917446", "title": "Porta Tosa (Milano)", "text": ""}
{"id": "3917447", "revid": "468892", "url": "https://it.wikipedia.org/wiki?curid=3917447", "title": "Kelowniani", "text": ""}
{"id": "3917448", "revid": "468892", "url": "https://it.wikipedia.org/wiki?curid=3917448", "title": "K'Tau", "text": ""}
{"id": "3917450", "revid": "287204", "url": "https://it.wikipedia.org/wiki?curid=3917450", "title": "Porta Orientale (Milano)", "text": ""}
{"id": "3917453", "revid": "468892", "url": "https://it.wikipedia.org/wiki?curid=3917453", "title": "Langarani", "text": ""}
{"id": "3917454", "revid": "468892", "url": "https://it.wikipedia.org/wiki?curid=3917454", "title": "Madroniani", "text": ""}
{"id": "3917456", "revid": "468892", "url": "https://it.wikipedia.org/wiki?curid=3917456", "title": "Nomadi di Vis Uban", "text": ""}
{"id": "3917457", "revid": "110157", "url": "https://it.wikipedia.org/wiki?curid=3917457", "title": "Forgiven, Not Forgotten World Tour", "text": "Forgiven, Not Forgotten World Tour \u00e8 il primo tour mondiale del gruppo musicale irlandese The Corrs partito il 9 ottobre 1995, subito dopo la pubblicazione del primo album \"Forgiven, Not Forgotten\" il 22 settembre, e conclusosi un anno e mezzo pi\u00f9 tardi, il 21 febbraio 1997. In questo tour i Corrs si sono esibiti in Europa, Nord America, Giappone, Australia e Nuova Zelanda.Per le loro tappe americane si sono esibiti come gruppo spalla di Michael Bolton e poi di C\u00e9line Dion durante il suo Falling into You Tour e in parte del D'eux Tour.\nBand e staff di supporto.\nBand\nManagement &amp; Agents\nThe Crew"}
{"id": "3917459", "revid": "224230", "url": "https://it.wikipedia.org/wiki?curid=3917459", "title": "Giacomo Barone Russo", "text": ""}
{"id": "3917462", "revid": "468892", "url": "https://it.wikipedia.org/wiki?curid=3917462", "title": "Oraniani", "text": ""}
{"id": "3917463", "revid": "468892", "url": "https://it.wikipedia.org/wiki?curid=3917463", "title": "Orbaniani", "text": ""}
{"id": "3917465", "revid": "468892", "url": "https://it.wikipedia.org/wiki?curid=3917465", "title": "Pangariani", "text": ""}
{"id": "3917466", "revid": "468892", "url": "https://it.wikipedia.org/wiki?curid=3917466", "title": "Re'ol", "text": ""}
{"id": "3917468", "revid": "468892", "url": "https://it.wikipedia.org/wiki?curid=3917468", "title": "Rillaaniani", "text": ""}
{"id": "3917469", "revid": "468892", "url": "https://it.wikipedia.org/wiki?curid=3917469", "title": "Salish (Stargate)", "text": ""}
{"id": "3917475", "revid": "468892", "url": "https://it.wikipedia.org/wiki?curid=3917475", "title": "Shavadai", "text": ""}
{"id": "3917476", "revid": "468892", "url": "https://it.wikipedia.org/wiki?curid=3917476", "title": "Spiriti (Stargate)", "text": ""}
{"id": "3917477", "revid": "110157", "url": "https://it.wikipedia.org/wiki?curid=3917477", "title": "Hrotovice", "text": "Hrotovice (in tedesco \"Hrottowitz\") \u00e8 una citt\u00e0 della Repubblica Ceca facente parte del distretto di T\u0159eb\u00ed\u010d, nella regione di Vyso\u010dina."}
{"id": "3917478", "revid": "468892", "url": "https://it.wikipedia.org/wiki?curid=3917478", "title": "Surrakin", "text": ""}
{"id": "3917479", "revid": "120244161", "url": "https://it.wikipedia.org/wiki?curid=3917479", "title": "France (transatlantico)", "text": "SS France era un transatlantico della Compagnie G\u00e9n\u00e9rale Transatlantique (CGT), costruito nel cantiere navale Chantiers de l'Atlantique di Saint-Nazaire, in Francia, ed entrato in servizio nel febbraio del 1962. Al momento della sua costruzione nel 1960 era la pi\u00f9 lunga nave passeggeri mai costruita, un record che rimase incontrastato fino alla costruzione del RMS Queen Mary 2 nel 2004.\nIl \"France\" fu in seguito acquistato dalla Norwegian Cruise Line (NCL) nel 1979. Ribattezzato \"Norway\", divent\u00f2 nave da crociera e sub\u00ec modifiche significative per essere meglio adatto a tale funzione.\nVenduto per essere demolito nel 2006, la demolizione \u00e8 stata completata alla fine del 2008.\nStoria.\nLa genesi del SS France fu eccezionalmente lunga. Alla fine della seconda guerra mondiale, la Compagnie G\u00e9n\u00e9rale Transatlantique (conosciuta anche come Transat o French Line) riprese i collegamenti commerciali attraverso gli oceani, tra cui il pi\u00f9 importante era la rotta nord atlantica per New York. La sua flotta per\u00f2 era uscita molto provata e invecchiata dal conflitto. In particolare la Transat aveva perduto i due terzi del naviglio passeggeri (13 unit\u00e0) tra cui il pi\u00f9 grande, prestigioso e veloce dei suoi bastimenti, cio\u00e8 il magnifico e costosissimo Normandie distrutto da un incendio nel porto di New York nel 1942, dopo soli quattro anni di servizio commerciale. Le due unit\u00e0 di punta della compagnia erano il transatlantico Libert\u00e9 (ex-tedesco Europa, costruito nel 1931 e riadattato nel 1947) e l'apprezzato ma ormai anziano \u00cele de France varato nel 1926 e che si coprir\u00e0 di gloria nel luglio 1956 soccorrendo i naufraghi dell'Andrea Doria.\nIn una prospettiva di rapido aumento del traffico passeggeri, urgevano nuove navi. Il dibattito tecnico-finanziario-politico (essendo la Transat una compagnia a partecipazione e controllo statale) dur\u00f2 almeno cinque anni, incerto tra le due opzioni se costruire un unico super-transatlantico oppure una coppia di navi pi\u00f9 modeste ed economiche. L'investimento complessivo, tra armamento ed equipaggi, sarebbe stato praticamente equivalente. Finalmente nel 1954, sotto la presidenza di Ren\u00e9 Coty venne presa la decisione di realizzare una sola grande nave, la quale potesse primeggiare sulla concorrenza mondiale.\nSiglati i contratti e i finanziamenti, il progetto prese corpo e l'SS France fu costruito tra il 1957 e il 1960. Lo scafo venne varato l'11 maggio 1960 alla presenza di Charles de Gaulle e di sua moglie Yvonne, che ne fu la madrina. Doveva fungere principalmente da transatlantico, ma fece anche numerose crociere. L'11 gennaio 1962 fu immesso in servizio, e proprio con una crociera inizi\u00f2 la propria storia, salpando il 19 gennaio da Le Havre e seguendo un itinerario che lo condusse fino alle Isole Canarie.\nLa prima traversata transoceanica ebbe invece luogo nel mese di febbraio.\nAll'entrata in servizio il \"France\" era la pi\u00f9 lunga nave passeggeri del mondo e una delle pi\u00f9 avanzate tecnicamente.\nLe problematiche affrontate in cantiere durante la costruzione furono notevoli. Innanzitutto lo scafo fu assemblato per macro-elementi prefabbricati in officina, una tecnologia oggi comune ma inedita all'epoca per una nave da oltre 300 metri. Gli elementi strutturali, pesanti fino a 60 tonnellate ciascuno, vennero posti in opera con gru e saldati. Le operazioni furono complicate sia dal piano geometrico inclinato dello scalo (5\u00b050) sia dalla dilatazione termica dovuta al sole, al punto che molte operazioni di precisione vennero eseguite di notte (infatti la lunghezza di chiglia variava leggermente fra la notte e il giorno, come pure le dimensioni trasversali tra la fiancata in ombra e quella battuta dai raggi solari). All'inizio era previsto che lo scafo fosse interamente saldato anzich\u00e9 rivettato. Tuttavia in quel periodo alcuni mercantili tra le centinaia di \"Liberty Ship\" ancora attive ebbero a deplorare gravissime avarie strutturali alle saldature o addirittura si spezzarono in due, suscitando perplessit\u00e0 negli ambienti navali, per cui gli ingegneri del France decisero di aggiungere in corso d'opera cospicui rinforzi di lamiere rivettate. Le sovrastrutture invece erano in lega di alluminio, anzich\u00e9 di acciaio con un risparmio di peso di circa 13.000 tonnellate. Alla fine, pur con dimensioni e volumi comparabili al Normandie, il France venne ad avere un dislocamento (=peso a vuoto) inferiore del 40% rispetto all'antenato.\nVi erano altre importanti novit\u00e0 in rapporto alle navi concorrenti allora in servizio: esso era interamente climatizzato (con ben 102 centrali Westinghouse) ed era dotato di due coppie di alette antirollio automatiche e retrattili che riducevano le oscillazioni in navigazione fino al 90%. I due fumaioli erano un tratto distintivo, con delle appendici orizzontali comandate da serrande, per espellere i fumi a sinistra o destra secondo la direzione dei venti e evitare ricadute di fuliggine sui ponti. \nMa il France era soprattutto un luogo di raffinatezza, ambasciatore della gastronomia e della cultura francese sui mari. Gli interni e il mobilio erano risolutamente moderni, quasi privi di legno in ossequio alle norme antincendio, come sul transatlantico americano United States ma alquanto pi\u00f9 ricercati e lussuosi. \nLa rotta su cui serv\u00ec era quella di collegamento fra Le Havre e New York. Tra le dozzine di personalit\u00e0 che viaggiarono sul France, \nnel 1970 la nave ospit\u00f2, in qualit\u00e0 di passeggeri, Paul McCartney e sua moglie Linda subito dopo l'addio ai Beatles. A bordo del transatlantico Paul inizi\u00f2 a scrivere alcuni dei suoi successi futuri. Tra i momenti senza dubbio memorabili, \u00e8 da citare il trasporto verso gli USA della celeberrima \"Gioconda\" di Leonardo da Vinci (in una cassa ermetica blindata specialmente predisposta) prestata dal Mus\u00e9e du Louvre per una mostra in territorio americano (al ritorno, il dipinto viaggi\u00f2 a bordo dello SS United States). \nA partire dal 1965, soltanto tre anni dopo l'entrata in servizio, i conti di esercizio risultano in deficit. Al pari degli altri transatlantici come Queen Elizabeth 2 o gli italiani Michelangelo e Raffaello, questi passivi aumentavano di anno in anno, dovuti al calo dei passeggeri che preferivano gli aerei a reazione di nuova generazione, e furono acuiti dallo choc petrolifero del 1973. Finalmente, dopo l'elezione di Val\u00e9ry Giscard d'Estaing e con primo ministro Jacques Chirac, venne presa la decisione politica di non rifinanziare pi\u00f9 le perdite della compagnia, sicch\u00e9 la nave fu disarmata nel 1974, e per un certo periodo rimase attraccata al molo in una zona industriale di Le Havre. La scelta di disarmare la nave suscit\u00f2 polemiche e incidenti nella societ\u00e0 francese. Per la destra fu una questione di prestigio nazionale, mentre per i sindacati era la lotta per l'impiego di oltre 2500 marittimi e dipendenti della compagnia. Al culmine delle tensioni avvenne perfino un ammutinamento dell'equipaggio, durato 23 giorni, con il comandante e gli ufficiali trattenuti a bordo al largo di Le Havre, dopo aver fatto sbarcare i passeggeri. Il cantante Michel Sardou scrisse il brano \"Le France\", in cui ci sono queste parole: \u00abLa France elle m'a laiss\u00e9 tomber. Ne m'appelez plus jamais \"France\". C'est ma derni\u00e8re volont\u00e9\u00bb. (\"La Francia mi ha abbandonato. Mai pi\u00f9 mi chiamino France. Questa \u00e8 la mia ultima volont\u00e0\").\nLa nave poi fu ribattezzata: nel 1977 infatti fu acquistata da un miliardario dell'Arabia Saudita, Akram Odzheh per 80 milioni di franchi. Due anni dopo questi vendette la nave alla societ\u00e0 norvegese turistica Norwegian Cruise Lines, per 77 milioni, perdendoci dunque tre milioni di franchi. In ossequio alla nuova propriet\u00e0 fu rinominata \"Norway\" e riallestita per effettuare crociere ai Caraibi. Questo servizio \u00e8 stato garantito per pi\u00f9 di due decenni. Tra le modifiche tecniche, vi fu un radicale alleggerimento dell'apparato motore, con l'eliminazione delle due eliche esterne e relative turbine, caldaie e impianti, in modo che la velocit\u00e0 massima scese a 16 nodi, sufficienti per l'uso crocieristico, con consumi inferiori. La differenza di trattamento in due classi di cabine (prima e turistica) fu attenuata, Lo scafo fu ridipinto di blu. In seguito negli anni novanta, furono realizzati due ulteriori ponti in sovrastruttura con 124 cabine di lusso alterando sensibilmente lo slanciato profilo originale della nave.\nVa detto che gi\u00e0 in principio, quando fu costruita, era stata tenuta in considerazione la possibilit\u00e0 di utilizzo misto come nave da crociera. In due occasioni, per ragioni meramente commerciali, la nave fu temporaneamente chiamata \"France\", rimontando le grandi lettere dietro la plancia, per promuovere crociere in Mediterraneo destinate alla clientela francese.\nIncidente del 2003.\nIl 25 maggio 2003 mentre era ancorata al molo del Porto di Miami ci fu a bordo un'esplosione. Quattro membri dell'equipaggio rimasero uccisi, un altro marinaio fu gravemente ferito. L'evacuazione di oltre 2.000 passeggeri e pi\u00f9 di 900 dipendenti per\u00f2 si svolse senza problemi.\nGli ultimi anni della Norway.\nDopo l'incidente, la nave, ritenuti antieconomici i lavori di riparazione, venne venduta per la demolizione. Lasci\u00f2 Miami a rimorchio, diretta a Bremenhaven, in Germania, dove fu messa in disarmo e utilizzata come alloggio per gli operai che lavoravano alla costruzione della nuova nave di Norwegian Cruise Line, la \"Pride of America\". Il 23 maggio 2005, lasci\u00f2, ancora a rimorchio, Bremenhaven diretta in Asia dove doveva essere riparata e rimessa in servizio per la Star Cruises. Venne quindi ribattezzata \"Blue Lady\" ma non prese mai servizio per la Star Cruises e venne condotta ad Alang, in India, per la demolizione. Lo smantellamento della nave \u00e8 stato completato nel 2008. L'8 febbraio 2009 \u00e8 stata venduta a Parigi la prua della nave, del peso di quattro tonnellate, al prezzo di 273.000 euro. Per qualche tempo fu messa su una delle banchine di Parigi, e poi \u00e8 stata trasferita in una spiaggia della Normandia.\nAnche se la carriera della nave, durata circa quattro decenni, vide una dozzina d'anni come transatlantico in passivo e i successivi 25 anni come generatore di profitti dalle crociere, nella memoria collettiva rimane soprattutto il primo periodo, nel quale essa fu l'ultimo grande \"ocean liner\" di prestigio."}
{"id": "3917480", "revid": "468892", "url": "https://it.wikipedia.org/wiki?curid=3917480", "title": "Talthuniani", "text": ""}
{"id": "3917481", "revid": "468892", "url": "https://it.wikipedia.org/wiki?curid=3917481", "title": "Tobin (Stargate)", "text": ""}
{"id": "3917488", "revid": "1573940", "url": "https://it.wikipedia.org/wiki?curid=3917488", "title": "Petinomys crinitus", "text": "Lo scoiattolo volante di Basilan (Petinomys crinitus ) \u00e8 uno scoiattolo volante endemico delle Filippine.\nDescrizione.\nLa pelliccia dello scoiattolo volante di Basilan \u00e8 piuttosto folta e relativamente soffice sulle regioni superiori, e fine su quelle inferiori. Le regioni superiori sono marroni e quelle inferiori sono pi\u00f9 chiare, bianche o grigio chiaro. La coda \u00e8 dello stesso colore del dorso.\nNell'aspetto generale ricorda gli altri scoiattoli volanti del Sud-est asiatico, ma si differenzia da essi per alcuni aspetti del cranio. Ha la testa larga e schiacciata, con un muso corto. La coda \u00e8 appiattita come una piuma, dal momento che i peli posti ai lati sono rivolti verso l'esterno. I peli al di sotto di essa sono pi\u00f9 corti e aderenti all'asse, ma quelli della parte superiore non sono n\u00e9 corti n\u00e9 aderenti all'asse, bens\u00ec molto folti.\nDistribuzione e habitat.\nLo scoiattolo volante di Basilan \u00e8 endemico delle Filippine, pi\u00f9 precisamente di Mindanao e delle isole vicine. La sua presenza \u00e8 stata riscontrata a Basilan, Dinagat, Mindanao (province di Bukidnon, Davao del Sur, Lanao del Sur, Misamis Occidental, Misamis Oriental e Zamboanga del Norte) e Siargao. Vive nelle foreste pluviali tropicali tra i 500 e i 1600 m di quota. Non \u00e8 presente su altre isole della regione, seppure anche vicine, come Leyte o Samar.\nBiologia.\nLo scoiattolo volante di Basilan, arboricolo e notturno, \u00e8 presente nelle foreste pluviali sia di pianura che di montagna, sebbene sia pi\u00f9 numeroso nel suo habitat prediletto (le foreste di querce) ad altitudini maggiori. A queste quote, le foreste sono incontaminate, poich\u00e9 sono fredde, umide e difficili da raggiungere.\nConservazione.\nQuesto scoiattolo volante non \u00e8 minacciato dalla deforestazione, sebbene l'espansione delle coltivazioni ad alta quota potrebbe, in futuro, mettere a repentaglio la sua sopravvivenza. Non viene cacciato molto spesso. La IUCN lo classifica tra le specie a rischio minimo."}
{"id": "3917489", "revid": "661803", "url": "https://it.wikipedia.org/wiki?curid=3917489", "title": "Jarom\u011b\u0159ice nad Rokytnou", "text": "Jarom\u011b\u0159ice nad Rokytnou (in tedesco \"Jarmeritz\") \u00e8 una citt\u00e0 della Repubblica Ceca facente parte del distretto di T\u0159eb\u00ed\u010d, nella regione di Vyso\u010dina.\nDiede i natali al compositore Franti\u0161ek Adam M\u00ed\u010da.\nIl castello di Jarom\u011b\u0159ice.\nIn origine era una fortezza sulle acque del XVI secolo. Nel 1737 venne ricostruito in stile rococ\u00f2 su progetto dell'architetto Johann Lucas von Hildebrandt, diventando uno dei pi\u00f9 importanti castelli della Moravia. \nIl proprietario del castello e della tenuta, il conte Giovanni Adam Questenbergo era un musicista attivo e un amante dei concerti e dell'opera barocca in italiano, tedesco e ceco. Aveva la sua orchestra e ospit\u00f2 molti importanti musicisti. Franti\u0161ek Anton\u00edn M\u00ed\u010da ha composto ed eseguito qui la sua opera L'origine di Jaromeritz, la prima opera ceca.\nL'area del castello con chiesa e giardini \u00e8 stata dichiarata monumento culturale nazionale della Repubblica Ceca.\nIl complesso comprende anche la chiesa parrocchiale intitolata a santa Margherita."}
{"id": "3917490", "revid": "521302", "url": "https://it.wikipedia.org/wiki?curid=3917490", "title": "Campionato boemo-moravo di calcio 1896", "text": ""}
{"id": "3917492", "revid": "767487", "url": "https://it.wikipedia.org/wiki?curid=3917492", "title": "Mich\u00e8le Torr", "text": " Dal 2010 ha scelto di adottare come nome quello d'arte di Michelle Torr.\nConosciuta in Italia per la sua partecipazione all'Eurovision Song Contest 1966 e all'Eurovision Song Contest 1977, ha venduto 35 milioni di dischi, inciso 434 canzoni, registrato 53 album discografici e 70 45 giri. Ha ricevuto 30 dischi d'oro ed un disco di platino.\nVive a Aix-en-Provence, in Francia.\nBiografia.\nInizi.\nCantante precoce, la Torr partecip\u00f2 nel 1962, vincendola, alla prima gara canora \"On Chante dans mon Quartier\", tenutasi ad Avignone. Di bella presenza, alta e dotata di fascino, conquist\u00f2 il pubblico esibendosi in un brano di \u00c9dith Piaf, \"Exodus\". In quella stessa edizione era in gara anche un'altra futura cantante di successo, Mireille Mathieu, anch'essa impegnata in un brano della Piaf.\nL'anno successivo, ormai sedicenne, Torr riusc\u00ec a ottenere un contratto con l'etichetta discografica Mercury Records e fu invitata ad aprire i concerti di Claude Fran\u00e7ois all'Olympia di Parigi.\nNel 1964 la cantante incise tre extended play (singoli con due canzoni per lato) che ebbero felice diffusione attraverso la radio e i juke-box. In particolare, notevole successo ottenne il brano \"Dans mes bras, oublie ta peine\".\nLe successive incisioni furono sia canzoni originali francesi sia cover di brani inglesi o statunitensi (fra cui una versione di \"And I Love Her\" dei Beatles, \"Et Je L'Aime\").\nL'Eurofestival.\nIl 5 marzo 1966 la Torr, come cantante francofona, rappresent\u00f2, con il brano \"Ce soir je t'attendais\", il Lussemburgo all'undicesima edizione dell'Eurofestival che si teneva appunto in quel paese, organizzatore in quanto vincente l'anno precedente. Forse tradita dall'emozione, la prova della cantante non fu delle migliori e, pur essendo la sua una canzone moderna ed accattivante, non and\u00f2 oltre il decimo posto (su diciotto partecipanti).\nNel 1972 il contratto con la Mercury Records decadde, ma, undici anni dopo la prima partecipazione, il 7 maggio 1977 a Londra, per Torr si \u00e8 ripresent\u00f2 l'occasione di partecipare ancora alla competizione canora continentale, stavolta in rappresentanza del Principato di Monaco, con la canzone \"Une petite fran\u00e7aise\". Lo Eurovision Song Contest 1977 la vide piazzarsi al quarto posto su diciotto concorrenti e le fece conquistare un altro disco d'oro.\nCarriera successiva.\nTorr ha continuato a incidere dischi durante gli anni settanta e gli anni ottanta. Un buon successo hanno ottenuto i brani \"Une vague bleue\", \"Emm\u00e8ne-moi danser ce soir\" (tre milioni di esemplari nel mondo), \"La s\u00e9paration\" e \"Discomotion\". Accanto all'incisione di dischi, ha partecipato a trasmissioni televisive.\nUna data fondamentale nella carriera della cantante \u00e8 stata il 1980, anno in cui ha cantato come vedette a l'Olympia per un mese intero a teatro esaurito: la pi\u00f9 grande soddisfazione della sua carriera. L'Olympia diverr\u00e0 negli anni il palco pi\u00f9 amato da Mich\u00e8le: ritorner\u00e0 infatti nel tempio della musica francese nel 1982, 1987, 1992, 1996, 1998, 2002, 2005, 2008, 2011, 2015 (riferimento \"La Couleur des mots\" (libro autobiografico scritto con Laurent Fialaix).\nNegli anni novanta, in coincidenza con un periodo di stallo nella produzione di materiale inedito, sono state pubblicate \"compilations\" delle sue prime incisioni. \nDal 1997, con l'album \"Seule\" di cui \u00e8 autrice dei testi, la Torr ha incominciato a prodursi in proprio fondando la M.T. Production.\nHa continuato tuttavia ad esibirsi in concerto nell'ambito di manifestazioni di \"revival\" di un periodo musicale, quello degli anni sessanta, sicuramente felice sul piano della creativit\u00e0 artistica e musicale. Del 2007 \u00e8 l'album frutto della produzione matura della cantante, intitolato - sicuramente non a caso - \"Ces ann\u00e9es-l\u00e0\", \"Quegli anni l\u00e0\".\nLei \u00e8 nata cantante, possiede una voce per tutte e di tutte le epoche - ha detto di lei Maurice Chevalier (riferimento Mon cahier de chansons l'integrale 1964-1999).\nFra la fine degli anni novanta e la met\u00e0 degli anni duemila, Torr ha pubblicato anche due libri:\nVita privata.\nNel 1967 la Torr ha avuto un figlio, di nome Romain, nato dalla sua relazione sentimentale con il collega cantautore Christophe. Si \u00e8 poi sposata con Jean Vidal, da cui ha avuto una figlia, \u00c9milie, nata nel 1973. Dopo la morte di Vidal (da cui viveva gi\u00e0 separata) si \u00e8 nuovamente sposata nel 1995 con Jean-Pierre Murzilli, impresario di origine italiana (riferimento \"La Couleur des mots\" (libro autobiografico scritto con Laurent Fialaix)"}
{"id": "3917493", "revid": "110157", "url": "https://it.wikipedia.org/wiki?curid=3917493", "title": "Jemnice", "text": "Jemnice (in tedesco \"Jamnitz\") \u00e8 una citt\u00e0 della Repubblica Ceca facente parte del distretto di T\u0159eb\u00ed\u010d, nella regione di Vyso\u010dina."}
{"id": "3917495", "revid": "521302", "url": "https://it.wikipedia.org/wiki?curid=3917495", "title": "Campionato boemo-moravo di calcio 1897", "text": ""}
{"id": "3917497", "revid": "521302", "url": "https://it.wikipedia.org/wiki?curid=3917497", "title": "Campionato boemo-moravo di calcio 1898", "text": ""}
{"id": "3917498", "revid": "110157", "url": "https://it.wikipedia.org/wiki?curid=3917498", "title": "Moravsk\u00e9 Bud\u011bjovice", "text": "Moravsk\u00e9 Bud\u011bjovice (in tedesco \"M\u00e4hrisch Budwitz\") \u00e8 una citt\u00e0 della Repubblica Ceca facente parte del distretto di T\u0159eb\u00ed\u010d, nella regione di Vyso\u010dina."}
{"id": "3917499", "revid": "521302", "url": "https://it.wikipedia.org/wiki?curid=3917499", "title": "Campionato boemo-moravo di calcio 1899", "text": ""}
{"id": "3917501", "revid": "521302", "url": "https://it.wikipedia.org/wiki?curid=3917501", "title": "Campionato boemo-moravo di calcio 1900", "text": ""}
{"id": "3917502", "revid": "521302", "url": "https://it.wikipedia.org/wiki?curid=3917502", "title": "Campionato boemo-moravo di calcio 1901", "text": ""}
{"id": "3917504", "revid": "125142587", "url": "https://it.wikipedia.org/wiki?curid=3917504", "title": "Pena di morte a Taiwan", "text": "La Repubblica di Cina (Taiwan) \u00e8 uno di quei paesi nel mondo in cui \u00e8 ancora in vigore la Pena di morte. Prima del 2000 il paese aveva un tasso relativamente alto di esecuzioni, in particolar modo negli anni in cui alcune severi leggi erano ancora in vigore. Tuttavia, dopo alcuni casi controversi avvenuti nel corso degli anni novanta, uniti agli atteggiamenti degli ufficiali verso l'abolizione, il numero delle esecuzioni cal\u00f2 in modo significativo: nel 2005 vennero comminate solo tre esecuzioni, e nessuna tra il 2006 e il 2009. Le esecuzioni ricominciarono nel 2010, a seguito delle forti manifestazioni a favore della pena capitale.\nReati capitali.\nNel Codice Militare.\nIl (\u9678\u6d77\u7a7a\u8ecd\u5211\u6cd5) disciplina i seguenti reati punibili con la pena di morte per il personale militare::\nProcedimento per l'esecuzione.\nUn'esecuzione giudiziaria richiede la sentenza finale della \"Corte Suprema della Repubblica della Cina\" con l'ordine di morte firmato dal Ministro della Giustizia. Dopo che la Corte Suprema ha emesso la sentenza di morte, il caso viene trasferito al \"Ministero della Giustizia\", in attesa che il Ministro emetta la data finale segreta dell'esecuzione. Generalmente il Ministero della Giustizia concede un po' di tempo al condannato per incontrare la propria famiglia, organizzare le attivit\u00e0 religiose e perfino contrarre matrimonio prima dell'esecuzione. In caso di nuovi elementi o di vizi procedimentali che possono influenzare la sentenza e che possono essere scoperti durante questo periodo, il condannato pu\u00f2 presentare appello al Ministero della Giustizia. Ci\u00f2 pu\u00f2 ritardare la data della condanna a morte, specie quando il Procuratore Generale della Procura Suprema formula, a sua volta, uno speciale appello alla Corte Suprema per la revisione del processo. Tuttavia questi casi sono molto rari: ad oggi un solo condannato ha evitato la pena capitale attraversa la tale procedura. Il Presidente della Repubblica di Cina pu\u00f2 inoltre concedere la grazia, ma finora solo il Presidente Chiang Kai-Shek ha esercitato questa prerogativa nel 1957. Il Presidente Lee Teng-hui, inoltre, ordin\u00f2 due commutazioni, una nel 1988 e una nel 1991, in cui due sentenze sono state commutate da pena di morte ad ergastolo.\nAtteggiamenti pubblici.\nA favore della pena di morte.\nUn monaco buddista, Hsing Yun dichiar\u00f2 che l'abolizione della pena di morte non \u00e8 valida per le leggi del karma e del vip\u0101ka. Egli scrisse:\n\"anche se le pene severe che sono necessarie in tempi caotici (\u4e82\u4e16\u7528\u91cd\u5178) non sempre hanno effetto nel fermare i reati, l'abolizione della pena di morte non \u00e8 valida ai fini della legge del karma [azione, causa] e del vip\u0101ka [conseguenza] nel Buddismo, perch\u00e9 a ogni karma corrisponde un vip\u0101ka (\u5982\u662f\u56e0\uff0c\u62db\u611f\u5982\u662f\u679c); aver commesso un karma senza l'esperienza del vip\u0101ka non \u00e8 compatibile con la ragione. Quindi, noi possiamo sperare in una riduzione della pena capitale, di non ricorrere alla pena di morte, di sostituire la pena di morte con altre misure, ma non pretendiamo l'abolizione della pena di morte.\""}
{"id": "3917506", "revid": "1718925", "url": "https://it.wikipedia.org/wiki?curid=3917506", "title": "N\u00e1m\u011b\u0161\u0165 nad Oslavou", "text": "N\u00e1m\u011b\u0161\u0165 nad Oslavou (in tedesco \"Namiest an der Oslawa\") \u00e8 una citt\u00e0 della Repubblica Ceca facente parte del distretto di T\u0159eb\u00ed\u010d, nella regione di Vyso\u010dina.\nIl castello.\nIl castello di N\u00e1m\u011b\u0161\u0165 nad Oslavou venne costruito negli anni 1565-1568 sul sito di una fortezza gotica della met\u00e0 del XIII secolo. A volere il castello rinascimentale del 1565 fu la nobile famiglia Zierotin.\nIl castello pass\u00f2 poi alla famiglia Vald\u0161tejn e quindi agli Haugwitz che curarono un parziale rifacimento dell'edificio. Oggi il bene appartiene allo Stato ceco.\nGli interni custodiscono gli allestimenti d'epoca, una mostra di arazzi e tappezzerie dal XVI al XIX secolo, la preziosa biblioteca e lo studio di Edvard Bene\u0161, presidente della Cecoslovacchia tra le due guerre mondiali."}
{"id": "3917519", "revid": "468892", "url": "https://it.wikipedia.org/wiki?curid=3917519", "title": "P3X-562", "text": ""}
{"id": "3917524", "revid": "110157", "url": "https://it.wikipedia.org/wiki?curid=3917524", "title": "\u010cerven\u00e1 \u0158e\u010dice", "text": "\u010cerven\u00e1 \u0158e\u010dice (in tedesco \"Roth Retschitz\") \u00e8 una citt\u00e0 della Repubblica Ceca facente parte del distretto di Pelh\u0159imov, nella regione di Vyso\u010dina."}
{"id": "3917527", "revid": "468892", "url": "https://it.wikipedia.org/wiki?curid=3917527", "title": "Unity (Stargate)", "text": ""}
{"id": "3917528", "revid": "767487", "url": "https://it.wikipedia.org/wiki?curid=3917528", "title": "Amato Jazz Trio", "text": "L'Amato Jazz Trio \u00e8 un gruppo musicale jazz siciliano, composto da tre fratelli, Elio Amato, Alberto Amato e Loris Amato.\nBiografia.\nGli esordi.\nL'Amato Jazz Trio si forma in Sicilia (Canicattini Bagni, provincia di Siracusa) nel 1979 con i tre fratelli Elio Amato (trombone/flicorno/pianoforte), Alberto Amato (contrabbasso) e Sergio Amato (batteria). Dopo qualche anno di lavoro in prevalenza locale arrivano alcune importanti affermazioni. Nel 1985 e 1986 \u00e8 gruppo d'apertura ai concerti di Muhal Richard Abrams, Betty Carter e nell'87 a quello di Wynton Marsalis. Suona in concerti con Frank Morgan e Bruce Forman e partecipa al Festival di musica classica e contemporanea di Noto.\nPrime pubblicazioni.\nIl trio si afferma nell'87 come miglior gruppo acustico al concorso \"Indipendenti 87\" indetto dalla RAI e dalla rivista \"Fare Musica\" e l'anno successivo arriva primo al \"Jazz Contest 88\" di Milano (\"Musica Oggi\"/\"Corriere Della Sera\") selezionato tra oltre cento gruppi partecipanti. Incidono come premio il loro primo disco dal titolo \"Jazz Contest 88\" per l'etichetta Dire e il disco viene premiato dalla SIAE nel 1989.\nNello stesso anno, i fratelli Amato partecipano alle rassegne di Milano \"Jazz Musica in Metr\u00f2\" e \"Festival Internazionale del jazz Citt\u00e0 di Milano\" accanto al Modern Jazz Quartet, M. Petrucciani, Messina Jazz 89, Jazz in Italia capolinea Milano.\nNel 1990 pubblicano \"Filly mood\" prodotto da Gianfranco Salvatore e nel '91 suonano a Palermo per \"Sud Jazz '91\" e a Siena per \"Siena Jazz\" e per la Giovent\u00f9 Musicale Italiana.\nAltre pubblicazioni e collaborazioni.\n\"Came the maiden bright\" per la DDD/BMG viene pubblicato nel 1992 e avvia la collaborazione del Trio con il sassofonista Sandro Satta partecipando insieme a varie rassegne e tourn\u00e9e (Alpheus Jazz Festival Roma '92, Clusone Jazz '93). Nel 1993 il Centro Jazz Calabria invita i fratelli Amato per \"Live Accademia del Jazz\" incidendo un brano che verr\u00e0 incluso in un cd compilation dal titolo \"Warreniana\".\nNel 1994 esce il cd \"Evening star does shine\" con il chitarrista Umberto Fiorentino. Nello stesso anno partecipano a Massa Jazz di Massa Lombarda, l'importante festival di Ravenna, e a \"Mister Jazz 94\".\nNel 1995, il trio \u00e8 a Jazz Italiano - II Edizione a Finale Ligure. Il 1996 \u00e8 l'anno d'incisione di \"Anturium\" in quartetto col sassofonista Rino Cirinn\u00e0 per Symphonos Italia e in quartetto suonano per la VII Edizione dei venerd\u00ec jazz '96 a Sarteano.\nTra il 1997 e il 2000 il trio effettua tourn\u00e9e in Italia e all'estero. Nel 2002 si esibiscono a Bologna - Cantina Bentivoglio - e a Noto per l'\"Extramoenia musiche\".\nNel 2003 sono al Cava d'Ispica Jazz Festival e al Jazz Box di Palazzolo Acreide. \nL'ultimo lavoro discografico dell'Amato Jazz Trio, un doppio cd dal titolo \"Tristano\" per l'etichetta romana Via Veneto Jazz/Emi, viene pubblicato nel 2004 dopo la prematura scomparsa del batterista Sergio Amato. La rivista \"Musica Jazz\", nell'annuale referendum del Top Jazz 2004, vota nei primi posti \"Tristano\" e l'Amato Jazz Trio formazione dell'anno.\nNuova formazione.\nIl trio torna ad esibirsi con successo in una nuova formazione con Loris Amato alla batteria, per un concerto tenutosi a Roma presso la sede RAI di via Asiago, il 16 febbraio del 2005, per la trasmissione radiofonica \"Radiotre Suite Jazz\" riassumendo 25 anni di attivit\u00e0 svolta dai fratelli Amato.\nNell'estate del 2005 il trio ha partecipato a \"Special Guest Jazz Soliera Modena 2005\", \"Legnano Jazz Festival\" e \"Clusone Jazz 2005\".\nIl 29 ottobre 2005 ricevono il Siciljazz Award 2005, premio alla discografia istituito dal Brass Group per valorizzare i lavori discografici siciliani del 2004.\nA novembre suonano in concerti nella Svizzera italiana e a Umbria Jazz e con la Blue Note Records pubblicano nel 2006 una compilation dal titolo \"The Italian Way\". Suonano poi nel 2007 a Roccella Jonica, nel 2008 alla Catania Jazz Marathon prima edizione, nel 2009 ad Autunno in jazz Polistena, Rassegna Dis/accordo jazz &amp; beyond Palermo, MiKalsa 2009, Radiotre Suite Jazz, Roccella Jazz Festival.\nA ottobre 2008 esce \"Time Pieces for Piano \" per l'etichetta Abeat.\nIl 4 dicembre nel programma radiofonico \"Jazzscoltando\" di Radio Vaticana viene presentato il cd \"Time Pieces for Piano\" con un'intervista ad Alberto Amato. Il gruppo viene votato ai primi posti come \"Formazione dell'anno\" nel Top Jazz 2008 di \"Musica Jazz\". Nel 2010 Pubblicano sempre con l'etichetta Abeat Well, nel 2012 Esce il docu film di Giuseppe di Bernardo Amato Bros Quando il Jazz nasce in Sicilia. Verranno organizzate le proiezioni con concerto a seguire al teatro Vittorio Emanuele di Messina, al Torrione Jazz Club di Ferrara. All'isola d'Elba per Elba Book. Un concerto nella sala A di Via Asiago 10 Per Rai Radio 3 nella trasmissione di Pino Saulo, Jazz Suite dove verr\u00e0 anche proiettato il docu film. Nel 2013 pubblicano Gliss Man, nel 2018 One Day e nel 2020 I Love \"Makkisa\" con l'etichetta Abeat. Hanno partecipato a svariati festival: Anagni Jazz Festival, Noto in Jazz, Battiati Jazz Festival,\nJazz e musica classica.\nNel 2009 Il Trio \u00e8 inserito nella programmazione di due importanti istituzioni di musica classica: \nUltimi lavori discografici.\nA ottobre 2010 esce per l'etichetta Abeat \"Well\". Nel numero di marzo 2011 nella rivista \"Musica Jazz\" esce, nell'inserto dedicato alla Abeat records, un'intervista ad Alberto Amato e un brano tratto dal cd \"Well\" \u00e8 inserito nel cd allegato \"Abeat Records Story\".\nNel corso del 2013, l'etichetta Abeat pubblica \"Gliss Man, nel 2018 Pubblica One Day con Elio che oltre al pianoforte ritorna al Trombone e Nel 2020 esce I Love Makkisa.\"\nCollaborazioni dei singoli componenti.\nSingolarmente i fratelli Amato hanno collaborato e suonato occasionalmente con numerosi musicisti italiani e stranieri quali: Paolo Fresu, Flavio Boltro, Irio De Paula, Giampiero Prina, Gianni Cazzola, Pietro Tonolo, Fabrizio Bosso, Salvatore Bonafede, Bruce Forman, Bob Berg, Peter Erskine, Mike Mainieri, Stanley Jordan, Joe Lovano, Paul Wertico, Tullio De Piscopo, Keith Tippet e molti altri."}
{"id": "3917529", "revid": "468892", "url": "https://it.wikipedia.org/wiki?curid=3917529", "title": "Ver Egen", "text": ""}
{"id": "3917532", "revid": "468892", "url": "https://it.wikipedia.org/wiki?curid=3917532", "title": "Vyans", "text": ""}
{"id": "3917533", "revid": "110157", "url": "https://it.wikipedia.org/wiki?curid=3917533", "title": "Horn\u00ed Cerekev", "text": "Horn\u00ed Cerekev (in tedesco \"Oberzerekwe\") \u00e8 una citt\u00e0 della Repubblica Ceca facente parte del distretto di Pelh\u0159imov, nella regione di Vyso\u010dina."}
{"id": "3917534", "revid": "468892", "url": "https://it.wikipedia.org/wiki?curid=3917534", "title": "Vyus", "text": ""}
{"id": "3917541", "revid": "599013", "url": "https://it.wikipedia.org/wiki?curid=3917541", "title": "Mr. Belvedere", "text": ""}
{"id": "3917542", "revid": "2033069", "url": "https://it.wikipedia.org/wiki?curid=3917542", "title": "Mr. Belvedere (serie televisiva)", "text": "Mr. Belvedere \u00e8 una serie televisiva statunitense in 117 episodi trasmessi per la prima volta nel corso di 6 stagioni dal 1985 al 1990.\nIl protagonista \u00e8 il personaggio del maggiordomo Lynn Aloysius Belvedere creato dall'autore Gwen Davenport nel suo romanzo \"Belvedere\" del 1947 che \u00e8 protagonista anche di tre film girati tra il 1948 e il 1951: \"Mr. Belvedere suona la campana\", \"Il signor Belvedere va in collegio\" e \"Governante rubacuori\". La serie inizi\u00f2 le trasmissioni nel 1985 ma gi\u00e0 nei decenni precedenti si era tentato di produrre una serie televisiva con Belvedere con tre film per la televisione che possono essere considerati, anche se i progetti non vennero poi finalizzati, tre \"pilot\" della serie, usciti nel 1956, nel 1959 e nel 1965.\nTrama.\nIl maggiordomo inglese Lynn Aloysius Belvedere viene assunto da una famiglia borghese statunitense, guidata da George Owens, di Beaver Falls, Pennsylvania, un sobborgo di Pittsburgh. Il sarcastico ed elegante governante si sforza per adattarsi alla famiglia Owens e sul suo rapporto con i modi per lui non convenzionali della famiglia si basano i risvolti comici della sitcom.\nProduzione.\nLa serie fu prodotta da 20th Century Fox Television e Lazy B / F.O.B. Productions e girata negli studios della ABC Television Center a Los Angeles in California. Le musiche furono composte da Gary Portnoy e Judy Hart Angelo che composero anche il tema musicale cantato da Leon Redbone \"According to our new arrivals\".\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1985 al 1990 sulla rete televisiva ABC. In Italia \u00e8 stata trasmessa dal 1987 su RaiDue con il titolo \"Mr. Belvedere\".\nAlcune delle uscite internazionali sono state:\nEpisodi.\n\u00c8 stato girato anche un episodio pilota che per\u00f2 non \u00e8 mai andato in onda."}
{"id": "3917543", "revid": "110157", "url": "https://it.wikipedia.org/wiki?curid=3917543", "title": "Humpolec", "text": "Humpolec (in tedesco \"Gumpolds\") \u00e8 una citt\u00e0 della Repubblica Ceca facente parte del distretto di Pelh\u0159imov, nella regione di Vyso\u010dina."}
{"id": "3917547", "revid": "7", "url": "https://it.wikipedia.org/wiki?curid=3917547", "title": "Michelle Torr", "text": ""}
{"id": "3917553", "revid": "73843", "url": "https://it.wikipedia.org/wiki?curid=3917553", "title": "La Poly Normande 2005", "text": "La Poly Normande 2005, ventiseiesima edizione della corsa e valida come evento dell'UCI Europe Tour 2005 categoria 1.1, si svolse il 31 luglio 2005 su un percorso totale di 157\u00a0km. Fu vinta dal belga Philippe Gilbert che termin\u00f2 la gara in 3h38'39\", alla media di 43,083\u00a0km/h.\nAl traguardo 74 ciclisti portarono a termine il percorso."}
{"id": "3917563", "revid": "8596", "url": "https://it.wikipedia.org/wiki?curid=3917563", "title": "La Maman et la Putain", "text": ""}
{"id": "3917564", "revid": "110157", "url": "https://it.wikipedia.org/wiki?curid=3917564", "title": "BBC Worldwide", "text": "BBC Worldwide \u00e8 stata una divisione della BBC, l'ente pubblico radiotelevisivo britannico, nata per gestire i canali radiotelevisivi dedicati all'estero."}
{"id": "3917568", "revid": "110157", "url": "https://it.wikipedia.org/wiki?curid=3917568", "title": "Kamenice nad Lipou", "text": "Kamenice nad Lipou (in tedesco \"Kamnitz an der Linde\") \u00e8 una citt\u00e0 della Repubblica Ceca facente parte del distretto di Pelh\u0159imov, nella regione di Vyso\u010dina."}
{"id": "3917581", "revid": "61051", "url": "https://it.wikipedia.org/wiki?curid=3917581", "title": "Lockheed C-60 Lodestar", "text": ""}
{"id": "3917582", "revid": "547992", "url": "https://it.wikipedia.org/wiki?curid=3917582", "title": "Franco Garofalo", "text": "Biografia.\nFranco Garofalo esordisce nel film \"Canterbury proibito\". Nel 1974 partecipa alla pellicola del regista statunitense Steve Carver \"La rivolta delle gladiatrici\" e nello stesso anno viene contattato da Joe D'Amato per un altro film, \"Eroi all'inferno\", dove ha la parte di un ufficiale. Nel 1976 viene scritturato da Federico Fellini per il suo \"Casanova\" in cui interpreter\u00e0 soltanto alcune scene senza per\u00f2 portare a termine il film; infatti, dopo aver sforato con i tempi previsti dal suo contratto, dovette rispettare un impegno contrattuale preso in precedenza (per il film \"Quelli della calibro 38\"). Nel 1977 ottiene un ruolo per il film \"La banda Vallanzasca\" e successivamente partecipa alla pellicola di fantascienza \"Occhi dalle stelle\", nella quale interpreta un fotografo. Uno dei suoi ruoli pi\u00f9 importanti lo ottiene nella pellicola \"Ciao n\u00ec!\", di Paolo Poeti, con Renato Zero protagonista: Garofalo in questo film interpreta la parte di uno scienziato folle. L'anno seguente viene chiamato di nuovo dal cantante romano per partecipare al musical omonimo al lungometraggio, progetto che poi salt\u00f2. Fra il 1980 e il 1981 viene chiamato dal regista Bruno Mattei che gli affida i film \"La vera storia della monaca di Monza\" e \"L'altro inferno\", dove \u00e8 attore protagonista. L'attore, in un'intervista, ha poi raccontato che i due film vennero filmati contemporaneamente, con un budget modestissimo. Nel 1982 ottiene la parte di Gianni Andreucci nella pellicola \"Assassinio al cimitero etrusco\".\n\u00c8 morto a Roma il 22 agosto 2019 a causa di un tumore ai polmoni."}
{"id": "3917585", "revid": "117948095", "url": "https://it.wikipedia.org/wiki?curid=3917585", "title": "Bonnie", "text": "Origine e diffusione.\nRiprende il termine scozzese \"bonnie\", \"carina\", a sua volta proveniente dal francese medio \"bon\", \"buono\". \u00c8 quindi affine per significato ai nomi Bella, Gra\u017cyna, Beau, Jamila, Callisto e Shayna.\nHa cominciato ad essere usato come nome proprio di persona negli Stati Uniti nel XIX secolo e si \u00e8 diffuso soprattutto grazie al film del 1939 \"Via col vento\", dove \u00e8 il soprannome della figlia di Rossella O'Hara (Diletta nell'adattamento italiano). Molto nota \u00e8 anche la criminale statunitense Bonnie Parker, la cui storia assieme a Clyde Barrow \u00e8 spesso richiamata nella cultura popolare.\nOnomastico.\nIl nome \u00e8 adespota, cio\u00e8 non \u00e8 portato da alcuna santa. Si pu\u00f2 festeggiarne l'onomastico il 1\u00ba novembre, giorno di Ognissanti."}
{"id": "3917586", "revid": "110157", "url": "https://it.wikipedia.org/wiki?curid=3917586", "title": "Pacov", "text": "Pacov (in tedesco \"Patzau\") \u00e8 una citt\u00e0 della Repubblica Ceca facente parte del distretto di Pelh\u0159imov, nella regione di Vyso\u010dina."}
{"id": "3917602", "revid": "110157", "url": "https://it.wikipedia.org/wiki?curid=3917602", "title": "Po\u010d\u00e1tky", "text": "Po\u010d\u00e1tky (in tedesco \"Potschatek\") \u00e8 una citt\u00e0 della Repubblica Ceca facente parte del distretto di Pelh\u0159imov, nella regione di Vyso\u010dina."}
{"id": "3917613", "revid": "110157", "url": "https://it.wikipedia.org/wiki?curid=3917613", "title": "\u017dirovnice", "text": "\u017dirovnice (in tedesco \"Serownitz\") \u00e8 una citt\u00e0 della Repubblica Ceca facente parte del distretto di Pelh\u0159imov, nella regione di Vyso\u010dina."}
{"id": "3917620", "revid": "83531", "url": "https://it.wikipedia.org/wiki?curid=3917620", "title": "Balletto delle donne", "text": "Il Balletto delle donne fu un gruppo di ballo fondato da Margherita Gonzaga d'Este che si esibiva assieme al concerto delle donne. \nStoria.\nQuando Margherita si trasfer\u00ec a Ferrara per sposare il duca Alfonso II d'Este era appena tredicenne. Il suo sposo, per farla divertire, cre\u00f2 il \"concerto delle donne\" ed ella volle completare questo gruppo di cantanti al femminile, creando a sua volta un gruppo di ballo, anch'esso al femminile, per accompagnare il canto dei madrigali e la musica strumentale, eseguiti a Carnevale oltre che nelle altre festivit\u00e0 o in occasione delle visite di personalit\u00e0 importanti che erano assai frequenti presso la corte. Questo genere di spettacolo prevedeva delle coreografie, musica e testi poetici. Tutte le componenti del \"balletto\" erano di sesso femminile ed alcune di esse facevano anche parte del \"concerto delle donne\". Fra queste Laura Peverara (che si travestiva in abiti maschili almeno in una circostanza), Anna Guarini e Livia d'Arco, almeno nel 1582 e nel 1583, oltre che a Vittoria Bentivoglio, una componente della prima formazione del \"concerto\". \nInvece di essere una danza spontanea tra i cortigiani, come era stata fino al 1579, il \"balletto\" era diventato un divertimento elaborato e ben collaudato. Questo divertimento comprendeva spesso travestimenti che venivano spesso commentati dai cronisti contemporanei. Alfonso assisteva a questi spettacoli per accontentare la giovane moglie, ma tuttavia non era personalmente coinvolto come Margherita, che ballava lei stessa, n\u00e9 era coinvolto come lo era nel \"concerto delle donne\". Un balletto venne composto e rappresentato in occasione delle nozze di Laura Peverara il 22 febbraio 1581.\nLe coreografie ed i testi dei \"balletti\" venivano scritti, tuttavia potrebbero non essere stati stampati e forse \u00e8 questa la motivazione per cui nessuno di essi \u00e8 giunto fino ai nostri giorni. Alfonso mantenne i divertimenti della sua corte altamente segreti, e un corrispondente contemporaneo scrisse che gli spettacoli erano cos\u00ec \"privati\" che un programma non poteva essere ottenuto, neppure per essere inviato al cardinale Luigi d'Este. Luzzasco Luzzaschi e Ippolito Fiorini scrivevano musica per il \"balletto\" e Giovanni Battista Guarini i testi, tuttavia questi non sono giunti fino a noi. Questo genere di intrattenimento probabilmente continu\u00f2 fino alla fine della corte degli Este nel 1597, quando Alfonso mor\u00ec e la citt\u00e0 fu acquisita dal papato."}
{"id": "3917622", "revid": "1605525", "url": "https://it.wikipedia.org/wiki?curid=3917622", "title": "Nerino Rossi", "text": "\u00c8 autore del libro \"La neve nel bicchiere\" dal quale \u00e8 stato tratto il film omonimo di Florestano Vancini.\nBiografia.\nLaureato in giurisprudenza all'universit\u00e0 di Bologna, ha iniziato la propria attivit\u00e0 come giornalista e autore di romanzi. Come saggista, ha pubblicato, a partire dal 1953, vari libri di indagine sociologica, politica e di costume.\nHa iniziato invece l'attivit\u00e0 giornalistica nel quotidiano bolognese \"L'Avvenire d'Italia\". A Bologna \u00e8 stato direttore di due settimanali editi delle ACLI (Associazioni Cristiane Lavoratori Italiani). Nel 1955 si \u00e8 trasferito a Roma entrando come inviato speciale a \"Il Popolo\", organo della Democrazia Cristiana. Dal 1964 al 1967 ne fu il direttore responsabile.\nNegli anni settanta \u00e8 stato consigliere nazionale della Democrazia Cristiana. Poi dirigente centrale del partito, con l'incarico di responsabile della sezione per l'opinione pubblica. Ha lasciato la politica dopo l'uccisione di Aldo Moro. Ha quindi ripreso la professione giornalistica entrando alla RAI dapprima con incarichi di coordinamento, poi come direttore di testata presso Rai International. \u00c8 stato docente alla Scuola Superiore di giornalismo radiotelevisivo presso l'universit\u00e0 di Perugia. \u00c8 stato consigliere di amministrazione di Rai Corporation."}
{"id": "3917623", "revid": "88740", "url": "https://it.wikipedia.org/wiki?curid=3917623", "title": "Alar", "text": ""}
{"id": "3917627", "revid": "54253", "url": "https://it.wikipedia.org/wiki?curid=3917627", "title": "Senigaglia", "text": "I Senigaglia (o Sinigaglia come alcuni rami hanno deciso di chiamarsi pi\u00f9 tardi negli anni) sono un'antica famiglia ebraica italiana, la cui esistenza pu\u00f2 essere fatta risalire fino a quasi 800 anni, in quei tempi oscuri e nebulosi tra il Medioevo e il Rinascimento.\nOrigini.\nUn'origine spagnola.\nUna teoria indica un'origine spagnola, sull'ipotesi che la famiglia abbandon\u00f2 la Spagna a causa dell'Inquisizione. Tuttavia, 22 anni prima del 1492 (anno dell'espulsione dalla Spagna) si era gi\u00e0 stabilita in Italia, probabilmente a Senigallia. A parte l'incongruenza della data, sembra improbabile che delle famiglie che fuggivano dalla Santa Inquisizione e dal Vaticano, si stabilissero in una citt\u00e0 governata praticamente dallo stesso Papa, sia che fosse Alessandro VI Borgia o Giulio II Della Rovere.\nUn'origine romana.\nUna teoria pi\u00f9 ragionevole parla di un'origine romana.\nIl quarto concilio Lateranense nel 1215 stabili quanto segue:\n\"LXVII Circa l'usura dei Giudei\"\n\"Pi\u00f9 la religione cristiana frena l'esercizio dell'usura, tanto pi\u00f9 gravemente prende piede in ci\u00f2 la malvagit\u00e0 dei Giudei, cos\u00ec che in breve le ricchezze dei cristiani saranno esaurite. Volendo, pertanto aiutare i cristiani a sfuggire ai Giudei, stabiliamo con questo decreto sinodale che se in seguito i Giudei, sotto qualsiasi pretesto, estorcessero ai cristiani interessi gravi e smodati, sia proibito ogni loro commercio con i cristiani, fino a che non abbiano convenientemente riparato.\"\n\"Cos\u00ec pure i cristiani, se fosse necessario, siano obbligati, senza possibilit\u00e0 di appello, con minaccia di censura ecclesiastica, ad astenersi dal commercio con essi.\"\n\"Ingiungiamo poi ai principi di risparmiare a questo riguardo ai cristiani, cercando piuttosto di impedire ai Giudei di commettere ingiustizie tanto gravi.\"\n\"Sotto minaccia della stessa pena, stabiliamo che i Giudei siano costretti a fare il loro dovere verso le chiese per quanto riguarda le decime e le offerte dovute, che erano solite ricevere dai cristiani per le case e altri possessi, prima che a qualsiasi titolo passassero ai Giudei, in modo che le chiese non ne abbiano alcun danno.\"\nDurante i secoli successivi un certo numero di famiglie ebree romane lasci\u00f2 Roma o per loro decisione o incoraggiati dalla Chiesa per recarsi in varie citt\u00e0 o villaggi allo scopo di aprire piccole banche feneratizie (allo scopo di sostituirsi ai cristiani in quegli affari).\nViaggiarono lungo la via Salaria o la via Flaminia portando con s\u00e9 le loro abilit\u00e0 artigianali con i corrispondenti nomi di famiglia: Orefice, Tessitori, Tintori, Della Seta.\nAltre possibili origini.\nGli ebrei aschenaziti arrivarono da paesi di lingua tedesca, dopo la peste nera del 1348 (che le comunit\u00e0 ebraiche furono accusate di provocare, con la conseguenza che molti ebrei furono bruciati vivi). Le persone e le famiglie che ebbero la fortuna di sopravvivere, si spostarono a Venezia e ad Ancona, probabilmente perch\u00e9 la vicinanza del mare le faceva sentire pi\u00f9 sicure.\nGli ebrei sefarditi (la parola deriva da \u201cSpagna\u201d, Sepharad in ebraico) espulsi dalla Spagna nel 1492, iniziarono una lunga migrazione che, attraverso il Portogallo e i paesi del Nord Europa, li port\u00f2 a Livorno e successivamente nelle Marche, nel sedicesimo secolo.\nArrivo a Senigallia.\nStoria di Senigallia.\nCome conseguenza della marginalizzazione della comunit\u00e0 ebraica, molte famiglie ebree lasciano Roma ne XII, XIV e XV secolo per raggiungere villaggi e citt\u00e0 nelle Marche. Un elenco non completo include: Ancona, Ascoli, Barchi, Belforte, Cagli, Camerino, Cingoli, Corinaldo, Fano, Jesi, Macerata, Mondolfo, Mombaroccio, Montefiore, Osimo, Pergola, Perugia, Pesaro, Recanati, Rimini, Tolentino e Urbino.\nI tre rami.\nTra queste famiglie, Leucius port\u00f2 la sua a raggiungere Senigallia e vi si install\u00f2. Leucius nacque probabilmente attorno al 1359 EV e non \u00e8 noto quando lasci\u00f2 Roma per raggiungere la sua nuova citt\u00e0. Alla fine del quindicesimo secolo, la famiglia lascio' Senigallia per trovare luoghi dove la vita fosse meno pericolosa.\nUn gruppo raggiunse Mantova (Daniel e Isac da Senigallia, banchieri alla Volta Mantovana) mentre un altro gruppo condotto da H'anna'el Graziadio arriv\u00f2 prima a Modena e in seguito a Scandiano, a quei tempi un piccolo paese non lontano da Modena e sottoposto al Duca di Ferrara.\nQui ricominciarono le loro attivit\u00e0 feneratizie e si riformarono una confortevole situazione finanziaria, che incluse tra l'altro una casa, una scuola e la Sinagoga.\nNel 1656 vendettero ogni cosa alla famiglia Almansi, che arriv\u00f2 a Scandiano dalla Spagna, e i Senigaglia abbandonarono Scandiano.\nDa questo momento la famiglia si divide in tre rami:\nStemmi.\nSono noti 2 stemmi familiari: il primo del ramo di Lugo: un'aquila azzurra che vola in un cielo d'argento.\nIl secondo \u00e8 del ramo di Gorizia. Le monete d'oro visibili sul mantello rosso costituiscono una leggenda familiare: sarebbero state prestate a Napoleone e mai restituite. In cambio del prestito, l'Imperatore avrebbe concesso il diritto di esporle sullo stemma, fino alla restituzione del prestito."}
{"id": "3917631", "revid": "109651", "url": "https://it.wikipedia.org/wiki?curid=3917631", "title": "6 passi nel giallo", "text": "6 passi nel giallo (nota anche come Sei passi nel giallo) \u00e8 una serie antologica italo-maltese, trasmessa in prima visione da Canale 5 nel 2012.\nProduzione.\n\"6 passi nel giallo\" \u00e8 composta da film per la televisione indipendenti, legati tra di loro soltanto dal genere, ovvero il giallo e il thriller: ogni film TV, infatti, affronta una diversa declinazione del tema, dall'azione al poliziesco, dal noir all'horror.\nLa serie si rif\u00e0 abbastanza esplicitamente all'eredit\u00e0 del giallo all'italiana degli anni settanta e ottanta, reso famoso nel mondo da registi come Mario Bava, Enzo Castellari, Lucio Fulci e Antonio Margheriti, che qui vedono raccolta la loro eredit\u00e0 dai figli, Edoardo Margheriti, Lamberto e Roy Bava, che hanno curato la regia dei film TV; i figli d'arte hanno comunque girato gli episodi tenendo conto del pubblico della prima serata televisiva, non eccedendo in maniera eccessiva nei momenti di brivido e paura.\nLa fiction \u00e8 stata girata a Malta e in lingua inglese, sia per via della distribuzione internazionale, sia per il fatto che la formula dei film TV vede la presenza di attori del panorama televisivo italiano (Jane Alexander, Antonio Cupo, Adriano Giannini, Veronica Lazar, Ana Caterina Morariu, Daniele Pecci, Giorgia Surina, Andrea Osv\u00e1rt, Nicolas Vaporidis) accanto a volti noti della serialit\u00e0 nordamericana (Craig Bierko, Rob Estes, Erica Durance, Katrina Law, Kevin Sorbo)."}
{"id": "3917635", "revid": "726373", "url": "https://it.wikipedia.org/wiki?curid=3917635", "title": "Skyrunners", "text": "Skyrunners \u00e8 un film televisivo statunitense, trasmesso su Disney XD il 27 novembre 2009, mentre in Italia ha debuttato il 12 marzo 2010. Ed \u00e8 il primo e finora unico film originale che ha debuttato sul canale.\nTrama.\nDopo che un UFO si schianta nella loro citt\u00e0, Nick e Tyler, due fratelli normali, accorrono a vedere le conseguenze dell'evento. Poco dopo, l'agente Armstrong, con il supporto governativo, decide di porre in isolamento la navicella. Tyler ha dei cambiamenti fisici, ottenendo abilit\u00e0 sovrumane; viene poi portato via da Nick, decidendo in seguito di raccontare all'agente Armstrong cosa gli sia accaduto. L'agente si rivela per\u00f2 essere un alieno in incognito e cattura Tyler; Nick, sentendosi in colpa per aver dubitato di Tyler, arriva al nascondiglio in cui era stato nascosto il fratello per salvarlo.\nNick cerca di riparare l'UFO e, una volta riuscito a sistemare la navicella, la guida fino alla fortezza sotterranea in cui gli alieni risiedono. Nick trova Tyler e lo libera dalla sua cella di detenzione. I fratelli scoprono che gli alieni stanno progettando di conquistare la Terra inquinando l'atmosfera. Tyler utilizza un esplosivo alieno per distruggere gli invasori e fuggire con l'UFO; tuttavia, non riescono a distruggerli tutti e sono inseguiti da un alieno sopravvissuto. Dopo aver sconfitto anche quest'ultimo alieno, il loro UFO si schianta vicino alla scuola superiore di Nick, che utilizza la navicella come progetto di scienze, riuscendo cos\u00ec a diplomarsi.\nNick e Julie si baciano e Tyler ottiene un appuntamento da Katie Wallace, al quale arriva con l'UFO. Credendo che gli alieni siano stati sconfitti, i ragazzi vanno avanti con le loro vite; mentre Nick prova un nuovo stereo per l'UFO, quattro agenti Armstrong sopravvissuti li osservano, tramando un altro attacco al genere umano, lasciando cos\u00ec la possibilit\u00e0 di un sequel."}
{"id": "3917636", "revid": "1305772", "url": "https://it.wikipedia.org/wiki?curid=3917636", "title": "MechCommander 2", "text": "MechCommander 2 \u00e8 un videogioco pubblicato da Microsoft il 17 luglio 2001. Si tratta di uno strategico in tempo reale, concernente la guida e la gestione di un pool di mech ed \u00e8 ispirato al gioco da tavolo BattleTech dell'editore FASA.\nLa visuale del gioco \u00e8 completamente tridimensionale (ruotabile in ogni direzione), anzich\u00e9 essere in 2D isometrico, cos\u00ec come MechCommander, suo predecessore.\n\"MechCommander 2\" \u00e8 divenuto un prodotto freeware nel 2006.\nIl 18 agosto 2006 Microsoft ha pubblicato una versione modificata del codice sorgente, sotto licenza di tipo shared source, al fine di promuovere il suo progetto XNA.\n\"MechCommander 2\" dispone di una colonna sonora creata dal compositore statunitense Duane Decker.\nTrama.\nPremessa.\nPochi secoli dopo l'acquisizione della velocit\u00e0 superluminale (raggiunta nel XXII secolo), l'umanit\u00e0 ha colonizzato una larga porzione di Via Lattea: \"Inner Sphere\", \"Periphery\" e \"Deep Periphery\", sono vaste regioni di spazio attorno alla Terra. La pi\u00f9 popolosa di queste, la \"Inner Sphere\", \u00e8 stata politicamente divisa in cinque \"nazioni interstellari\", chiamate Commonwealth Lirico, Soli Confederati, Lega Draconis, Confederazione di Capella e Lega dei Mondi Liberi, tutte aventi regimi con struttura di tipo feudale, controllate da dinastie nobiliari particolarmente bellicose. In conseguenza di ci\u00f2, la galassia \u00e8 percorsa da ostilit\u00e0 interminabili.\nContesto storico.\nLa Lega Stellare.\nLa Lega Stellare (una coalizione tra le nazioni fondata nel 2571), ponendo termine alle dispute, proiett\u00f2 le casate nobiliari e la Terra verso un lungo corso di pace e di sviluppo economico e tecnologico. Nel secolo precedente, era stato realizzato il primo BattleMech, il \"Mackie\", un mech d'assalto avente 100 tonnellate di stazza, che port\u00f2 un'evoluzione nella guerra.\nL'alleanza, fu sciolta nel 2781, a seguito di una lunga e tragica guerra civile.\nLe Guerre di Successione e l'Invasione dei Clan.\nQuattro conflitti interplanetari (le cosiddette \"Guerre di Successione\"), per due secoli e mezzo si abbatterono sulla \"Inner Sphere\", dovuti al dissolvimento della Lega Stellare e al disimpegno dell'80% del suo mastodontico ed iper-tecnologico esercito (la Forza di Difesa della Lega Stellare).\nIl leader del Commonwealth Lirico, l'Arconte Katrina Steiner, nel 3020 invi\u00f2 una proposta di pace agli \"Stati Successori\" rivali (le cinque Grandi Casate nobiliari), proposta che fu respinta da tutti gli antichi nemici, ad esclusione del Principe Hanse Davion, guida dei Soli Confederati. Cos\u00ec, nel 3028, fu sancita, anche se non ufficialmente, la fusione politica e militare dei due regni (nacque il Commonwealth Federativo): il Principe Hanse Davion e Melissa Arthur Steiner (figlia di Katrina) si unirono in matrimonio, dando origine alla breve dinastia degli Steiner-Davion.\nNel 3050, i discendenti dei militari inquadrati nella Forza di Difesa della Lega Stellare che al termine della lotta civile del XXVIII secolo si erano allontanati dalla \"Inner Sphere\", tornarono minacciosi dalla lontana periferia: ebbe cos\u00ec inizio l\"'Invasione dei Clan\".\nContesto attuale.\nAnno 3063: l'invasione dei Clan \u00e8 stata definitivamente respinta, tre anni addietro.\nL'alleanza fra la Casata Steiner e quella dei Davion si sta sgretolando: Kathrine Steiner-Davion, Arconte della neo Alleanza Lirica (gi\u00e0 Commonwealth Lirico), ha assunto il potere del Commonwealth Federativo, mediante un colpo di stato. Victor Ian Steiner-Davion, legittimo Principe-Arconte del Commonwealth Federativo, leader dei Soli Confederati e della nuova Lega Stellare che ha unito gli stati litigiosi della \"Inner Sphere\" contro la minaccia dei Clan, ha radunato le forze della propria Casata contro la sorella Kathrine e ci\u00f2 ha determinato la \"Guerra Civile del Commonwealth Federativo\" (nel 3062).\n\"Chaos March\" (regione centrale della \"Inner Sphere\"): sul pianeta Carver V (governato dalla Casata dei Liao, della Confederazione di Capella), il Commonwealth Federativo ha ottenuto il potere su alcuni territori, assassinando il Mandarino Cho, sovrano Liao del pianeta.\nFinora, le fazioni Steiner e Davion su Carver V non hanno ancora combattuto gli uni contro gli altri nella guerra civile in atto. Il colonnello David Renard (appartenente alle forze Steiner) e il maggiore Susan Kelly (dell'esercito Davion) si sono impegnati a mantenere una condizione pacifica. Tuttavia dei fuorilegge iniziano a compiere raid sulle basi Steiner. Il colonnello Renard, propone al collega Kelly, un'insolita soluzione per non rischiare il precario equilibrio tra le due parti: l'impiego di uno schieramento \"neutrale\", un'unit\u00e0 mercenaria di BattleMech.\nCampagna multipla.\nUn MechCommander mercenario (ufficiale di campo, in prima battuta assoldato dal colonnello Renard) e la sua unit\u00e0 di MechWarrior provenienti dalla \"Periphery\" (piloti di BattleMech), verranno ingaggiati da tutte e tre le Grandi Casate nobiliari presenti su Carver V:\nModalit\u00e0 di gioco.\nSingleplayer.\nIn \"MechCommander 2\" si hanno a disposizione tre campagne militari differenti (ma sequenziali), una per ogni fazione presente sul pianeta Carver V, per un totale di 24 missioni (nove per la campagna Steiner, otto per quella Liao, sette per l'ultima, quella Davion).\nNel gioco, si \u00e8 al comando di una piccola unit\u00e0 di BattleMech. Il MechCommander impartisce ordini di attacco, protezione e pattugliamento, ai propri uomini, da una Nave da Sbarco, dove \u00e8 in grado di osservare il campo di battaglia e i dettagli della propria unit\u00e0 (lo status dei piloti, le condizioni di armamenti e munizionamenti, le blindature, ecc.). Al termine di ogni missione, vengono attribuiti crediti spendibili per aumentare le risorse dell'unit\u00e0. Inoltre, ogni volta che vengono conquistate delle installazioni, vengono assegnati crediti che possono essere utilizzati per eventuali soccorsi nell'ambito della medesima missione.\nMultiplayer.\nIn \"MechCommander 2\" era possibile sfidarsi sui server di Microsoft; \u00e8 tuttora possibile affrontarsi in LAN, fino ad un massimo di 8 giocatori e 8 squadre.\nFazioni.\nTabella riassuntiva delle principali fazioni che si contendono lo spazio della \"Inner Sphere\" nel periodo in cui \u00e8 ambientato \"MechCommander 2\":\nBattleMech.\nA seguire, i 29 modelli di BattleMech presenti in \"MechCommander 2\":"}
{"id": "3917638", "revid": "1305772", "url": "https://it.wikipedia.org/wiki?curid=3917638", "title": "Ubik (videogioco)", "text": "Ubik \u00e8 un videogioco pubblicato nel 1998 dalla software house francese Cryo Interactive ispirato all'omonimo romanzo di Philip K. Dick uscito nel 1969.\nTrama.\nIl gioco \u00e8 ambientato nell'anno 2019 e permette al giocatore di vestire i panni di Joe Chip (il protagonista del romanzo) e guidare i membri dell'agenzia \"Runciter\" in una serie di missioni contro gli uomini della \"Hollis Corporation\".\nVersioni.\nIl gioco \u00e8 stato pubblicato per le piattaforme Microsoft Windows (1998) e Sony Playstation (2000)."}
{"id": "3917647", "revid": "1573940", "url": "https://it.wikipedia.org/wiki?curid=3917647", "title": "Petinomys fuscocapillus", "text": "Lo scoiattolo volante di Travancore (Petinomys fuscocapillus ) \u00e8 uno scoiattolo volante originario dell'Asia meridionale. Fino a non molto tempo fa era considerato estinto, ma venne riscoperto nel 1989, dopo circa cento anni dall'ultimo avvistamento.\nDescrizione.\nLo scoiattolo volante di Travancore misura circa 60\u00a0cm di lunghezza, met\u00e0 dei quali costituiti dalla coda. La colorazione del dorso \u00e8 castano-rossiccia, mentre quella del ventre \u00e8 molto chiara.\nNell'aspetto generale ricorda gli altri scoiattoli volanti del Sud-est asiatico, ma si differenzia da essi per alcuni aspetti del cranio. Ha la testa larga e schiacciata, con un muso corto. La coda \u00e8 appiattita come una piuma, dal momento che i peli posti ai lati sono rivolti verso l'esterno. I peli al di sotto di essa sono pi\u00f9 corti e aderenti all'asse, ma quelli della parte superiore non sono n\u00e9 corti n\u00e9 aderenti all'asse, bens\u00ec molto folti.\nDistribuzione e habitat.\nLo scoiattolo volante di Travancore vive solamente nella regione dei Ghati occidentali (India meridionale) e nello Sri Lanka, nelle foreste pluviali tra i 500 e i 2000 m di quota. \u00c8 molto diffuso in entrambi i Paesi. In India, \u00e8 presente in molte localit\u00e0 del Kerala e del Tamil Nadu, mentre nello Sri Lanka la sua presenza \u00e8 stata riscontrata nelle province Centrale, Centro-Settentrionale, di Sabaragamuwa, Meridionale e di Uva.\nBiologia.\nLo scoiattolo volante di Travancore, arboricolo, notturno e solitario, vive nelle foreste sempreverdi, decidue e di montagna. Occupa la volta della foresta (15\u201320 m di altezza) e si rifugia nelle cavit\u00e0 degli alberi. \u00c8 in grado di sopravvivere anche in habitat leggermente modificati dall'uomo e va alla ricerca di cibo nelle piantagioni vicine alla foresta.\nConservazione.\nSeppure venga cacciato a scopo alimentare su piccola scala, il principale fattore di minaccia per lo scoiattolo volante di Travancore \u00e8 la deforestazione. La IUCN lo classifica tra le specie prossime alla minaccia."}
{"id": "3917648", "revid": "73843", "url": "https://it.wikipedia.org/wiki?curid=3917648", "title": "La Poly Normande 2006", "text": "La Poly Normande 2006, ventisettesima edizione della corsa e valida come evento dell'UCI Europe Tour 2006 categoria 1.1, si svolse il 30 luglio 2006 su un percorso totale di 157\u00a0km. Fu vinta dal francese Anthony Charteau che termin\u00f2 la gara in 3h39'45\", alla media di 42,86\u00a0km/h.\nAl traguardo 79 ciclisti portarono a termine il percorso."}
{"id": "3917650", "revid": "767487", "url": "https://it.wikipedia.org/wiki?curid=3917650", "title": "When Everyone Has Gone", "text": "When Everyone Has Gone \u00e8 il primo album inciso dagli E.S.T., pubblicato nel 1993 dalla Dragon Record. Tutti i brani sono composti dal gruppo stesso, ad eccezione del quarto di Victor Young e classico standard del jazz."}
{"id": "3917657", "revid": "426330", "url": "https://it.wikipedia.org/wiki?curid=3917657", "title": "Nederlands landskampioenschap 1953-1954", "text": "Il campionato era formato da cinquantasei squadre e il FC Eindhoven vinse il titolo."}
{"id": "3917658", "revid": "767487", "url": "https://it.wikipedia.org/wiki?curid=3917658", "title": "Alfred Vallette", "text": "Fond\u00f2 nel 1890 il \"Mercure de France\", rivista letteraria di ispirazione simbolista.\nSua moglie, la scrittrice Rachilde, lo sostenne e lo aiut\u00f2 in ogni occasione."}
{"id": "3917660", "revid": "729019", "url": "https://it.wikipedia.org/wiki?curid=3917660", "title": "Type 95 (carro armato)", "text": "Il Type 95 \u00e8 stato un carro armato pesante sperimentale completato durante gli anni trenta dall'Impero giapponese, interessato a studiare questo tipo di mezzi fin dalla creazione della propria arma corazzata. Tuttavia, come accaduto ai suoi predecessori, il Type 95 venne prodotto soltanto come prototipo e dopo una piccola preserie fu accantonato in favore di progetti pi\u00f9 moderni.\nStoria.\nSviluppo.\nContinuando a esplorare il concetto di carro armato multitorretta l'esercito nipponico svilupp\u00f2 ulteriormente il Type 91, le cui prove avevano dato esito negativo.\nProduzione.\nDurante il 1934 fu costruito e consegnato un singolo prototipo, ma altre fonti affermano che al modello guida seguirono probabilmente altri tre esemplari. Una riporta senza mezzi termini che furono fabbricati quattro veicoli.\nImpiego.\nIl nuovo mezzo venne collaudato tra il 1934 e il 1935: i test evidenziarono serie deficienze riguardo alla mobilit\u00e0 che, unitamente al prezzo di fabbricazione ritenuto proibitivo, decretarono il rifiuto del carro durante lo stesso 1935. In questo modo ebbe termine il decennio di sperimentazione e impostazione di carri a pi\u00f9 torri.\nCaratteristiche.\nIl Type 95 Ro-Go godeva di un disegno migliore rispetto al Type 91, a cominciare dalla meccanica: il treno di rotolamento era stato infatti rivisto e semplificato. Contava nove ruote d'appoggio, quattro rulli superiori, una ruota motrice posteriore e quella folle di rinvio anteriore; le sospensioni a balestra erano vincolate a due grandi carrelli, ognuno dotato di due perni alle estremit\u00e0 che riunivano otto ruote portanti, mentre la prima era dotata di propri ammortizzatori. In genere questo sistema era molto simile a quello adoperato sul carro medio Type 89 Yi-Go. Si era intervenuti anche sull'apparato motore, sostituendolo con un propulsore aeronautico diesel da 6 cilindri ed erogante 290\u00a0hp a 1.600 giri al minuto; il cambio associato contava quattro marce avanti e una retromarcia.\nLa corazzatura sub\u00ec un incremento sensibile: sul frontale dello scafo arrivava a 35\u00a0mm ma sui fianchi rimase spessa soltanto 12\u00a0mm; tutte le piastre erano fissate al corpo del carro mediante rivettatura. Ancora, il Type 95 godeva di un pi\u00f9 numeroso armamentario suddiviso in tre torrette poste lungo l'asse longitudinale del telaio: quella centrale, con protezioni che arrivavano a 30\u00a0mm sul lato anteriore, era dotata di un cannone Type 94 da 70\u00a0mm e di una mitragliatrice Type 91 da 6,5\u00a0mm montata 120\u00b0 a sinistra del pezzo d'artiglieria in un supporto a sfera. La torretta anteriore era equipaggiata con un cannone da 37\u00a0mm Type 94 lungo 36,7 calibri (L/36,7) e con velocit\u00e0 alla bocca pari a 583 m/s; poteva penetrare una piastra verticale spessa 45\u00a0mm da 300 metri di distanza. Infine la torretta posteriore, che come quella del blindato Type 91 non era installata sul pianale a copertura del motore bens\u00ec dietro questo, era armata con una singola Type 91 da 6,5\u00a0mm. Il carro era manovrato da un equipaggio di 5 uomini, sebbene altre fonti riportino che fosse formato da \"5 - 6\" persone.\nRiguardo al peso del Type 95 vi sono lievi discrepanze tra le fonti che parlano di 24 tonnellate, 25,6 tonnellate oppure 26 tonnellate. La mole comunque ragguardevole spiega perch\u00e9 il veicolo arrivasse a stento ai 22\u00a0km/h nonostante l'aumentata potenza del motore, e anche l'autonomia massima era limitata a 110 chilometri.\nVarianti.\nSebbene rifiutato, il Type 95 fu la base per la creazione di semoventi d'artiglieria pesanti. Un primo derivato, chiamato Ji-Ro, montava un obice o cannone di calibro ignoto in una grossolana casamatta corazzata posta nella parte posteriore del mezzo, con l'apparato motore spostato nel compartimento anteriore.\nNegli anni quaranta fu considerata una seconda impostazione con motore nel retro e un cannone da 105\u00a0mm frontale, protetto parzialmente da una scudatura: il semovente fu denominato \"Type 2 Ka-To\" e disponeva anche di due torrette ausiliarie, una anteriore e l'altra posteriore, armate ciascuna di una mitragliatrice Type 91. Entrambi i prototipi rimasero per\u00f2 allo stadio sperimentale."}
{"id": "3917664", "revid": "74801", "url": "https://it.wikipedia.org/wiki?curid=3917664", "title": "Leonardo Foder\u00e0", "text": "Fu allievo di Arnaldo Foschini a Roma e in questa citt\u00e0 in seguito divenne docente presso la facolt\u00e0 di architettura dell'Universit\u00e0.\nCon i suoi lavori, ha dato un importante contributo alla costruzione del volto moderno della sua citt\u00e0. Fra le sue opere ricordiamo anche edifici di civile abitazione, fra cui \u00e8 degno di menzione il palazzo Di Stefano, costruito per la prestigiosa famiglia palermitana e che si trova in Via Albanese, all'angolo di Via Libert\u00e0; ma anche la Clinica Titone, il palazzo Dara e il palazzo Miraglia."}
{"id": "3917665", "revid": "741864", "url": "https://it.wikipedia.org/wiki?curid=3917665", "title": "Oddo Casagrandi", "text": "Insegn\u00f2 nelle universit\u00e0 di Cagliari (1904-1915) e Padova (1915-1943).\nFu esperto virologo e si prodig\u00f2 nella ricerca sul vaiolo."}
{"id": "3917669", "revid": "599013", "url": "https://it.wikipedia.org/wiki?curid=3917669", "title": "Diego Wolff", "text": "Biografia.\nNasce in Germania, a Aurich, figlio di Jacob Wolff e Herta Ronsheim, con i quali si trasferisce a Buenos Aires ottenendo la nazionalit\u00e0 argentina.\nCarriera.\nDiego Wolff ricopre il ruolo di portiere nella Nazionale argentina per la prima volta nel 1959, in occasione dei Giochi panamericani, dove la sua Nazionale conquista l'argento. Un anno dopo \u00e8 convocato per disputare le Olimpiadi di Roma, dove l'Argentina viene eliminata al primo turno piazzandosi nona. Nel 1963 \u00e8 ancora portiere della Nazionale ai Giochi panamericani e vince la medaglia di bronzo."}
{"id": "3917670", "revid": "287204", "url": "https://it.wikipedia.org/wiki?curid=3917670", "title": "Bernardo Oddo", "text": "Fratello di Giuseppe Oddo, insegn\u00f2 nell'universit\u00e0 di Pavia, conducendo vari studi sui composti eterociclici.\nScopr\u00ec due reattivi di Grignard: il magnesilpirrolo (nel 1909) e il c-magnesilindolo (nel 1911).\nSi dedic\u00f2 inoltre alla preparazione di farmaci, tra cui: \"Alfa Bertelli\", \"Emopirrolo\" e \"Auritiolo\"."}
{"id": "3917679", "revid": "580197", "url": "https://it.wikipedia.org/wiki?curid=3917679", "title": "Eerste klasse 1954-1955", "text": "Al campionato parteciparono cinquantasei squadre e il Willem II vinse il titolo."}
{"id": "3917681", "revid": "125870235", "url": "https://it.wikipedia.org/wiki?curid=3917681", "title": "Carnival Fascination", "text": "Century Harmony ex \"Carnival Fascination\" \u00e8 stata una nave da crociera \"Fantasy Class\", appartenuta alla Carnival Cruise Lines. \n\u00c8 stata di propriet\u00e0 di Century Harmony Cruises\nChe nel 2022 ha annunciato la demolizione con successivo spiaggiamento in Pakistan in attesa della demolizione"}
{"id": "3917683", "revid": "110157", "url": "https://it.wikipedia.org/wiki?curid=3917683", "title": "CAPOX", "text": "CAPOX (chiamato anche XELOX) \u00e8 uno schema di chemioterapia basato sull'uso di capecitabina ed oxaliplatino."}
{"id": "3917685", "revid": "485987", "url": "https://it.wikipedia.org/wiki?curid=3917685", "title": "Concerto delle menti", "text": "Concerto delle menti \u00e8 l'album d'esordio dei Pholas Dactylus, pubblicato nel 1973.\nIl disco.\nL'album consiste in un'unica suite lunga 53 minuti, che nella versione in vinile \u00e8 divisa in due tracce tra i due lati del disco.\nMusicalmente, la composizione \u00e8 tipicamente \"progressive\", basata su una serie di momenti strumentali di sapore spesso jazzistico, su cui si innestano le parti vocali, che presentano la peculiarit\u00e0 di non essere cantate, bens\u00ec recitate.\nIl testo, spesso oscuro nei suoi richiami, \u00e8 ricco di riferimenti all'arte decadente, alla religione e alla poesia beat, e si presenta come critica alla societ\u00e0 contemporanea."}
{"id": "3917686", "revid": "119993795", "url": "https://it.wikipedia.org/wiki?curid=3917686", "title": "Carnival Imagination", "text": "Carnival Imagination \u00e8 stata una nave da crociera \"Fantasy Class\", della Carnival Cruise Lines.\nCome le sue navi gemelle \u00e8 stata ribattezzata nel 2007 con l'aggiunta del nome della societ\u00e0 armatrice.\nHa terminato la sua carriera operativa il 14 settembre 2020 quando, arrivata ad Alia\u011fa, iniziano le procedure preliminari per la demolizione."}
{"id": "3917687", "revid": "287204", "url": "https://it.wikipedia.org/wiki?curid=3917687", "title": "\u00celot des Capucins", "text": "\u00celot des Capucins, letteralmente dal francese, isolotto dei Cappuccini, \u00e8 un piccolo isolotto roccioso ai piedi di una scogliera nel comune di Roscanvel sulla penisola di Crozon.\nIl suo nome deriva da una roccia vicino all'isola, a forma di un monaco in preghiera. Ha una posizione strategica all'ingresso della rada di Brest e fu cos\u00ec che sopra di esso fu costruita una fortificazione, in grado di controllare tutta la baia di Camaret-sur-Mer, con una vista che si estende dal \"Pointe du Grand Gouin\" presso Camaret (a sud-ovest), al Forte Bertheaume presso Plougonvelin (a nord-ovest).\nLa fortezza fu costruita nel 1848, sulla base di un progetto elaborato 150 anni prima da S\u00e9bastien Le Prestre de Vauban. Edificata utilizzando scisto e granito, \u00e8 composta da una batteria sotterranea (1890) e una batteria a tiro rapido (1890). Fu collegata alla terraferma da un piccolo ponticello nel 1859.\nSulle alture che dominano l'isolotto si trova una batteria superiore (1885) a destra dell'isolotto, e una batteria su piattaforma con una magazzino sotterraneo (1897) e una batteria per mortaio (1889)."}
{"id": "3917688", "revid": "1149807", "url": "https://it.wikipedia.org/wiki?curid=3917688", "title": "La mamma \u00e8 sempre la mamma", "text": "La mamma \u00e8 sempre la mamma (\"Mama's Family\") \u00e8 una serie televisiva statunitense in 130 episodi trasmessi per la prima volta nel corso di sei stagioni dal 1983 al 1990.\nTrama.\nLa serie, ambientata nella citt\u00e0 immaginaria di Raytown, negli Stati Uniti, ruota attorno a una tipica famiglia americana da sitcom, tutta litigi e battibecchi bonari. La famiglia \u00e8 guidata da Thelma Harper, una schietta sessantacinquenne vedova che vive inizialmente con la sorella zitella Fran, giornalista per un giornale locale. Il figlio di Thelma, Vinton (la cui moglie, Mitzi, lo lascia per diventare una cameriera a Las Vegas) e i suoi due bambini, Sonja e Buzz, vanno a vivere con lei solo in seguito. Durante la prima stagione, Vinton inizia un rapporto con la vicina di casa Naomi Oates (che non ha un buon rapporto con Thelma), e presto la sposa. Dopo aver venduto la loro casa e aver perso i soldi in un affare finito male, Naomi e Vint sono infatti costretti a spostarsi nel seminterrato di Thelma, dove rimangono per la maggior parte della serie. Altri personaggi ricorrenti sono le altre due figlie di Thelma, la snob Ellen e la scontrosa Eunice.\nProduzione.\nLa serie, ideata da Dick Clair e Jenna McMahon, fu prodotta da Joe Hamilton Productions e girata negli studios di CBS Television City, nel KTTV/Fox Television Center, a Hollywood e a Los Angeles in California. Le musiche furono composte da Peter Matz.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1983 al 1984 sulla rete televisiva NBC e, dopo una prima cancellazione da parte del network madre, dal 1986 al 1990 in syndication. In Italia \u00e8 stata trasmessa solo parzialmente a partire dal 1988 su Odeon TV con il titolo \"La mamma \u00e8 sempre la mamma\", partendo dalle puntate prodotte in USA nel 1986."}
{"id": "3917689", "revid": "580197", "url": "https://it.wikipedia.org/wiki?curid=3917689", "title": "Hoofdklasse 1955-1956", "text": "Al campionato parteciparono trentasei squadre e il Rapid JC vinse il titolo.\nSpareggio.\nRapid qualificato al gruppo finale.\nSpareggio retrocessione.\nIl DFC retrocede."}
{"id": "3917690", "revid": "767487", "url": "https://it.wikipedia.org/wiki?curid=3917690", "title": "Jakob Alting", "text": "Insegn\u00f2 a Groninga (1643) e fond\u00f2 una scuola grammaticale.\nAllievo di Cocceio, fu in conflitto continuo con Samuel Maresius (1599-1673)."}
{"id": "3917692", "revid": "38275", "url": "https://it.wikipedia.org/wiki?curid=3917692", "title": "Marina Confederata", "text": ""}
{"id": "3917694", "revid": "318922", "url": "https://it.wikipedia.org/wiki?curid=3917694", "title": "Hoofdklasse 1955-56", "text": ""}
{"id": "3917699", "revid": "15", "url": "https://it.wikipedia.org/wiki?curid=3917699", "title": "XELOX", "text": ""}
{"id": "3917700", "revid": "339392", "url": "https://it.wikipedia.org/wiki?curid=3917700", "title": "Ivan Satanislavovich Bloch", "text": ""}
{"id": "3917701", "revid": "73843", "url": "https://it.wikipedia.org/wiki?curid=3917701", "title": "La Poly Normande 2007", "text": "La Poly Normande 2007, ventottesima edizione della corsa e valida come evento dell'UCI Europe Tour 2007 categoria 1.1, si svolse il 5 agosto 2007 su un percorso totale di 157\u00a0km. Fu vinta dal francese Beno\u00eet Vaugrenard che termin\u00f2 la gara in 3h57'35\", alla media di 39,64\u00a0km/h.\nAl traguardo 63 ciclisti portarono a termine il percorso."}
{"id": "3917702", "revid": "123290488", "url": "https://it.wikipedia.org/wiki?curid=3917702", "title": "Ashot I", "text": "Biografia.\nAssieme al nipote Ashot II, fu artefice della seconda et\u00e0 dell'oro dell'Armenia (862\u2013977). Suo padre fu Smbat il Confessore.\nLa sua famiglia, i Bagratuni, fu una fra le pi\u00f9 potenti del regno durante il dominio degli Artsruni. Entrambe le famiglie aspiravano al dominio attraverso la guerra contro gli Arabi invasori. \nFu riconosciuto dal Califfo Abbaside come Principe dei Principi di Armenia nell'862. \nLa successiva incoronazione a Re di Armenia fu consentita dal Califfo Abbaside al-Mu'tamid nell'884, una mossa per prevenire l'intrusione nel territorio armeno dell'imperatore bizantino Basilio I, un armeno. \nGli succedette suo figlio, Smbat I. Regn\u00f2 per cinque anni fino all'890 e spos\u00f2 Katranide."}
{"id": "3917703", "revid": "1363832", "url": "https://it.wikipedia.org/wiki?curid=3917703", "title": "Luminismo", "text": "Con il termine generale di luminismo la critica artistica intende in primo luogo designare un indirizzo pittorico che punta a creare particolari effetti luminosi mediante l'acceso contrasto fra ombra e luce, con un uso incidente e violento di quest'ultima in un contesto di intonazione scura. Notevoli soluzioni luministiche sono riscontrabili in certe opere del Rinascimento, soprattutto di artisti tardo-rinascimentali (p. es. Tintoretto), e in molti lavori di epoca barocca (p. es. Caravaggio e la sua scuola) Il termine viene talvolta applicato anche alla scultura (p. es. la ricerca di forti contrasti luminosi che caratterizza l'opera di Bernini).\nCon luminismo si indica altres\u00ec una forma di impressionismo o di neo-impressionismo pittorico che assegna primaria importanza alla luce e ai suoi effetti. In quest'accezione il termine fu usato anzitutto per definire lo stile del pittore belga \u00c9mile Claus e degli artisti che ne seguirono le orme (\u00c9variste Carpentier, Jenny Montigny, Anna de Weert, Georges Morren, Gustave De Smet, Frits van den Berghe, Didier Groffier, Fitz Henry Lane e altri ancora). Il vocabolo \u00e8 peraltro usato anche in riferimento alla forma che assunse il divisionismo, e in particolare il puntinismo, in pittori olandesi come Jan Toorop, Jan Sluijters e Piet Mondrian.\nAderirono alla tendenza luminista anche molti pittori americani della Hudson River School."}
{"id": "3917706", "revid": "89688", "url": "https://it.wikipedia.org/wiki?curid=3917706", "title": "Discografia dei L'Arc~en~Ciel", "text": "Questa pagina contiene la discografia de L'Arc~en~Ciel, una band rock giapponese fondata nel 1991."}
{"id": "3917708", "revid": "1428919", "url": "https://it.wikipedia.org/wiki?curid=3917708", "title": "Cristoforo Fiorentino", "text": "Girovag\u00f2 per Firenze, Venezia e tutt'Italia, lasciandoci \"Il primo libro dei Reali\" e una \"Rotta di Ravenna\"."}
{"id": "3917712", "revid": "18191", "url": "https://it.wikipedia.org/wiki?curid=3917712", "title": "Carnival Immagination", "text": ""}
{"id": "3917716", "revid": "228587", "url": "https://it.wikipedia.org/wiki?curid=3917716", "title": "Benjamin Altman", "text": "Di origini ebree, fu uno dei pionieri della previdenza sociale e fondatore della Altman Foundation.\nFu instancabile collezionista d'arte \"(Madonna Altman)\" e mecenate. Morendo don\u00f2 la collezione al Metropolitan Museum of Art."}
{"id": "3917717", "revid": "46931", "url": "https://it.wikipedia.org/wiki?curid=3917717", "title": "Mama's Family", "text": ""}
{"id": "3917729", "revid": "1543377", "url": "https://it.wikipedia.org/wiki?curid=3917729", "title": "Italia alla XIII Universiade", "text": "L'Italia ha partecipato alla XIII Universiade, tenutasi a K\u014dbe nel 1985, conquistando un totale di quindici medaglie."}
{"id": "3917730", "revid": "1602064", "url": "https://it.wikipedia.org/wiki?curid=3917730", "title": "Thomas Caverhill Jerdon", "text": "Studi\u00f2 medicina all'Universit\u00e0 di Edimburgo e dopo la laurea si trasfer\u00ec in India, dove divenne assistente-chirurgo per la Compagnia britannica delle Indie orientali, e in seguito capo-chirurgo del reggimento di Madras.\nSubito dopo il suo arrivo in India, Jerdon inizi\u00f2 a collezionare esemplari di uccelli, che in seguito sped\u00ec a William Jardine (1800-1874) perch\u00e9 li identificasse. Questa collezione, per\u00f2, era cos\u00ec infestata e danneggiata dagli insetti che Jardine si rifiut\u00f2 di accoglierla, per paura che contaminasse anche le sue collezioni.\nJerdon, allora, decise di catalogare e classificare la propria collezione da solo. Il suo lavoro, \"A Catalogue of the Birds of the Indian Peninsula\" (1839-1840), venne pubblicato all'interno della rivista \"Madras Journal of Literature and Science\". In quest'opera egli descrisse 420 specie di uccelli, circa il doppio di quelli descritti da William Henry Sykes (1790-1872).\nLa pi\u00f9 famosa opera di Jerdon, tuttavia, \u00e8 \"The Birds of India\" (1862-1864), nella quale vengono descritte pi\u00f9 di 1000 specie avicole. Fu anche un valente illustratore e i suoi disegni comparvero su varie opere di storia naturale, come \"Illustrations of Indian Ornithology\" (1844), \"The Game Birds and Wildfowl of India\" (1864) e \"Mammals of India\" (1874).\nSebbene il principale oggetto di studio di Jerdon fossero gli uccelli, egli si interess\u00f2 anche di vegetali, formiche, anfibi, rettili e mammiferi. Istitu\u00ec la collana \"Fauna of British India\".\nIl suo nome viene commemorato da varie specie, come il corrione di Jerdon (\"Rhinoptilus bitorquatus\"), un rarissimo caradriiforme endemico dei Ghati orientali, e la civetta delle palme di Jerdon (\"Paradoxurus jerdoni\"), un viverride dell'India meridionale."}
{"id": "3917731", "revid": "638792", "url": "https://it.wikipedia.org/wiki?curid=3917731", "title": "Neon Genesis Evangelion (videogioco)", "text": ""}
{"id": "3917733", "revid": "599013", "url": "https://it.wikipedia.org/wiki?curid=3917733", "title": "Agust\u00edn Cascio", "text": "Caratteristiche tecniche.\nGiocava come centravanti.\nCarriera.\nClub.\nCascio ebbe una breve esperienza nella prima squadra del River Plate nel 1932; esord\u00ec in massima serie argentina nella stagione 1935 con la maglia del Chacarita Juniors. Con il club di Villa Maip\u00fa gioc\u00f2 per tre campionati, segnando 26 gol in 51 incontri. Torn\u00f2 pertanto al River Plate per la Primera Divisi\u00f3n 1937, partecipando alla vittoria del titolo con 4 presenze e 2 gol. Concluso il periodo con il club bianco-rosso pass\u00f2 al Colegiales, in seconda divisione: vi rimase fino al 1942, superando quota 120 presenze e realizzando 56 reti."}
{"id": "3917734", "revid": "287204", "url": "https://it.wikipedia.org/wiki?curid=3917734", "title": "Agustin Cascio", "text": ""}
{"id": "3917736", "revid": "680767", "url": "https://it.wikipedia.org/wiki?curid=3917736", "title": "FC Libourne-Saint-Seurin", "text": ""}
{"id": "3917739", "revid": "1543377", "url": "https://it.wikipedia.org/wiki?curid=3917739", "title": "Gli Abenceragi", "text": "Les Abenc\u00e9rages, ou L'\u00e9tendard de Grenade (in italiano \"Gli Abenceragi, o Lo stendardo di Granada\") \u00e8 una \"trag\u00e9die lyrique\" in tre atti musicata da Luigi Cherubini su libretto di \u00c9tienne de Jouy, tratta dal romanzo \"Gonzalve de Cordoue\" di Florian.\nStoria.\nLa prima rappresentazione di \"Les Abenc\u00e9rages\" avvenne a Parigi, all'Op\u00e9ra Garnier il 6 aprile 1813, alla presenza di Napoleone e Maria Luisa. Sotto la direzione di Louis-Luc Loiseau de Persuis il cast della prima comprendeva i soprani Alexandre-Caroline Chevalier Branchu (Nora\u00efme) e Jos\u00e9phine Armand (Egilone), i tenori Louis Nourrit (Almansor), Lafor\u00eat (Kaled) e Jacques-\u00c9mile Lavigne (Gonsalvo), i baritoni Duparc (Alamir) e Alexandre (Octa\u00efr) e i bassi Henri-\u00c9tienne Derivis (Al\u00e9mar), Jean-Honor\u00e9 Bertin (Abderam) e Mouttit padre (araldo).\nL'opera ebbe inizialmente successo (circa venti di repliche alla prima rappresentazione), ma cadde nel dimenticatoio dopo la caduta di Napoleone, con l'eccezione di una ripresa a Berlino nel 1828, per interessamento di Spontini, che ebbe successo favorevole ma breve. Per la presenza di grandi cori e balletti, e per le caratteristiche del soggetto (una storia d'amore sullo sfondo di grandi avvenimenti storici), \"Les Abenc\u00e9rages\" ha alcune caratteristiche del grand op\u00e9ra. Il balletto contiene variazioni sul tema musicale della \"Follia\". L'aria di Almansor \"Suspendez de ses murs\" divenne da allora parte del repertorio dei tenori.\nDopo il 1828, la prima ripresa fu una rappresentazione avvenuta il 9 maggio 1957 al Teatro comunale di Firenze, nell'ambito del Maggio Musicale Fiorentino. Sotto la direzione di Carlo Maria Giulini, fra gli interpreti vi erano i soprani Anita Cerquetti (Nora\u00efme), Lydia Toncelli (Egilone) e Carla Caravita (prima ancella), il mezzosoprano Maria Bertolini (seconda ancella), i tenori Louis Roney (Almansor), Valiano Natali (Kaled) e Alvinio Misciano (Gonsalvo), i baritoni Paolo Washington (Alamir) e Augusto Frati (Octa\u00efr), i bassi Mario Petri (Al\u00e9mar), Aurelian Neagu (Abderam) e Lorenzo Testi (araldo). Lo spettacolo fu applaudito, ma parte della critica trov\u00f2 l'opera poco interessante: Andrea Della Corte ne giudic\u00f2 l'oblio giustificato \u00abpel difetto di emozione\u00bb, salvandone solo alcuni brani, tra cui un sestetto e qualche aria di Nora\u00efme e Almansor.\nTrama.\nL'intreccio di \"Les Abenc\u00e9rages\", alquanto macchinoso, \u00e8 incentrato sui trionfi di Almansor, l'ultimo degli Abenceragi.\nAtto I.\nL'azione si svolge nel Regno di Granada, l'ultimo stato musulmano in Spagna, alla fine del XV secolo. Esiste una faida tra le famiglie degli Abenceragi e degli Z\u00e9gri. Nonostante l'asprezza della lotta, Almansor, un giovane guerriero abenceragio, e Nora\u00efme, una principessa degli Z\u00e9gri, si sono innamorati e hanno fissato le nozze. Almansor ha fatto amicizia anche con il nobile spagnolo Gonsalvo e ha sottoscritto un trattato di pace tra musulmani e cristiani. Ma la popolarit\u00e0 di Almansor gli ha procurato anche molti nemici nel clan degli Z\u00e9gri i quali tramano contro di lui. Il giorno delle nozze scoppia una rivolta in una trib\u00f9 e Almansor \u00e8 costretto a interrompere la cerimonia per recarsi a soffocarla. Porta con s\u00e9 lo stendardo di Granada, un emblema cos\u00ec sacro che la sua perdita comporterebbe l'esilio.\nAtto II.\nAlmansor sconfigge i ribelli, ma perde lo stendardo sacro e viene perci\u00f2 messo sotto accusa e processato. Almansor si difende sostenendo che uno dei suoi nemici, Octa\u00efr, glielo ha strappato; ma le sue scuse non sono accettate e Almansor viene condannato all'esilio.\nAtto III.\nAlmansor non pu\u00f2 sopportare la lontananza da Nora\u00efme e si reca di nascosto nel giardino dell'Alhambra per incontrarla. Ma cade in un'imboscata tesagli dai suoi nemici Z\u00e9gri: \u00e8 arrestato e condannato a morte, a meno che non si faccia avanti un campione disposto a difendere la sua causa in singolar tenzone. Un guerriero sconosciuto, che porta lo stendardo di Granada scomparso, raccoglie la sfida per conto di Almansor. Combatte, sconfigge Alamir, il campione degli Z\u00e9gri, e infine si presenta: \u00e8 Gonsalvo, il quale dimostra inoltre che Octa\u00efr e i suoi compagni di congiura si sono impossessati dello stendardo e lo hanno nascosto con lo scopo di sconfiggere Almansor. I congiurati sono arrestati e si pu\u00f2 procedere, fra il tripudio generale, al matrimonio tra Almansor e Nora\u00efme."}
{"id": "3917741", "revid": "767487", "url": "https://it.wikipedia.org/wiki?curid=3917741", "title": "Neues Palais (Darmstadt)", "text": "Il Neues Palais (Palazzo Nuovo) a Darmstadt \u00e8 stato la principale residenza di citt\u00e0 del Casato d'Assia.\nFu costruito tra il 1864 ed il 1865, come residenza cittadina del Granduca Luigi IV e di sua moglie la Principessa Alice d'inghilterra. \nIn seguito divenne la residenza del loro figlio e successore Ernesto Luigi d'Assia. \nTra 1940 e 1944 fu sede della Geheime Staatspolizei.\nDopo aver delimitato per quasi un secolo l'estremit\u00e0 occidentale della \"Wilhelminenplatz\" il palazzo, fu distrutto dai bombardamenti, insieme alla maggior parte della citt\u00e0, nel 1944 durante la Seconda guerra mondiale.\nLe rovine furono demolite nel 1955.\nI progetti di ricostruzione, per esempio sotto forma di una sala da concerto (Paul Bonatz) non furono realizzati.\nStoria.\nIl Neues Palais a Darmstadt fu costruito negli anni 1864/65 sul terreno che all'epoca era del giardino botanico. L'architetto di Mainz Magonza Conrad Kraus progett\u00f2 questa residenza di citt\u00e0 per commissione della regina Vittoria del Regno Unito per sua figlia Alice d'inghilterra, che nel 1862 aveva sposato il futuro Granduca Luigi IV. In seguito divenne la residenza del loro figlio e successore Ernesto Luigi d'Assia. \nQuesti fece diventare il Neues Palais la culla del fiorente nuovo indirizzo artistico, lo stile liberty (\"Art Nouveau\") di Darmstadt. Ancor prima della fondazione della K\u00fcnstlerkolonie invit\u00f2 prominenti artisti ad arredare le stanze del Neue Palais in questo \"gusto moderno\". Gi\u00e0 in passasto le stanze erano state rinnovate varie volte, come negli anni intorno al 1870 l'arredamento del \u201csalone verde\u201d.\nNel 1895 nacque nel \"Neues Palais\" la figlia di Ernst Ludwigs Elisabetta detta \"das Prinzesschen\" (la \"principessina\"), che mor\u00ec in et\u00e0 infantile nel 1903 (famosa tomba alla Rosenh\u00f6he).\nNel 1919 fu concordato fra lo Stato dell'Assia e il deposto granduca Ernesto Luigi, che il Neues Palais divenisse propriet\u00e0 privata di Ernst Ludwig.\nIl Neues Palais, fra il 1940 e il 1944 fu sede della Gestapo, e fu distrutto nella notte fra l'11 e il 12 settembre 1944 durante l'attacco aereo su Darmstadt. \nLe rovine furono demolite nel 1955. I progetti di ricostruzione, per esempio sotto forma di una sala da concerto (Paul Bonatz) non furono realizzati.\nL'area su cui sorgeva il Neues Palais \u00e8 oggi la piazza Georg-B\u00fcchner-Platz.\nNonostante il Palais con i suoi arredamenti sia stato uno dei pi\u00f9 importanti precursori dello stile Liberty, \u00e8 ormai quasi dimenticato. Al posto del giardino del palazzo fu eretto nel 1972 il nuovo Teatro comunale, edificio oggi adibito a Archivio di Stato.\nArchitettura.\nL'ordinamento architettonico delle facciate del palazzo mostra elementi romani e veneziani. La struttura della costruzione si rif\u00e0 a principi barocchi e classicisti.\nIl palazzo era largo 64 metri e alto fino a 18 metri. Era dotato di una risalita centrale di sette piani e due ali laterali pi\u00f9 besse, ciascuna di cinque piani.\nLa scelta poco felice della pianta era stata causa di critiche gi\u00e0 nella fase di pianificazione e la sequenza poco pratica delle stanze aveva portato a critiche accanite. Il complesso era destinato fin dall'inizio a scopi di rappresentantza del Granduca, non solo come palazzo principesco, ma anche come residenza. Fr ail 1896/97 Ernst Ludwig fece arredare e modernizzare due stanze private, la stanza della colazione e la stanza di ricevimento dagli architetti M. H. Baillie Scott und Charles Robert Ashbee che aderivano al Arts and Crafts Movement. Nel 1897 segu\u00ec l'arredamento dello studio e della stanza di lavoro per mano di Otto Eckmann. Ulteriori rinnovi e rifacimenti seguirono verso il 1900 secondo i progetti di Ludwig von Hofmann. Nel 1902 fu consegnata la sala di musica second il progetto di Joseph Maria Olbrich. Un ristrutturamento fu eseguito da Albin M\u00fcller nel 1914."}
{"id": "3917747", "revid": "599013", "url": "https://it.wikipedia.org/wiki?curid=3917747", "title": "Forte Bertheaume", "text": "Il Forte Bertheaume \u00e8 una fortezza in Plougonvelin, nel dipartimento di Finist\u00e8re, in Francia. Si trova su un'isololotto, che \u00e8 oggi collegato alla terraferma da un ponte pedonale. \u00c8 stato utilizzato a lungo per monitorare l'accesso delle navi alla rada di Brest.\nStoria.\nIl forte Bertheaume fu menzionato per la prima volta in un atto dell'8 marzo 1474, ma pare che il primo forte fu distrutto gi\u00e0 nel 1558. S\u00e9bastien Le Prestre de Vauban, nel tentativo di rafforzare il suo controllo sulla citt\u00e0 di Brest, decise di erigere qui una batteria nel 1689, al fine di respingere qualsiasi potenziale attacco inglese. Ha dimostrato il suo valore durante l'invasione inglese su Camaret-sur-Mer nel 1694. Nel 1835 \u00e8 stata costruita una passerella pedonale che collega l'isola alla terraferma.\nDal momento che fu riacquisto nel 1990 dal comune di Plougonvelin, il forte e l'area circostante \u00e8 stata oggetto di scavi archeologici ed ha subito la riabilitazione per rendere il sito visitabile. Il problema principale era che la passerella doveva essere ricostruita ogni volta dopo che ogni anno le tempeste invernali la danneggiavano. La parte continentale della fortezza ospita oggi un teatro all'aperto.\nDalla terraferma, \u00e8 possibile raggiungere il forte anche attraverso una zip-line che permette ai pi\u00f9 avventurosi di scendere al forte direttamente appesi ad un filo metallico."}
{"id": "3917752", "revid": "47767", "url": "https://it.wikipedia.org/wiki?curid=3917752", "title": "Gra\u017cyna", "text": "Origine e diffusione.\n\u00c8 basato sul termine lituano \"gra\u017ei\", che significa \"bella\"; \u00e8 quindi affine dal punto di vista semantico a Bella, Shayna, Bonnie, Jamil, Specioso, Beau e Callisto.\nIl suo uso come nome proprio di persona fu iniziato dal poeta Adam Mickiewicz, per la sua opera del 1823 \"Gra\u017cyna\".\nOnomastico.\nIl nome \u00e8 adespota, cio\u00e8 non \u00e8 portato da alcuna santa. Si pu\u00f2 festeggiarne l'onomastico il 1\u00ba novembre, giorno di Ognissanti. In Polonia, un onomastico laico \u00e8 fissato nei giorni 1\u00ba aprile e 26 luglio."}
{"id": "3917753", "revid": "767487", "url": "https://it.wikipedia.org/wiki?curid=3917753", "title": "A Strange Transgressor", "text": "A Strange Transgressor \u00e8 un film muto del 1917 diretto da Reginald Barker.\nTrama.\nInfischiandosene del giudizio della societ\u00e0, Lola Montrose vive fuori dal matrimonio con l'uomo che ama. Ma costui, il dottor John Hampton, stanco di Lola, le annuncia che vuole sposarsi con una donna perbene, anche a causa di suo figlio Irwin. Lola, disperata, prega Hampton di non lasciarla: anche lei ha un figlio, che ha fatto allevare in un istituto religioso, ma Hampton si dimostra irremovibile.\nLola, furiosa, decide di vendicarsi. Seduce il giovane Irwin, tanto da indurlo a presentarsi con lei davanti a un pastore. Ma l'uomo di chiesa rifiuta di celebrare il matrimonio. Irwin, ubriaco fradicio, crede di essersi sposato e porta a casa Lola, presentandola come sua moglie.\nLa donna, ammalata, viene salvata dal dottore. Gli confessa allora che non c'\u00e8 mai stato nessun matrimonio tra lei e suo figlio. Hampton ritorna sui suoi passi: si rende conto del male che ha fatto e promette di prendersi da allora in poi cura di Lola e di suo figlio.\nProduzione.\nIl film fu prodotto dalla Triangle Film Corporation.\nDistribuzione.\nDistribuito dalla Triangle Distributing, il film - presentato da Thomas H. Ince - usc\u00ec nelle sale cinematografiche statunitensi l'8 luglio 1917."}
{"id": "3917755", "revid": "287204", "url": "https://it.wikipedia.org/wiki?curid=3917755", "title": "Grazyna", "text": ""}
{"id": "3917756", "revid": "599013", "url": "https://it.wikipedia.org/wiki?curid=3917756", "title": "Cecilio Wilson", "text": "Caratteristiche tecniche.\nGiocava come mediano sinistro.\nCarriera.\nClub.\nWilson esord\u00ec in massima serie argentina durante la Primera Divisi\u00f3n 1933, scendendo in campo per la prima volta il 19 marzo 1933 contro il River Plate. In quella stagione assomm\u00f2 5 presenze, vincendo il titolo nazionale. Nel campionato 1936 torn\u00f2 in prima divisione, questa volta con i colori dello stesso River Plate; gioc\u00f2 un solo incontro, laureandosi nuovamente campione d'Argentina. Nel 1938 ottenne 4 presenze con il V\u00e9lez Sarsfield."}
{"id": "3917763", "revid": "287204", "url": "https://it.wikipedia.org/wiki?curid=3917763", "title": "Sado", "text": ""}
{"id": "3917766", "revid": "132266", "url": "https://it.wikipedia.org/wiki?curid=3917766", "title": "Club Harmony", "text": ""}
{"id": "3917771", "revid": "1575712", "url": "https://it.wikipedia.org/wiki?curid=3917771", "title": "Recettore per la glicina", "text": ""}
{"id": "3917774", "revid": "247222", "url": "https://it.wikipedia.org/wiki?curid=3917774", "title": "Luca Tomasig", "text": "Carriera.\nClub.\nNel 2005-2006 fa parte della rosa del Cagliari in serie A, senza collezionare presenze.\nDopo alcune stagioni in terza e quarta serie, passa all'AlbinoLeffe in serie B. Il 25 giugno 2012 torna in compartecipazione alla .\nAlla fine della stagione 2012-2013 rimane svincolato. Il 2 settembre 2013 viene messo sotto contratto dal Novara.\nStatistiche.\nPresenze e reti nei club.\n\"Statistiche aggiornate al 17 novembre 2013.\""}
{"id": "3917782", "revid": "767487", "url": "https://it.wikipedia.org/wiki?curid=3917782", "title": "Edward Frederick Kelaart", "text": "Dopo la laurea in medicina, Kelaart fu assistente-chirurgo a Gibilterra tra il 1843 e il 1845, ma in seguito si trasfer\u00ec a Ceylon (l'attuale Sri Lanka), dove lavor\u00f2 per il Servizio Medico locale. Sull'isola divenne un membro attivo del ramo singalese della Societ\u00e0 Reale Asiatica. Nel 1852 pubblic\u00f2 \"Prodromus fauna Zeylanica\", la prima opera dedicata interamente alla fauna dello Sri Lanka.\nA Nuwara Eliya, una localit\u00e0 al centro dell'isola, raccolse grandi collezioni di rettili che invi\u00f2 a Edward Blyth. Il passeriforme \"Lonchura kelaarti\" deve a lui il nome scientifico.\nKelaart mor\u00ec nel corso di un viaggio di ritorno in Inghilterra."}
{"id": "3917783", "revid": "767487", "url": "https://it.wikipedia.org/wiki?curid=3917783", "title": "S\u0142awomir", "text": "Origine e diffusione.\n\u00c8 formato dagli elementi slavi \"slav\", \"gloria\", e \"mer\", \"grande\", \"famoso\"; il secondo elemento potrebbe essere anche \"mir\", \"pace\" o \"mondo\", nel qual caso sarebbe composto dagli stessi elementi del nome Miroslav, solo disposti al contrario."}
{"id": "3917784", "revid": "47767", "url": "https://it.wikipedia.org/wiki?curid=3917784", "title": "S\u0142awomira", "text": ""}
{"id": "3917785", "revid": "287204", "url": "https://it.wikipedia.org/wiki?curid=3917785", "title": "Slawomir", "text": ""}
{"id": "3917786", "revid": "47767", "url": "https://it.wikipedia.org/wiki?curid=3917786", "title": "Slavomir", "text": ""}
{"id": "3917787", "revid": "47767", "url": "https://it.wikipedia.org/wiki?curid=3917787", "title": "Slavom\u00edr", "text": ""}
{"id": "3917793", "revid": "767487", "url": "https://it.wikipedia.org/wiki?curid=3917793", "title": "Manuel Iturri", "text": "Caratteristiche tecniche.\nGiocava come interno sinistro o come centravanti.\nCarriera.\nClub.\nIturri esord\u00ec in massima serie argentina durante la Primera Divisi\u00f3n 1935, giocando due incontri con il Chacarita Juniors; passato al River Plate, aggiunse un'altra presenza in prima divisione durante il campionato 1936, ottenendo il titolo di campione d'Argentina. Nel 1937 si trasfer\u00ec al Talleres di Remedios de Escalada: per la prima volta in carriera ebbe la possibilit\u00e0 di giocare con continuit\u00e0 da titolare in Primera Divisi\u00f3n. Con il club bianco-rosso gioc\u00f2 20 gare, e segn\u00f2 10 reti. Pass\u00f2 poi allo Sportivo Dock Sud, in seconda serie, giocando una gara nel 1939."}
{"id": "3917794", "revid": "73843", "url": "https://it.wikipedia.org/wiki?curid=3917794", "title": "La Poly Normande 2008", "text": "La Poly Normande 2008, ventinovesima edizione della corsa e valida come evento dell'UCI Europe Tour 2008 categoria 1.1, si svolse il 3 agosto 2008 su un percorso totale di 157\u00a0km. Fu vinta dal francese Arnaud G\u00e9rard che termin\u00f2 la gara in 3h45'26\", alla media di 41,78\u00a0km/h.\nAl traguardo 86 ciclisti portarono a termine il percorso."}
{"id": "3917799", "revid": "1543377", "url": "https://it.wikipedia.org/wiki?curid=3917799", "title": "Lodovico Agostini", "text": "Biografia.\nNacque a Ferrara e vi spese gran parte della sua vita. Era figlio illegittimo di Agostino Agostini, un cantore e presbitero di Ferrara molto attivo negli anni 1540. Lodovico potrebbe aver studio per un certo tempo a Roma, sulla base dei madrigali da lui pubblicati in quella citt\u00e0, e divenne poi presbitero. Dal 1572 fu cantore presso la cappella della Cattedrale di Ferrara e dal 1578 fu al servizio del duca Alfonso II d'Este, uno dei pi\u00f9 famosi mecenate della musica del tardo XVI secolo. Lodovico fu uno dei pupilli del Duca e rimase al suo servizio per il resto della sua vita.\nNegli anni 1580 insegn\u00f2 composizione al duca di Mantova, Guglielmo Gonzaga; Agostini dedic\u00f2 un libro di madrigali al duca Guglielmo. Il duca divenne a sua volta un compositore di madrigali e fu molto vicino al Palestrina.\nAgostini fu in buoni rapporti con diversi personaggi dell'aristocrazia, oltre che con i poeti Tasso e Guarini, e con altri musicisti della corte come Luzzasco Luzzaschi, il pi\u00f9 famoso dei madrigalisti ferraresi.\nPur facendo parte della corte estense, ebbe anche una sua carriera religiosa, essendo diventato Monsignore e protonotaro apostolico.\nMusica e influenze.\nFerrara, fra il 1580 ed il 1590, fu uno dei luoghi pi\u00f9 musicalmente avanzati e sofisticati d'Europa. Con il patrocinio del duca Alfonso II d'Este la Corte svilupp\u00f2 una sperimentazione musicale, con un gruppo di virtuose cantanti (\"Concerto delle donne\") a disposizione di un gruppo altrettanto virtuoso di compositori, tra i quali Luzzaschi, Agostini, e nel 1590, Carlo Gesualdo. Tutti composero musica per il godimento di un piccolo gruppo di intenditori, tra cui lo stesso Duca. In questa atmosfera rarefatta fior\u00ec uno stile musicale di avanguardia e Agostini fu uno dei componenti pi\u00f9 musicalmente audace del gruppo. In qualche modo la scena a Ferrara ricordava l'attivit\u00e0 di Avignone nel tardo XIV secolo, che produsse uno stile musicale noto come ars subtilior.\nAgostini era appassionato di enigmi, puzzle musicali, sorprese e doppi senso, e le sue molte collezioni musicali rispecchiano questa sua caratteristica. \" Enigmi musicali\" e \" L'eco, et enigmi musicali\" sono canoni da essere risolti come degli enigmi, pieni di insoliti progressioni cromatiche, interpolazioni strumentali e altre curiosit\u00e0 musicali. Alcuni dei suoi libri di madrigali sono scritti in uno stile di canto virtuosistico chiaramente indirizzato alle tre componenti del tempo del \"concerto delle donne\" (Laura Peverara, Anna Guarini e Livia d'Arco). Il suo terzo libro di madrigali, a sei voci (1582), sembra essere la prima collezione del repertorio di questo gruppo.\nAgostini fu anche compositore di canzoni soliste con accompagnamento, dal momento che molti degli artisti della corte erano strumentisti, oltre che cantanti. Ad esempio Livia d'Arco era una virtuosa di viola) e pertanto scrisse pezzi sia per liuto che per viola come strumento di accompagnamento per cantanti solisti.\nNessun suo pezzo di musica sacra \u00e8 pervenuto fino a noi (potrebbe non averse scritti), anche se una delle sue ultime composizioni fu \"Le lagrime del peccatore\", una composizione su un poema di Luigi Tansillo, facente parte di un gruppo di madrigali spirituali; esso \u00e8 simile negli intenti, anche se non in senso musicale, alla raccolta \"Lagrime di San Pietro\" di Orlando di Lasso, anch'essa basata su poemi di Tansillo.\nAgostini mor\u00ec nel 1590 e nel 1598 Alfonso mor\u00ec anch'esso e Ferrara venne inglobata nello Stato Pontificio. Ci\u00f2 port\u00f2 alla fine della sperimentazione musicale condotta presso la corte di Ferrara."}
{"id": "3917807", "revid": "47767", "url": "https://it.wikipedia.org/wiki?curid=3917807", "title": "Godelieve", "text": ""}
{"id": "3917808", "revid": "1305772", "url": "https://it.wikipedia.org/wiki?curid=3917808", "title": "Violet (Hole)", "text": "Violet \u00e8 un singolo del gruppo musicale statunitense Hole, pubblicato nel gennaio 1995 come terzo estratto dal secondo album in studio \"Live Through This\".\nDescrizione.\nIl brano \u00e8 stato scritto dalla leader del gruppo Courtney Love e dal chitarrista Eric Erlandson intorno al 1991, ed \u00e8 stato suonato in diversi spettacoli dal vivo tra il '91 e il '92 durante il \"Pretty on the inside\" tour. \nCourtney Love ha dichiarato pi\u00f9 volte che il brano \u00e8 stato scritto sul suo rapporto con il frontman degli Smashing Pumpkins, Billy Corgan nel 1990. Esplora anche i temi dello sfruttamento sessuale e della degradazione personale.\n\"Violet\" \u00e8 terzo singolo pi\u00f9 popolare della band da \"Live Through This\", dopo \"Doll Parts\" e \"Miss World\". \"Violet\" ha raggiunto al 29\u00ba posto nella classifica Alternative Airplay negli Stati Uniti e il 17\u00ba posto nella classifica Official Singles Chart nel Regno Unito del 1995.\nE nel 2005 si \u00e8 classificato alla 116\u00aa posizione nella lista della rivista Blender: \"The 500 Greatest Songs Since You Were Born.\"\nIl brano \u00e8 stato usato in diversi film: nel 2009 verso la fine del film \"Jennifer's Body\" (il titolo del film che tra l'altro prende il nome dalla quinta traccia di \"Live Through This\", appunto \"Jennifer's body\") si pu\u00f2 sentire in sottofondo proprio \"Violet\", mentre i protagonisti vengono brutalmente uccisi da \"Needy\", (Amanda Seyfried) la protagonista del film.\nVideo musicale.\nIl video musicale del brano \u00e8 stato girato alla fine del 1994 ed \u00e8 stato diretto da Mark Seliger e Fred Woodward. Il video \u00e8 girato in gran parte in tonalit\u00e0 seppia all'interno di uno strip club degli anni '20 con ballerine del burlesque.\nCourtney Love nel video musicale danza su un palo ed \u00e8 anche presente in tut\u00f9 sul palco che balla con le ragazze. Queste scene sono integrate con i filmati della band che esegue la canzone. Le giovani ballerine sul palco illustrano la dinamica tra danza come forma d'arte e la danza come scopo della visione altrui e gratificazione sessuale. Il video segue i temi trattati nella canzone, in particolare lo sfruttamento sessuale delle donne. Le ballerine che compaiono nel video sono anche un possibile riferimento alla stessa Love, che studi\u00f2 danza per gran parte della sua infanzia e fin\u00ec per lavorare come spogliarellista nella sua giovinezza.\n\u00c8 stato il primo video a mostrare la nuova entrata nella band, la bassista Melissa Auf der Maur, dopo la morte di Kristen Pfaff nel giugno 1994.\nSecondo la batterista Patty Schemel, le ballerine presenti nel video musicale erano spogliarelliste vere selezionate da Courtney Love dal \"Jumbo's Clown Room\", un dance bar di Los Angeles dove aveva lavorato negli anni ottanta."}
{"id": "3917818", "revid": "1543377", "url": "https://it.wikipedia.org/wiki?curid=3917818", "title": "Italia alla XIV Universiade", "text": "L'Italia ha partecipato alla XIV Universiade, tenutasi a Zagabria nel 1987, conquistando un totale di trenta medaglie."}
{"id": "3917826", "revid": "399", "url": "https://it.wikipedia.org/wiki?curid=3917826", "title": "Tyrolean Airlines", "text": ""}
{"id": "3917829", "revid": "648716", "url": "https://it.wikipedia.org/wiki?curid=3917829", "title": "Classe Gerard Callenburgh", "text": "La classe Gerard Callenburgh fu una classe di cacciatorpediniere costruiti sul finire degli anni trenta per la Koninklijke Marine olandese; furono realizzate quattro unit\u00e0, anche se gli eventi dell'invasione tedesca dei Paesi Bassi fecero s\u00ec che solo due di esse divenissero pienamente operative: la capoclasse Hr. Ms. \"Gerard Callenburgh\" fu catturata dai tedeschi e rimessa in servizio con la Kriegsmarine sotto il nome di \"ZH1\", finendo infine affondata da unit\u00e0 navali Alleate nel canale de La Manica il 9 giugno 1944; la invece ripar\u00f2 in Gran Bretagna, continuando a servire con la marina olandese finch\u00e9 non fu affondata da un sommergibile tedesco il 13 novembre 1942. Le altre due unit\u00e0 (Hr. Ms. \"Tjerk Hiddes\" e Hr. Ms. \"Philips Van Almonde\") furono autoaffondate dagli stessi olandesi perch\u00e9 non cadessero in mani tedesche.\nIl progetto.\nI cacciatorpediniere della classe Gerard Callenburgh riprendevano la struttura delle precedenti unit\u00e0 della classe Admiralen, rispetto alle quali risultavano molto pi\u00f9 grandi (2.640 t di dislocamento contro 1.640 t). Costruite per sovrastare i contemporanei cacciatorpediniere giapponesi e spesso paragonate alle navi della classe Tribal britannica, le Gerard Callenburgh avevano come armamento principale cinque cannoni Bofors No. 8 da 120 mm, quattro in due torri binate a prua e poppa ed un quinto in una torre singola posta su una sovrastruttura a poppa, mentre l'armamento antiaereo era basato su due impianti binati di cannoni Bofors 40 mm ed altrettanti impianti binati di mitragliatrici Vinckers da 12,7 mm, leggero ma sufficiente per gli standard contemporanei; completavano l'armamento 8 tubi lanciasiluri da 533 mm (due impianti quadrupli), 24 mine e 4 mortai per bombe di profondit\u00e0. Il progetto originario prevedeva anche la possibilit\u00e0 di imbarcare un idrovolante da ricognizione, sebbene non fosse presente una catapulta per aerei.\nEntrambe le unit\u00e0 entrate in servizio subirono modifiche rispetto al progetto originario: la \"Gerard Callenburgh\" fu completata nei cantieri della Blohm &amp; Voss di Amburgo, e parte del suo equipaggiamento di origine olandese fu rimpiazzato con componenti tedeschi, subendo anche modifiche alle sovrastrutture ed ai fumaioli; l'armamento antiaereo fu completamente rimpiazzato da 4 cannoncini da 37 mm e 16 da 20 mm. La \"Isaac Sweers\" fu invece completata nei cantieri John I. Thornycroft &amp; Company di Southampton: la struttura rimase la stessa ma l'armamento fu quasi completamente modificato, con sei cannoni britannici Mk XVI da 4 pollici bivalenti antiaerei/antinave, i due impianti Bofors da 40 mm antiaerei, un impianto binato di cannoncini da 20 mm e due quadrupli di mitragliatrici antiaeree da 0,5 pollici; la nave fu inoltre dotata di un apparato ASDIC e di tre impianti radar britannici type 289."}
{"id": "3917833", "revid": "73843", "url": "https://it.wikipedia.org/wiki?curid=3917833", "title": "La Poly Normande 2009", "text": "La Poly Normande 2009, trentesima edizione della corsa e valida come evento dell'UCI Europe Tour 2009 categoria 1.1, si svolse il 2 agosto 2009 su un percorso totale di 157\u00a0km. Fu vinta dal francese Matthieu Ladagnous che termin\u00f2 la gara in 3h45'23\", alla media di 41,79\u00a0km/h.\nAl traguardo 86 ciclisti portarono a termine il percorso."}
{"id": "3917835", "revid": "770813", "url": "https://it.wikipedia.org/wiki?curid=3917835", "title": "Marine royale (Marocco)", "text": "La Marine royale (; in tamazight: \"Adwas Ageldan n Yilel\"), ossia \"Regia Marina\", \u00e8 la forza militare marittima del Marocco.\nLa Regia Marina del Marocco costituisce una delle sei forze armate del paese nordafricano, insieme a Regio Esercito, Regia Aeronautica, Gendarmeria Reale, Guardia Reale e Le forze ausiliarie. Il suo compito principale \u00e8 quello della difesa marittima e la protezione degli interessi della monarchia nordafricana.\nLa Regia marina del Marocco, in coordinamento con Esercito e Aeronautica, partecipano alla difesa del Regno magrebino e alla sorveglianza di coste e ZEE, inoltre, contribuiscono alla salvaguardia dell'ambiente e al soccorso della popolazione civile in caso di catastrofe, al contrasto del traffico di clandestini, di armi, del contrabbando di stupefacenti e alla pirateria.\nStoria.\nLa Regia marina del Marocco, \u00e8 nata insieme alle altre forze armate del paese nordafricano, all'atto della sua indipendenza, nel 1956. Tuttavia la Regia Marina dovette far a meno delle navi, limitandosi a far seguire corsi di formazione ai suoi marinai presso marine stranieri, negli Stati Uniti, in Spagna, in Francia.\nLe prime navi destinate ad alzare la bandiera della Regia marina del Marocco, furono due pattugliatori cedute nel 1960 dalla Francia e ribattezzate \"El Lahiq\" ed \"Agadir\", in seguito vennero acquistati alcune motovedette e una nave cacciamine classe Sirius dalla Francia.\nSebbene La Regia marina del Marocco venne fondato solo dopo l'indipendenza, in realt\u00e0, la forza navale marocchina affonda le sue radici nell'XI secolo sotto la dinastia Almoravidi. Nel XII secolo sotto la dinastia Almohadi ebbe la pi\u00f9 grande flotta navale del Mediterraneo e aveva cantieri lungo tutta la costa nordafricana, e il cui intervento fu invocato dall'ayyubide Saladino contro i crociati di Acri.\nAmmodernamento della Regia marina.\nNell'ultimo decennio (2004-2014) La Regia marina marocchina fece un balzo in avanti sia dal punto di vista quantitativo che qualitativo, soprattutto con l'acquistato di quattro navi da pattugliamento e una serie di navi in grado di operare in alto mare, in particolar modo, le due fregate Classe Flor\u00e9al, le tre Fregate Classe SIGMA e la Fregata FREMM Classe aquitaine il gioiello del progetto Franco-Italiano.\nAttualmente (2014) sono in corso trattative per una seconda Fregata FREMM e qualche sottomarino avanzato di quarta generazione Classe Lada \"Amur-1650\".\nSecondo un rapporto dello \"Stocholm Internationale Peace Research Institute\", il Marocco ha registrato un aumento di importazioni di armi molto significativo, che lo pone al dodicesimo posto mondiale tra i Paesi importatori di armi..\nBasi navali.\nLe principali basi della Marina militare Marocchina:\nKsar Sghir \u00e8 la pi\u00f9 grande base navale del Marocco ed \u00e8 anche la prima base navale marocchina sulla costa del Mediterraneo. Si trova nei pressi del porto di Tangeri Med.\nHa richiesto un investimento di 1,4 miliardi di Dirham circa 130 milioni di Euro.\nEsercitazioni militari internazionali.\nLa Regia marina del Marocco partecipa annualmente a diverse esercitazioni militari marittime, le pi\u00f9 importanti sono:\nFanteria di marina e forze speciali.\nFanteria di marina.\nLa Regia marina del Marocco dispone di 3000 fanti di marina raggruppati in tre battaglioni. Hanno in dotazione 5 navi da assalto anfibio, 3 dei quale appartengono alla Classe Champlain ed una alla classe Newport gi\u00e0 in servizio nella US Navy come USS \"Bristol County\" (LST-1198), elicotteri Panther e veicoli tattici leggeri HMMWV.\nForze speciali.\nI Groupes d'intervention de la Marine royale (GIMR) sono le forze speciali della Marina militare del Marocco, specializzati in operazione anfibie e navali (sabotaggio, infiltrazione, ricognizioni speciali, Intelligence, ecc.)\nMezzi aerei.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "3917838", "revid": "599013", "url": "https://it.wikipedia.org/wiki?curid=3917838", "title": "Aeroporto di Courchevel", "text": "L'aeroporto di Courchevel (in francese \"Altiport International de Courchevel\"), \u00e8 un piccolo altiporto internazionale situato sulle Alpi francesi, nel dipartimento della Savoia, presso l'omonima localit\u00e0 sciistica di Courchevel, compresa nel comune di Saint-Bon-Tarentaise e parte del comprensorio sciistico Les Trois Vall\u00e9es.\nLa struttura detiene alcuni primati: \u00e8 l'aeroporto internazionale pi\u00f9 alto d'Europa, nonch\u00e9 tra i pi\u00f9 piccoli al mondo come estensione totale e come lunghezza della pista di atterraggio, che misura poco pi\u00f9 di cinquecento metri e presenta una forte pendenza; inoltre, tra gli aeroporti pi\u00f9 piccoli al mondo, \u00e8 tra i pochi a essere servito da voli di linea.\nSituato nel cuore delle Alpi francesi, \u00e8 caratterizzato dalla brevit\u00e0 della pista, la sua pendenza, la collocazione nel particolare contesto orografico e le difficili condizioni di avvicinamento. Per queste peculiarit\u00e0 \u00e8 stato classificato come settimo aeroporto pi\u00f9 pericoloso del mondo dal documentario \"Most Extreme Airports\", trasmesso dal canale televisivo statunitense \"History\".\nStoria.\nA partire dalla met\u00e0 degli anni cinquanta del Novecento la Savoia divenne amb\u00ecta meta turistica del \"jet set\" internazionale tanto da dotare piccoli centri come Courchevel e le vicine M\u00e9ribel e Meg\u00e8ve di scali aeroportuali che, per le loro specifiche caratteristiche, verranno in seguito definite altiporti.\nL'\"A\u00e9rodrome de Courchevel\" venne realizzato nel 1962 a seguito dello sviluppo dell'omonima stazione sciistica progettata dall'urbanista Laurent Chappis nel 1946. Da allora lo scalo \u00e8 utilizzato tutto l'anno, compresi i lunghi e nevosi mesi invernali, per aerei da turismo ed elicotteri.\nNel 1992 l'aeroporto ha incrementato la media del flusso di viaggiatori in occasione dei XVI Giochi olimpici invernali, venendo servito da voli di linea della Tyrolean Airways, i cui De Havilland Canada DHC-7 risulterebbero essere stati gli aeromobili pi\u00f9 grandi mai transitati nello scalo.\nIl 26 luglio 2010 un velivolo di nazionalit\u00e0 americana \u00e8 stato protagonista di un incidente in fase di atterraggio; il \"Cirrus SR22\" si \u00e8 schiantato contro il rilievo orografico al termine della pista riportando gravi danni, ma i due passeggeri sono rimasti illesi.\nNegli ultimi anni, per via delle pi\u00f9 recenti normative di sicurezza, il piccolo altiporto \u00e8 utilizzato prevalentemente da piccoli velivoli o da elicotteri. Tuttavia, lo scalo effettua regolare attivit\u00e0 in tutti i periodi dell'anno ospitando traffico turistico, commerciale e la sede dell'\"A\u00e9roclub de Courchevel\".\nCaratteristiche.\nSituato all'altitudine di 2\u00a0006\u00a0m (6\u00a0581\u00a0ft) sul livello del mare e a 2\u00a0km dal piccolo centro di Courchevel, lo scalo \u00e8 dotato di una torre di controllo, di un hangar da 10 posti, di una stazione di rifornimento carburante, di un veicolo antincendio, di un eliporto e di una sola pista d'atterraggio in asfalto lunga appena 525 metri e larga 40 (1\u00a0722 \u00d7 131\u00a0ft). Essa \u00e8 orientata 04/22 ed \u00e8 caratterizzata da un tratto di circa 270 metri con una pendenza pari al 18,6%.\nCome cita l'archivio del \"Service de l'information a\u00e9ronautique (SIA)\", l'aeroporto non dispone di procedure di avvicinamento strumentale (IAP) e adotta le regole del volo a vista (VFR), consentito in condizioni meteorologiche ottimali (VMC) e non \u00e8 omologato per il volo notturno.\nL'atterraggio degli aerei \u00e8 consentito esclusivamente alla testata \"22\", la pi\u00f9 bassa, in modo tale da rallentare pi\u00f9 rapidamente sfruttando il potere frenante della salita; viceversa, il decollo si effettua alla testata \"04\", cos\u00ec da accelerare lungo la discesa. Date le condizioni estreme, dovute alla morfologia del territorio e alle caratteristiche tecniche dell'impianto, per atterrare e decollare a Courchevel \u00e8 richiesta una speciale abilitazione del pilota.\nL'aeroporto dispone di un parcheggio per gli aeromobili leggeri, uno per le automobili e di collegamenti effettuati con navetta o taxi; inoltre \u00e8 direttamente collegato agli impianti sciistici di Courchevel.\nL'aeroporto di Courchevel nei media.\nLa struttura aeroportuale \u00e8 presentato in un documentario trasmesso dal canale televisivo \"History\". Nei primi anni ottanta fu luogo di alcune riprese e fotografie aeree realizzate dall'Alfa Romeo per una campagna pubblicitaria; nella parte alta della pista d'atterraggio venne disegnato il logo della casa automobilistica."}
{"id": "3917840", "revid": "287204", "url": "https://it.wikipedia.org/wiki?curid=3917840", "title": "Ludvik Svoboda", "text": ""}
{"id": "3917843", "revid": "1318658", "url": "https://it.wikipedia.org/wiki?curid=3917843", "title": "\u00c9douard Pailleron", "text": "Biografia.\nConseguita la laurea in Legge, \u00c9douard Pailleron lavor\u00f2 per breve periodo in uno studio notarile, quindi si arruol\u00f2 nell'esercito, dove milit\u00f2 per due anni. Attratto dal teatro, scrisse \"Le parasite\", opera che fu rappresentata nel 1860, ma con scarso successo. Pubblic\u00f2, come anonime, le poesie \"Les parasites\" e raggiunse la notoriet\u00e0 con la commedia in prosa \"Il mondo della noia\", del 1868, che nel 1881 fu rappresentata dalla \"Com\u00e9die Fran\u00e7aise\". Spos\u00f2 la figlia di Francois Bulos, proprietario ed editore della \"Revue des Deux Mondes\" che lo accolse come comproprietario della sua impresa editoriale. La sua consacrazione tra gli \"immortali\" arriv\u00f2 nel 1882, con la nomina ad accademico dell'Acad\u00e9mie fran\u00e7aise.\nTra le altre sue commedie, che compose in versi o in prosa, con raffinati elementi di satira dei costumi del suo tempo\u02d0 \"Le mur mitoyen\" (1862), \"Le dernier quartier\" (1864), \"H\u00e9l\u00e8ne\" (1872), \"L'\u00e2ge ingrat\" (1878), \"Pendant le bal\" (1881), \"Souris\" (1887). Pubblic\u00f2 nel 1869 un volume di versi, dal titolo \"Amours et haines\".\n\u00c8 sepolto a Parigi, nella tomba della famiglia Pailleron, al cimitero di P\u00e8re-Lachaise."}
{"id": "3917845", "revid": "1573940", "url": "https://it.wikipedia.org/wiki?curid=3917845", "title": "Holma", "text": "Holma \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita nell'Angola.\nTassonomia.\nA dicembre 2011, si compone di una specie:"}
{"id": "3917851", "revid": "446353", "url": "https://it.wikipedia.org/wiki?curid=3917851", "title": "Jacob van Heemskerck (incrociatore)", "text": ""}
{"id": "3917853", "revid": "767487", "url": "https://it.wikipedia.org/wiki?curid=3917853", "title": "Recettori attivati da proteasi PAR", "text": "Sono stati identificati quattro recettori attivati da proteasi (PAR) in molti tessuti. (2001)\nTali recettori appartengono alla superfamiglia dei recettori accoppiati a proteine G. \nDiverse proteasi, come la trombina sono in grado di attivare tali recettori. Nel caso della trombina, l'attivazione avviene a seguito di un taglio proteolitico (operato dalla trombina) di un dominio extracellulare N-terminale del recettore stesso. Dal legame della trombina con suddetti recettori deriverebbero sia gli effetti della trombina sulla muscolatura liscia sia quelli sulle piastrine. \nSi ritiene, inoltre, che l'attivazione di tali recettori contribuisca oltre che all'emostasi e alla trombosi, anche all'infiammazione e ad altri tipi di risposta al danno tissutale. Possibile anche un ruolo nell'angiogenesi. \nL'inattivazione del recettore della trombina si verifica a seguito di un evento di fosforilazione, mentre il recupero richiede nuovamente la sintesi del recettore.\nSembrerebbe che i recettori appartenenti alla famiglia PAR-2 abbiano un ruolo nel dolore correlato al processo infiammatorio; essi trovano una localizzazione nei neuroni sensoriali e sono attivati da proteasi dei mastociti."}
{"id": "3917855", "revid": "62004", "url": "https://it.wikipedia.org/wiki?curid=3917855", "title": "Gran Premio di Lugano 2012", "text": "Il Gran Premio di Lugano 2012, sessantaseiesima edizione della corsa e valida come prova di classe 1.1 dell'UCI Europe Tour 2012, \u00e8 stato disputato il 26 febbraio 2012, su un percorso di 178,5\u00a0km. La vittoria \u00e8 andata all'italiano Eros Capecchi, al traguardo con il tempo di 4h32'02\" alla media di 39,520 km/h."}
{"id": "3917857", "revid": "98433129", "url": "https://it.wikipedia.org/wiki?curid=3917857", "title": "Madrigale spirituale", "text": "Un madrigale spirituale \u00e8 un madrigale, una composizione polifonica vocale derivante dal madrigale, che utilizza un testo in italiano come nel madrigale, ma di contenuto sacro o spiritualeggiante invece che profano. La maggior parte degli esempi risalgono al tardo Rinascimento fino all'inizio del Barocco, e provengono soprattutto dall'Italia e dalla Germania.\nStoria.\nI \"madrigali spirituali\" sono stati quasi sempre destinati ad un pubblico di amatori colti, spesso aristocratici. Essi venivano eseguiti in case private, accademie, e corti di nobili in Italia e nei paesi adiacenti, ma quasi certamente non vennero utilizzati dal punto di vista liturgico. Il \"madrigale spirituale\" era una composizione a cappella, anche se con accompagnamento strumentale in alcune rare occasioni, soprattutto dopo il 1600.\nNel corso della Controriforma si ebbe, in una certa misura, una reazione contro la secolarizzazione dell'arte della musica in Italia, Spagna e nel sud cattolico della Germania. Anche se questo non ha impedito la composizione di musica profana, anzi l'esplosione di forme e stili della musica profana continuarono senza sosta. Molti compositori iniziarono ad adattare le forme profane pi\u00f9 avanzate, in materia di composizione, per l'uso religioso. A volte, madrigali esistenti vennero semplicemente dotati di un testo religioso, di solito in latino, senza altri cambiamenti (tali adattamenti sono chiamati \"travestimenti spirituali\" o \"contrafacta\"). Alcuni dei madrigali spirituali raggiunsero vette di intensit\u00e0 espressiva ed emotiva almeno pari a quelle dei migliori madrigalisti nelle loro composizioni profane.\nLa forma fu probabilmente incoraggiata dai gesuiti; molte collezioni vennero dedicate a loro, specialmente negli anni 1570 e 1580.\nAlcuni famosi esempi di \"madrigali spirituali\" comprendono la silloge su testi di Luigi Tansillo \"Lagrime di San Pietro\" di Orlando di Lasso (Monaco di Baviera, 1595); \"Vergine bella\" di Guillaume Dufay, (ca. 1470) su poema di Petrarca; Giovanni Pierluigi da Palestrina, \"Primo libro di madrigali\" (1581), anch'esso su poemi mariani di Petrarca, e l'enorme collezione di Giovanni Francesco Anerio, \"Teatro armonico spirituale\" (Roma, 1619)."}
{"id": "3917860", "revid": "285333", "url": "https://it.wikipedia.org/wiki?curid=3917860", "title": "Un raggio di luna per Dorothy Jane", "text": "Un raggio di luna per Dorothy Jane (\"The Torkelsons\", poi \"Almost Home\" nella seconda stagione) \u00e8 una serie televisiva statunitense in 33 episodi trasmessi per la prima volta nel corso di 2 stagioni dal 1991 al 1993. Il titolo della seconda stagione in Italia fu Famiglia cercasi.\nTrama.\nA Corners Pyramid, un sobborgo immaginario di Vinita, Millicent Torkelson fa quello che pu\u00f2 per sopravvivere finanziariamente con le sue tre figlie, dopo che il marito, Randy, ha lasciato la famiglia. Randy in seguito torna e compare in diversi episodi e i due finiscono per divorziare. Nell'episodio pilota Millicent \u00e8 cos\u00ec indebitata che le vengono pignorati anche gli elettrodomestici di casa. Al fine di sostenere la sua famiglia, Millicent fa entrare in casa un coinquilino, Wesley Hodges, che finisce per vivere con loro nella cantina di casa.\nDopo la fine della prima stagione il 16 giugno 1992, la serie viene riorganizzata e rinominata \"Almost Home\" (\"Famiglia cercasi\" nella distribuzione italiana). La seconda stagione vede le Torkelsons trasferirsi a Seattle (dopo che Millicent ha accettato un lavoro come baby sitter) e andare a vivere con Brian Morgan (editore di un magazine di successo, \"Molly Gregory\") e con i suoi due figli, Gregory e Molly.\nPersonaggi.\nPersonaggi aggiunti nella seconda stagione:\nProduzione.\nLa serie, ideata da Lynn Montgomery, fu prodotta da Walt Disney Television (prima stagione) e Touchstone Television (seconda stagione) Le musiche furono composte da Ray Colcord.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1991 al 1993 sulla rete televisiva NBC. In Italia \u00e8 stata trasmessa la prima stagione su RaiDue con il titolo \"Un raggio di luna per Dorothy Jane\" e la seconda stagione con il titolo \"Famiglia cercasi\".\nAlcune delle uscite internazionali sono state:"}
{"id": "3917861", "revid": "46931", "url": "https://it.wikipedia.org/wiki?curid=3917861", "title": "Famiglia cercasi", "text": ""}
{"id": "3917863", "revid": "287204", "url": "https://it.wikipedia.org/wiki?curid=3917863", "title": "2. Fu\u00dfball-Bundesliga 1996-1997", "text": "La 2. Fu\u00dfball-Bundesliga 1996-1997 \u00e8 stata la ventitreesima edizione della 2. Fu\u00dfball-Bundesliga, la seconda serie del campionato tedesco di calcio. \u00c8 terminata con la promozione in Bundesliga del Kaiserslautern, che ha vinto il torneo, pi\u00f9 il Wolfsburg e l'Hertha Berlino.\nCapocannoniere del torneo \u00e8 stato Angelo Vier del Rot-Wei\u00df Essen con 18 gol.\nSquadre partecipanti.\nLe 18 squadre partecipanti sono state:"}
{"id": "3917866", "revid": "46931", "url": "https://it.wikipedia.org/wiki?curid=3917866", "title": "The Torkelsons", "text": ""}
{"id": "3917869", "revid": "574302", "url": "https://it.wikipedia.org/wiki?curid=3917869", "title": "Luisa Maria Anna di Borbone", "text": "Biografia.\nLuisa Maria Anna di Borbone nacque al Castello di Saint-Germain-en-Laye il 18 novembre 1674. Era la terza figlia femmina della coppia e il loro quinto figlio. Fu legittimata da suo padre Luigi XIV nel gennaio 1676 all'et\u00e0 di quasi due anni. I suoi genitori la soprannominarono affettuosamente \"Toutou\" dopo il suo titolo.\nDopo la sua nascita, la sua cura fu affidata nelle mani di Madame Scarron che si era preso cura dei suoi fratelli maggiori in una casa comprata per loro dal padre sulla Rue de Vaugirard, poi nei sobborghi di Parigi. Nota come \"Louise Marie\", nacque dopo la separazione ufficiale di Madame de Montespan e del suo legale marito.\nDopo la sua legittimazione nel 1676, ottenne la denominazione di \"Mademoiselle de Tours\" dalla citt\u00e0 di Tours in Francia. Crescendo a Parigi, era adorata dalla sua sorella maggiore Luisa Francesca, che era nota come \"Mademoiselle de Nantes\". Circa tre anni dopo la sua nascita, fu raggiunta da un'altra sorella, Francesca Maria - futura moglie di Filippo d'Orl\u00e9ans \"R\u00e9gent\" di Francia. Poi nel 1678 il suo ultimo fratello nacque a Clagny, Luigi Alessandro. Gli ultimi due furono resi legittimi nel novembre 1681.\nFu nota come Mademoiselle de Tours fino alla sua morte prematura nel 1681, all'et\u00e0 di sette anni.\nMor\u00ec a Bourbon-l'Archambault. Suo padre che era al Fontainebleau ordin\u00f2 che la sua amata figlia fosse sepolta nella tomba del Duchi di Borbone.\nDopo la sua morte, scrivendo al duc du Maine, sua madre disse:\n\"Non ti parlo del mio dolore, sei per natura troppo buono per non averlo sperimentato di persona. Come per Mademoiselle de Nantes, lo ha provato cos\u00ec duramente come se avesse vent'anni ed ha ricevuto le visite della Regina e di Madame la Dauphine\"\nSua madre, si disse, sia stata duramente colpita dalla sua morte da essere incapace di partecipare ai funerali della bambina, che avvennero quattro giorni dopo la sua morte, come conseguenza di venire altrimenti impegnata con la reclusione del duc de Lauzun."}
{"id": "3917870", "revid": "22475", "url": "https://it.wikipedia.org/wiki?curid=3917870", "title": "Petinomys genibarbis", "text": "Lo scoiattolo volante dai mustacchi (Petinomys genibarbis ) \u00e8 uno scoiattolo volante originario del Sud-est asiatico.\nDescrizione.\nLo scoiattolo volante dai mustacchi ha una lunghezza testa-corpo di 16-18 cm e una coda di 15,5-18,8 cm. Le regioni superiori sono bruno-rossastre con sottopelo grigio: anteriormente sono macchiate di grigio, ma posteriormente sono rossastre; la colorazione rossastra, unita a quella grigia del sottopelo, conferisce all'animale un'insolita tinta rosata. Le regioni inferiori sono color crema o camoscio-arancio. Il patagio presenta il margine bianco. La coda \u00e8 di color ruggine, con alcune striature di un marrone pi\u00f9 scuro. Presenta peli biancastri alla base di ciascun orecchio e un caratteristico ciuffo di lunghe vibrisse sulle guance, dietro agli occhi. Le bolle timpaniche hanno un aspetto ad alveare.\nDistribuzione e habitat.\nLo scoiattolo volante dai mustacchi vive nelle foreste pluviali tropicali di Sumatra, Giava, penisola malese e delle regioni settentrionali del Borneo.\nBiologia.\nLo scoiattolo volante dai mustacchi \u00e8 un animale notturno. Si incontra soprattutto nelle foreste pluviali primarie di pianura, ma anche in alcune foreste secondarie.\nConservazione.\nLo scoiattolo volante dai mustacchi \u00e8 minacciato dalla deforestazione e la IUCN lo classifica tra le specie vulnerabili."}
{"id": "3917874", "revid": "224230", "url": "https://it.wikipedia.org/wiki?curid=3917874", "title": "Giacomo Paolucci de Calboli", "text": ""}
{"id": "3917875", "revid": "767487", "url": "https://it.wikipedia.org/wiki?curid=3917875", "title": "Charles Le Goffic", "text": ""}
{"id": "3917877", "revid": "1869172", "url": "https://it.wikipedia.org/wiki?curid=3917877", "title": "Charles S. Roberts Award", "text": "Il Charles S. Roberts Award (o CSR Awards) viene assegnato annualmente per eccellenza nell'hobby del wargame storico. \u00c8 stato battezzato in onore del \"padre del wargaming\", Charles S. Roberts fondatore della Avalon Hill. Il premio viene anche chiamato informalmente \"Charlie\".\nFino al 2000, i premi venivano consegnati durante la Origins Game Fair, e fino al 1987 sono considerati anche essere Origins Award. A partire dal 2000 i premi sono consegnati durante la World Boardgaming Championships (precedentemente \"AvalonCon\").\nIl premio include anche una Hall of Fame, che riconosce gli autori ed editori di giochi che hanno fatto contribuito in maniera duratura e significativa all'hobby del wargame.\nVincitori.\nI vincitori dei premi organizzati per categoria sono stati:\nDal 1974 al 1975 - Best Professional Game.\n\"Miglior gioco professionale\"\nDal 1974 al 1975, 1978 - Best Amateur Game.\n\"Miglior gioco amatoriale\"\nDal 1976 al 1977 - Best Tactical Game.\n\"Miglior gioco tattico\"\nDal 1976 al 1977 - Best Strategic Game.\n\"Miglior gioco strategico\"\nDal 1978 al 1986 - Best Pre-20th century Game.\n\"Miglior gioco ambientato prima del XX secolo\"\nDal 1978 al 1986 - Best 20th century Game.\n\"Miglior gioco ambientato nel XX secolo\"\nDal 1987 al 2008 \u2013 Best Pre\u2013World War Two Game.\n\"Miglior gioco ambientato prima della seconda guerra mondiale\"\nDal 2009 al 2010 - Best Ancient to Napoleonic Era Board Wargame.\n\"Miglior wargame del periodo da antico a napoleonico\"\nDal 2009 al 2010 \u2013 Best Post-Napoleonic to Pre\u2013World War II Era Board Wargame.\n\"Miglior wargame dal periodo post-napoleonico a prima della seconda guerra mondiale\"\nDal 1987 al 2010 - Best World War Two Game.\n\"Miglior gioco sulla seconda guerra mondiale\"\nDal 1987 al 2010 \u2013 Best Post\u2013World War Two or Modern Game.\n\"Miglior gioco ambientato dopo la seconda guerra mondiale o nell'era moderna\"\nDal 1999 al 2009 - Best DTP Game (or \"Print and Play\", from 2009).\n\"Miglior gioco 'Stampa e Gioca'\"\nDal 1999 al 2010 - Best Magazine Game.\n\"Miglior gioco pubblicato su rivista\"\nDal 2009 al 2010 - Best Expansion or Supplement for an Existing Game.\n\"Miglior espansione o supplemento per un gioco esistente\"\nDal 1974 al 2010 - Best Professional Wargaming Magazine.\n\"Miglior rivista professionale di wargaming\"\nDal 1974 al 2010 - Best Amateur Wargaming Magazine.\n\"Miglior rivista amatoriale di wargaming\"\nDal 1976 al 2010 - Best Wargame Graphics.\n\"Miglior grafica per un wargame\"\nDal 1979 al 1981 - Best Initial Release Wargame.\n\"Miglior edizione iniziale di un wargame\"\nDal 1977 al 1986 &amp; 2010 - Best Fantasy or Science Fiction Wargame.\n\"Miglior wargame fantasy o di fantascienza\"\nDal 1989 al 2010 - James F. Dunnigan Award for Playability and Design.\n\"Premio James F. Dunningan per giocabilit\u00e0 e design\": assegnato a un autore di giochi, sviluppatore, artista grafico o gioco per meriti eccezionali in quell'anno"}
{"id": "3917880", "revid": "110556866", "url": "https://it.wikipedia.org/wiki?curid=3917880", "title": "Recettore della rodopsina", "text": "Il recettore della rodopsina (proteina responsabile della trasduzione del segnale nei bastoncelli) agisce attraverso un meccanismo che prevede il coinvolgimento di una proteina Gt. Il legame della rodopsina a tale recettore determina nei bastoncelli il blocco della conduttanza dello ione sodio e conseguente iperpolarizzazione. Nel caso della rodopsina l'induttore \u00e8 un fotone, e non un agonista."}
{"id": "3917881", "revid": "1305772", "url": "https://it.wikipedia.org/wiki?curid=3917881", "title": "Georges Kiejman", "text": "Biografia.\nNasce da una modesta famiglia di artigiani israeliti originari della Polonia. Il padre, deportato insieme a una sorella durante l'occupazione nazista di Parigi, perde la vita nei campi di sterminio. Si laurea in giurisprudenza all'universit\u00e0 della Sorbona di Parigi e si specializza successivamente in diritto pubblico. Avvocato dal 1953, si dedica prevalentemente al campo penale e al diritto d'autore, e annovera tra i suoi clienti Pierre Goldman, Roland Barthes, Jean Genet, Eugene Ionesco, Fran\u00e7ois Truffaut, Jacques Rivette, Costantin Costa-Gavras, Jean-Luc Godard, Roman Polanski, Nicolas Sarkozy in occasione del suo divorzio dalla seconda moglie C\u00e9cilia, Jacques Chirac nel processo per le assunzioni fittizie al Comune di Parigi, i genitori di Marie Trintignant parte civile nel processo per l'omicidio di quest'ultima, i genitori dello studente Malik Oussekin ucciso dalla polizia il 6 dicembre 1986, la famiglia di Mohamed Oufkir, e Liliane Bettencourt nella causa intentata dalla figlia Fran\u00e7oise Bettencourt-Meyer. \u00c8 stato anche il legale della \"Nouvelle Revue Fran\u00e7aise\", dei \"Cahiers du cin\u00e9ma\", di \"Charlie Hebdo\".\nCuriosit\u00e0 e vita privata.\nRispettato da colleghi e magistrati, Georges Kiejman \u00e8 un uomo elegante, colto e si esprime in un francese forbitissimo. Per un breve periodo \u00e8 stato il compagno di Fran\u00e7oise Giroud. \u00c8 stato sposato in seconde nozze con l'attrice Marie-France Pisier. \u00c8 attualmente sposato con la giornalista televisiva Laure Debreuil, al secolo Laure de Broglie, esponente di una illustre famiglia dell'aristocrazia francese.\nAttivit\u00e0 politica.\nDal 1962 \u00e8 uno degli uomini pi\u00f9 vicini a Pierre Mend\u00e8s France, cui seguir\u00e0 l'itinerario politico nel Partito socialista unificato (PSU). Alle elezioni presidenziali del 1974 e del 1981 sostiene la candidatura del socialista Fran\u00e7ois Mitterrand, cui rester\u00e0 intimo amico fino alla fine. Dal 1983 al 1985 \u00e8 consigliere di amministrazione della fondazione Saint-Simon e dal 1985 al 2004 della fondazione \"France Libert\u00e9s\" promossa da Danielle Mitterrand. Dal 1985 al 1990 \u00e8 vice presidente della Societ\u00e0 dei lettori del quotidiano \"Le Monde\", nel 2006 \u00e8 consigliere di amministratore del quotidiano Lib\u00e9ration. Dal 1985 \u00e8 consigliere dell'istituto Pierre Mend\u00e8s France.\nNell'estate del 1990 presenta al Conseil Sup\u00e9rieur de l'Audiovisuel (CSA) la sua candidatura per la presidenza unica di Antenne 2-France 3, ma non \u00e8 eletto.\nIl 2 ottobre 1990, in occasione del terzo rimpasto del governo di Michel Rocard, \u00e8 nominato ministro delegato alla Giustizia, con l'incarico di seguire le riforme del codice penale e dei codici di rito civile, societario e penale. Nel successivo governo di Edith Cresson (15 maggio 1991 - 2 aprile 1991) \u00e8 ministro delegato alla Comunicazione, e nel governo di Pierre B\u00e9r\u00e9govoy (2 aprile 1992 - 29 marzo 1993) \u00e8 ministro delegato agli Esteri, con la responsabilit\u00e0 dei francesi all'estero.\nAttivit\u00e0 cinematografica e televisiva.\n\u00c8 stato l'ideatore di un programma televisivo, \"Vive le cin\u00e9ma\", soppresso nel 1973 a causa del clima repressivo allora in atto presso l'ORTF. Come attore, ha recitato in diversi film, ad esempio \"L'harmonie familiale\" (2013) e \"Belle du Seigneur\" (2012)."}
{"id": "3917882", "revid": "767487", "url": "https://it.wikipedia.org/wiki?curid=3917882", "title": "Parigi di notte", "text": "Parigi di notte \u00e8 un film a episodi del 1965, diretto dai registi francesi Jean-Luc Godard, Claude Chabrol, Jean Douchet, Jean-Daniel Pollet, \u00c9ric Rohmer e Jean Rouch, concepito come una sorta di manifesto collettivo della \" \u201c\u00c9cole du 16 mm\u201d pour la D\u00e9fense et Illustration de la Nouvelle Vague\". L'idea base \u00e8 quella di raccontare dei \"tranche de vie\" ambientati ognuno in un diverso quartiere di Parigi.\nTrama.\nMontparnasse-Levallois.\nLa giovane Monika ha una relazione con due uomini diversi; decide di lasciare uno dei due e di scrivere invece una lettera d'amore all'altro. Subito dopo avere imbucato le buste nella posta pneumatica, \u00e8 convinta di avere invertito le due lettere. Corre subito da Ivan, scultore d'avanguardia che lavora il metallo a Montparnasse, ma lui la caccia senza lasciarla spiegare.\nDecisa a salvare la situazione, si reca a Levallois-Perret da Roger, che ha un'officina meccanica, e si fa trovare nel suo letto per chiedergli perdono di avere sbagliato lettera. Ma anche lui la caccia: in realt\u00e0 le buste non erano sbagliate, \u00e8 lei che si \u00e8 tradita rivelando all'uno l'esistenza dell'altro.\nProduzione.\nIl ventiquattrenne Barbet Schroeder, fondatore della casa di produzione \"Les Films du Losange\" e collaboratore di \u00c9ric Rohmer, \u00e8 l'ideatore del progetto di questo film a episodi su un tema gi\u00e0 parecchio sfruttato eppure evocativo: Parigi. L'obiettivo \u00e8 un film a basso \"cachet\" e svincolato dai grandi produttori commerciali. Ognuno dei sei registi ha libert\u00e0 di lavorare secondo il proprio stile, utilizzando una pellicola a 16\u00a0mm a colori e il sonoro in presa diretta per filmare un angolo della capitale, l'equivalente di un racconto breve in letteratura. I sei registi prescelti sono tutti targati \"giovane cinema francese\".\nMontparnasse-Levallois.\nLe riprese hanno luogo all'inizio di gennaio 1964, e consistono in dieci piani-sequenza, i quattro pi\u00f9 lunghi divisi tra l'atelier di Hiquilly a Montparnasse e l'officina meccanica a Levallois-Perret.\nCritica.\nMontparnasse-Levallois.\nGodard ha gi\u00e0 anticipato la trama di questo corto in \"La donna \u00e8 donna\", quando Jean-Paul Belmondo racconta a Anna Karina la storia dell'equivoco con i due amanti come se fosse un aneddoto. In realt\u00e0 si tratta di un racconto che qualche autore individua all'interno dei \"Contes du lundi\" di Jean Giraudoux; in realt\u00e0 la raccolta \"Contes du lundi\" \u00e8 di Alphonse Daudet, Giraudoux ha scritto \"Les Contes d'un matin\": \u00e8 in questa raccolta pubblicata nel 1910 che appare il racconto \"La M\u00e9prise\", dal quale Godard ha tratto l'aneddoto.\nIl regista esita a accettare la proposta del giovane produttore Barbet Schroeder, soprattutto perch\u00e9 lo attira di pi\u00f9 l'episodio \"Gare du Nord\" assegnato a Jean Rouch.\nIl quartiere di Montparnasse e la citt\u00e0-satellite di Levallois-Perret sono i due capolinea dell'autobus n. 94, ma rappresentano anche l'arte a confronto con l'artigianato. Per il ruolo protagonista, Godard ingaggia la giovane attrice canadese Joanna Shimkus, presentatagli da Pascal Aubier, assistente alla regia di \"Parigi di notte\". Godard la fa vestire come il personaggio di Angela in \"La donna \u00e8 donna\" (1961) interpretato da sua moglie Anna Karina.\nLe riprese vengono affidate all'operatore Albert Maysles, un virtuoso del 16\u00a0mm che ha lavorato nel USA con D. A. Pennebaker: dovr\u00e0 girare le scene come se si trattasse di un r\u00e9portage, ci\u00f2 che Godard chiama \"Action-film\" per parafrasare l\"'Action-sculpture\" praticata da Philippe Hiquilly, che nel film interpreta Ivan, ma nella vita \u00e8 davvero un artista del ferro."}
{"id": "3917883", "revid": "767487", "url": "https://it.wikipedia.org/wiki?curid=3917883", "title": "Necromancer", "text": "NecroMancer \u00e8 un film thriller thailandese del 2005, diretto da Pyapan Choopetch.\nTrama.\nItti \u00e8 un ex poliziotto, ora criminale condannato, dotato di poteri della magia nera. Si trova in isolamento in una cella costruita appositamente per lui e sigillata magicamente, sfruttando una debolezza del carceriere che gli porta il cibo riesce a fuggire.\nIl capo della polizia Santi si trova a dare la caccia a Itti durante indagini secondarie; dopo aver capito di non essere all'altezza del suo avversario, Santi con l'aiuto di un monaco acquisisce poteri magici che gli consentono di affrontare Itti.\nDurante lo scontro finale si comprende che Itti era innocente ed era stato incastrato dai suoi ex colleghi. Santi uccide Itti ma il suo destino si trasmette al giovane poliziotto che si ritrova a sua volta imprigionato nella stessa cella."}
{"id": "3917887", "revid": "86599", "url": "https://it.wikipedia.org/wiki?curid=3917887", "title": "Coniugato cicloceviano", "text": "In geometria, due punti sono coniugati cicloceviani se i punti d'intersezione delle loro rette ceviane con i lati del triangolo sono concentrici. \nIl \"coniugato cicloceviano\" non \u00e8 solo di un punto, ma pu\u00f2 anche essere tracciato come insieme di punti sia per rette che circoli o altre coniche afferenti la geometria del triangolo.\nCaratteristiche.\nPer le sue caratteristiche il punto di Gergonne, essendo punto di intersezione delle rette congiunti i vertici con i punti di tangenza dell'incerchio, non ha coniugato cicloceviano se non lo si considera coincidente con se stesso; inoltre bench\u00e9 non si applichi normalmente tale concetto ai punti appartenenti al perimetro, il coniugato cicloceviano di un lato sarebbe situato sul vertice opposto.\nL'ortocentro \u00e8 il coniugato cicloceviano del baricentro."}
{"id": "3917890", "revid": "124123", "url": "https://it.wikipedia.org/wiki?curid=3917890", "title": "Charles Blanc", "text": "Fu redattore capo della rivista \"Gazette des Beaux-Arts\"."}
{"id": "3917897", "revid": "584834", "url": "https://it.wikipedia.org/wiki?curid=3917897", "title": "Ferrovia ad alta velocit\u00e0 C\u00f3rdoba-M\u00e1laga", "text": ""}
{"id": "3917898", "revid": "122971387", "url": "https://it.wikipedia.org/wiki?curid=3917898", "title": "Francesco Luoni", "text": "Caratteristiche tecniche.\nNasce come terzino destro, ma pu\u00f2 giocare anche come difensore centrale.\nCarriera.\nEsordisce nella prima squadra del in Serie C2 nella stagione 2006-2007, collezionando 3 presenze. Nella stagione successiva diventa titolare, compiendo buone prestazioni tali da attirare l'interessamento dell'AlbinoLeffe, che gi\u00e0 nella sessione di calciomercato di gennaio lo acquista a titolo definitivo.\nDopo quattro stagioni in maglia celeste e dopo una breve parentesi in prestito dapprima a e poi al Castel Rigone, il 1\u00ba settembre 2014 fa ritorno a Varese a titolo definitivo; in biancorosso segna il suo primo gol in carriera, il 28 dicembre 2014, nella vittoria interna del Varese sulla Ternana per 2-0.\nRimasto svincolato al termine della stagione 2014-2015, a seguito della dismissione del Varese 1910 - retrocesso in Lega Pro, oberato dai debiti e incapace di proseguire l'attivit\u00e0 - accetta di giocare nel campionato di Eccellenza, nelle file della neocostituita societ\u00e0 che eredita la tradizione sportiva varesina, il , di cui assume la fascia di capitano. Dopo aver conquistato la promozione in Serie D, viene confermato in squadra anche per la stagione successiva.\nNell'estate 2017 lascia il club della citt\u00e0 natale e si trasferisce al , sempre in Serie D\nStatistiche.\nPresenze e reti nei club.\n\"Statistiche aggiornate al 14 gennaio 2017.\""}
{"id": "3917899", "revid": "1573940", "url": "https://it.wikipedia.org/wiki?curid=3917899", "title": "Petinomys hageni", "text": "Lo scoiattolo volante di Hagen (Petinomys hageni ) \u00e8 uno scoiattolo volante endemico dell'Indonesia. Deve il nome al suo scopritore, il naturalista tedesco Bernhard Hagen (1853-1919).\nDescrizione.\nLa pelliccia dello scoiattolo volante di Hagen \u00e8 piuttosto folta e relativamente soffice sulle regioni superiori, e fine su quelle inferiori. Le regioni superiori sono marroni e quelle inferiori sono pi\u00f9 chiare, bianche o grigio chiaro. La coda \u00e8 dello stesso colore del dorso.\nNell'aspetto generale ricorda gli altri scoiattoli volanti del Sud-est asiatico, ma si differenzia da essi per alcuni aspetti del cranio. Ha la testa larga e schiacciata, con un muso corto. La coda \u00e8 appiattita come una piuma, dal momento che i peli posti ai lati sono rivolti verso l'esterno. I peli al di sotto di essa sono pi\u00f9 corti e aderenti all'asse, ma quelli della parte superiore non sono n\u00e9 corti n\u00e9 aderenti all'asse, bens\u00ec molto folti.\nDistribuzione e habitat.\nLo scoiattolo volante di Hagen vive solamente nelle foreste pluviali tropicali delle regioni settentrionali di Sumatra, ma potrebbe essere presente anche nel Borneo, ove venne catturato un esemplare museale, andato purtroppo perduto.\nBiologia.\nLo scoiattolo volante di Hagen \u00e8 un animale notturno e arboricolo, diffuso solamente nelle foreste primarie.\nConservazione.\nLo scoiattolo volante di Hagen \u00e8 minacciato dalla deforestazione, ma le informazioni a suo riguardo sono cos\u00ec poche che la IUCN lo classifica tra le specie a status indeterminato."}
{"id": "3917900", "revid": "367445", "url": "https://it.wikipedia.org/wiki?curid=3917900", "title": "Louis de Carn\u00e9", "text": "Fu il fondatore del giornale \"Le Correspondant\" nel 1829, consigliere generale per Finist\u00e8re e deputato dal 1839 al 1846.\nScrisse per il \"Journal des d\u00e9bats\" e per la \"Revue des deux mondes\" e fu uno dei fondatori della \"Soci\u00e9t\u00e9 d'\u00e9conomie charitable\" e della \"Soci\u00e9t\u00e9 internationale des \u00e9tudes pratiques d'\u00e9conomie sociale\".\nCon il supporto degli oppositori del Secondo Impero Francese (Montalembert, Dupanloup e Guizot), venne eletto all'Acad\u00e9mie fran\u00e7aise il 23 aprile 1863, al terzo scrutinio, contro \u00c9mile Littr\u00e9.\nFu presidente della \"Soci\u00e9t\u00e9 arch\u00e9ologique du Finist\u00e8re\" fino alla morte."}
{"id": "3917912", "revid": "307923", "url": "https://it.wikipedia.org/wiki?curid=3917912", "title": "Diocesi di Elo", "text": ""}
{"id": "3917916", "revid": "515699", "url": "https://it.wikipedia.org/wiki?curid=3917916", "title": "At Your Inconvenienca", "text": ""}
{"id": "3917917", "revid": "287204", "url": "https://it.wikipedia.org/wiki?curid=3917917", "title": "Michael Robinson (giocatore di football americano)", "text": "Fu scelto nel corso del 4\u00ba giro (100\u00ba assoluto) dai San Francisco 49ers nel Draft NFL 2006. Al college ha giocato a football alla Penn State University.\nCarriera universitaria.\nA Penn State, Robinson gioc\u00f2 nel ruolo di quarterback e wide receiver, guidando la squadra alla vittoria di conference nella Big Ten nel 2005 e vincendo nello stesso anno il premio di miglior giocatore offensivo dell'anno. Fu votato anche MVP della Big Ten dal Chicago Tribune.\nCarriera professionistica.\nSan Francisco 49ers.\nRobinson fu scelto nel quarto giro del Draft 2006 dai San Francisco 49ers. I 49ers lo convertirono in un running back. Il capo-allenatore dei 49ers Mike Nolan fu subito impressionato dal carattere e della forza di Robinson durante il training camp. Dopo una buona pre-stagione, Robinson si impose come il running back numero due della squadra dietro Frank Gore. Dopo che Robinson segn\u00f2 i suoi primi due touchodown in carriera contro i Philadelphia Eagles nella settimana 3, Mike Nolan indic\u00f2 la sua volont\u00e0 di usare maggiormente Robinson in situazione di vicinanza alla goal line. Malgrado la dichiarazione di Nolan, in realt\u00e0 i minuti giocati da Robinson diminuirono nel corso della stagione e non segn\u00f2 nessun altro touchdown. Egli fin\u00ec l'anno con 38 portate per 116 yard, 9 ricezioni per 47 yards e 2 touchdown.\nIl 28 febbraio 2008 i 49ers prolungarono il contratto di Robinson per altri 3 anni.\nA met\u00e0 della stagione, Robinson prese il posto del fullback titolare dopo che il compagno di squadra Zak Keasey sub\u00ec una lacerazione al bicipite che lo tenne fuori per il resto della stagione.\nSeattle Seahawks.\nRobinson fu svincolato da San Francisco il 3 settembre 2010 alla fine della pre-stagione 2010. Fu firmato il 6 settembre 2010 dai Seattle Seahawks su richiesta dell'ex giocatore dei 49ers e ed attuale allenatore al primo anno degli special team Jeff Ulbrich, che era stato compagno di squadra di Robinson per le precedenti 4 stagioni.\nIl 12 dicembre 2011, contro i St. Louis Rams, Michael ritorn\u00f2 il suo primo touchdown in carriera come membro di uno special team dopo un punt bloccato. Dopo una stagione passata a bloccare avversari che consentirono al running back titolare Marshawn Lynch di stabilire il proprio record in carriera con 1.204 yard corse, il 19 gennaio 2012 Robinson fu convocato per il suo primo Pro Bowl come sostituto dell'infortunato fullback titolare John Kuhn.\nIl 16 marzo 2012, Robinson firm\u00f2 un prolungamento contrattuale coi Seahawks. Nella settimana 12 della stagione 2012, Robinson segn\u00f2 il primo touchdown su ricezione dell'anno, il quarto in carriera, contro i Miami Dolphins. Il secondo lo segn\u00f2 nell'ultimo turno di campionato contro i St. Louis Rams. La settimana successiva Robinson segn\u00f2 un altro touchdown su ricezione contribuendo alla vittoria sui Washington Redskins nel primo turno dei playoff.\nIl 31 agosto 2013, Robinson fu svincolato dai Seahawks ma torn\u00f2 a firmare con la squadra il 22 ottobre 2013 dopo gli infortuni di Spencer Ware e Derrick Coleman. Fin\u00ec col disputare 9 partite, di cui 3 come titolare nella stagione regolare, con la squadra che termin\u00f2 col miglior record della NFC e nei playoff batt\u00e9 Saints e 49ers. Il 2 febbraio 2014, nel Super Bowl XLVIII contro i Denver Broncos, Seattle domin\u00f2 dall'inizio alla fine della partita, vincendo per 43-8. Robinson si laure\u00f2 campione NFL ricevendo un passaggio da 7 yard nella gara. Fu l'ultima partita della sua carriera, ritirandosi dopo la finalissima."}
{"id": "3917918", "revid": "767487", "url": "https://it.wikipedia.org/wiki?curid=3917918", "title": "Joseph-Alphonse Esm\u00e9nard", "text": "Prese parte alla seconda spedizione dominicana voluta da Napoleone Bonaparte."}
{"id": "3917919", "revid": "1573940", "url": "https://it.wikipedia.org/wiki?curid=3917919", "title": "Petinomys lugens", "text": "Lo scoiattolo volante di Sipora (Petinomys lugens ) \u00e8 un raro scoiattolo volante endemico dell'Indonesia. In passato veniva considerato una sottospecie dello scoiattolo volante di Hagen (\"Petinomys hageni\").\nDescrizione.\nLa pelliccia dello scoiattolo volante di Sipora \u00e8 piuttosto folta e relativamente soffice sulle regioni superiori, e fine su quelle inferiori. Le regioni superiori sono marroni e quelle inferiori sono pi\u00f9 chiare, bianche o grigio chiaro. La coda \u00e8 dello stesso colore del dorso.\nNell'aspetto generale ricorda gli altri scoiattoli volanti del Sud-est asiatico, ma si differenzia da essi per alcuni aspetti del cranio. Ha la testa larga e schiacciata, con un muso corto. La coda \u00e8 appiattita come una piuma, dal momento che i peli posti ai lati sono rivolti verso l'esterno. I peli al di sotto di essa sono pi\u00f9 corti e aderenti all'asse, ma quelli della parte superiore non sono n\u00e9 corti n\u00e9 aderenti all'asse, bens\u00ec molto folti.\nDistribuzione e habitat.\nLo scoiattolo volante di Sipora vive unicamente a Sipora e Pagai del nord, due piccole isole delle Mentawai, un arcipelago situato presso le coste occidentali di Sumatra.\nBiologia.\nNon sappiamo pressoch\u00e9 nulla delle abitudini dello scoiattolo volante di Sipora, ma probabilmente \u00e8 un animale notturno e arboricolo come tutti gli altri componenti del genere \"Petinomys\".\nConservazione.\nLo scoiattolo volante di Sipora \u00e8 minacciato dalla deforestazione e questo fattore, unito alla ristretta estensione dell'areale (solo 1200\u00a0km\u00b2), ha fatto s\u00ec che venisse collocato dalla IUCN tra le specie in pericolo."}
{"id": "3917934", "revid": "767487", "url": "https://it.wikipedia.org/wiki?curid=3917934", "title": "Claude de Thiard de Bissy", "text": "Fu eletto al seggio 12 dell'Acad\u00e9mie fran\u00e7aise nel 1750, restandone quindi membro per 60 anni."}
{"id": "3917935", "revid": "485632", "url": "https://it.wikipedia.org/wiki?curid=3917935", "title": "Neoclassicismo milanese", "text": ""}
{"id": "3917939", "revid": "339392", "url": "https://it.wikipedia.org/wiki?curid=3917939", "title": "Formia Calcio", "text": ""}
{"id": "3917940", "revid": "120822283", "url": "https://it.wikipedia.org/wiki?curid=3917940", "title": "Serie A1 2007-2008 (hockey su prato maschile)", "text": "Classifica.\nLegenda:"}
{"id": "3917949", "revid": "287204", "url": "https://it.wikipedia.org/wiki?curid=3917949", "title": "Plotone Sette", "text": "Plotone Sette (\"Seven Troop\") \u00e8 un saggio scritto dall'autore britannico Andy McNab ed edito per la prima volta nel Regno Unito nel 2008. In Italia \u00e8 uscito nel 2010, edito da Longanesi.\nIn questo saggio autobiografico l'autore sotto lo pseudonimo Andy McNab narra della sua vita dall'ingresso nell'esercito britannico sino alle successive avventure all'interno dei SAS, di cui narra dalle selezioni, sino alle missioni pi\u00f9 pericolose nelle quali \u00e8 stato partecipe.\nTrama.\n\u00c8 la notte del 19 maggio 1998 quando Andy McNab inaugura finalmente la sua casa e invita i ragazzi del plotone Sette, suoi vecchi compagni del SAS per festeggiare. La gioia di ritrovarsi \u00e8 per\u00f2 guastata dal recentissimo fatto di sangue che ha visto protagonista Thomas Shanks, vera leggenda del Reggimento, in carcere per omicidio. Solo qualche anno prima era toccato ad uno dei suoi migliori amici conosciuti all'interno del SAS, Nish Bruce, il giovane pi\u00f9 scanzonato, colto e fragile del gruppo: in un raptus aveva aggredito a forbiciate la fidanzata, per poi suicidarsi. Ma cosa aveva spinto i suoi compagni sino a quel punto? Andy capisce che per trovare le risposte deve scavare nel suo passato, e rivisitare i tanti teatri delle guerre di cui lui e i suoi compagni sono stati protagonisti, spesso nell'ombra, di azioni estreme, ricostruendo la sottile trama del filo che lega quei giovani, uniti dal dovere e la lealt\u00e0 pi\u00f9 assoluti, ma anche da rancori e sensi di colpa dilanianti. Andy racconta che non ha mai conosciuto i suoi veri genitori, e che la sua madre naturale l'aveva lasciato davanti al Guy's Hospital all'interno di una busta di Harrods (\"chiunque fosse mia madre, evidentemente voleva il meglio per me\"). Adottato da una famiglia non economicamente florida, \u00e8 cresciuto odiando chiunque possedesse beni che lui non potesse ottenere: graffiando auto lussuose, rubando nei negozi ed andando male a scuola. Sapendo che non poteva combinare null'altro nella vita, giustifica il suo ingresso tra le file di Sua Maest\u00e0 all'et\u00e0 di sedici anni dicendo che per il lavoro del soldato serviva rabbia, e lui ne aveva moltissima. Amante del suo lavoro, uccide il suo primo uomo all'et\u00e0 di diciannove anni, dopo 3 anni nei Royal Green Jackets durante la guerra civile in Irlanda, diventando cos\u00ec uno dei caporali pi\u00f9 giovani dell'esercito britannico. Si innamora successivamente dei SAS nel quale tenter\u00e0 la selezione due volte: durante la prima verr\u00e0 scartato, nella seconda verr\u00e0 inserito all'interno del famigerato Plotone 7, squadrone B, soprannominati \"Ice Cream Boys\". Entrato nel plotone aviotrasportato inizier\u00e0 il suo addestramento nella giungla della Malaysia dopodich\u00e9 nei deserti dell'Oman, imparando e spiegando minuziosamente tutti i movimenti, gli addestramenti, e l'approccio con le armi insieme agli altri membri del Reggimento. Dopo aver conquistato le ali d'assalto necessarie a conquistare una specialit\u00e0, e dunque diventare membro effettivo del Reggimento, McNab racconter\u00e0 delle sue missioni in giro per il mondo. Dalle silenziose guerre contro l'IRA, alla guerra del Golfo (nel quale approfondir\u00e0 in Pattuglia Bravo Two Zero), le missioni di spionaggio nei quartieri di Shantello, fino alle sue questioni sentimentali, per disegnare la traiettoria di un destino fiero e tragico, quello che sembra accomunare gli uomini che hanno scelto di combattere contro un nemico per poi spesso scoprire che il vero nemico era la vita, che il fronte da assalire era rappresentato dalle loro stesse ossessioni."}
{"id": "3917952", "revid": "228587", "url": "https://it.wikipedia.org/wiki?curid=3917952", "title": "Bert Bell Award", "text": "Il Premio Bert Bell, in inglese Bert Bell Award, premia il miglior giocatore di football americano professionistico dell'anno ed \u00e8 presentato dal Maxwell Football Club. Il premio onora la memoria di Bert Bell (1895-1959), commissioner della National Football League (NFL) e fondatore del Maxwell Club. I votanti del premio sono i proprietari della franchige NFL, addetti ai lavori del football, capi-allenatore e assistenti oltre che membri del Maxwell Football Club, media nazionali, sia digitali che della carta stampata e giornalisti locali. Il premio consiste in una statuetta dalle sembianze di Bell. Il premio \u00e8 assegnato il giorno dell'annuale pranzo del club.\nNota: Questo premio non \u00e8 da confondersi con il Bert Bell Man of the Year Award, presentato dal Bakers Club di Philadelphia."}
{"id": "3917958", "revid": "47767", "url": "https://it.wikipedia.org/wiki?curid=3917958", "title": "Gerarda", "text": ""}
{"id": "3917959", "revid": "47767", "url": "https://it.wikipedia.org/wiki?curid=3917959", "title": "Gilberta", "text": ""}
{"id": "3917960", "revid": "599013", "url": "https://it.wikipedia.org/wiki?curid=3917960", "title": "Angelo Colla (calciatore)", "text": "\u00c8 fratello gemello di Natale Colla, calciatore anche lui, e per questo era noto anche come Colla I. Per la corporatura imponente era soprannominato \"Cul\u00f2n\" dagli sportivi pavesi.\nCarriera.\nDebutta nel , squadra della sua citt\u00e0 natale, il 17 ottobre 1948, nella vittoria interna per 3-1 sul Montebelluna, e disputa 10 partite nel campionato di Serie C 1948-1949. A partire dalla stagione successiva diventa titolare del ruolo di centromediano della formazione pavese, con cui disputa 155 partite fino al 1955, con l'intermezzo di una stagione in prestito al , con cui esordisce in Serie B. Con i \"Grifoni\" disputa due partite, debuttando il 2 marzo 1952 sul campo dell'Hellas Verona, prima di far ritorno al Pavia; qui contribuisce da titolare alla promozione tra i cadetti (1953) e alla successiva salvezza, disputando tutte le 34 partite di campionato.\nNel novembre 1954 torna in Serie C, acquistato dal . Vi disputa 25 partite, formando la linea difensiva con Luigi Asti e Gastone Celio, e al termine del campionato fa ritorno tra i cadetti, con la maglia del . Con i ducali ottiene la salvezza, scendendo in campo 33 volte, prima di lasciare il calcio ad alto livello per completare gli studi universitari. Riprende l'attivit\u00e0 qualche anno pi\u00f9 tardi, a livello dilettantistico, con la Castellana di Castel San Giovanni e la Constantes di Belgioioso.\nIn carriera ha totalizzato complessivamente 69 presenze in Serie B, con le maglie di Genoa, Pavia e Parma."}
{"id": "3917961", "revid": "1543377", "url": "https://it.wikipedia.org/wiki?curid=3917961", "title": "Danbury Whalers", "text": "I Danbury Whalers sono stati una squadra di hockey su ghiaccio, di Danbury, nel Connecticut. Dalla fondazione, nel 2010, allo scioglimento, nel 2015, ha militato nella Federal Hockey League.\n\u00c8 stato \"farm team\" degli Elmira Jackals, squadra che milita in ECHL.\nNell'aprile 2015 fu annunciato che non sarebbe stato rinnovato l'accordo per l'utilizzo della Danbury Ice Arena. Fu pertanto dapprima annunciato che la squadra sarebbe rimasta inattiva e conseguentemente resa nota la cessione dei diritti della franchigia alla vicina citt\u00e0 di Brewster, col nome di Stateline Whalers.\nIl posto dei Whalers a Danbury fu preso dai neonati Danbury Titans.\nLa dirigenza cedette poi i diritti dei Whalers ai nuovi proprietari dei Titans che a Brewster fondarono i Brewster Bulldogs."}
{"id": "3917962", "revid": "232", "url": "https://it.wikipedia.org/wiki?curid=3917962", "title": "Paul Peel", "text": "Lavor\u00f2 sia in Nordamerica che in Francia. Dal punto di vista della formazione, il suo operato artistico \u00e8 legato ai circoli accademici dell'Art pompier, mentre stilisticamente l'artista si avvicina all'impressionismo.\nVinse una medaglia di bronzo nel 1890 al Salon di Parigi con l'opera \"After the bath\", divenendo uno dei primi artisti canadesi a raggiungere, ancora in vita, notoriet\u00e0 a livello internazionale.\nLe figure dipinte dal Peel, talvolta rappresentate in nudo, vengono ritratte di preferenza in situazioni quotidiane, talvolta idealizzate; mostrano una certa predilezione del pittore per il motivo artistico dei bagnanti, donne o bambini. In tenera et\u00e0, i suoi due figli posarono da modelli per i suoi quadri. \nPeel contrasse un'infezione polmonare che lo port\u00f2 alla morte, avvenuta durante il sonno quando il pittore aveva l'et\u00e0 di 32 anni.\nTra le sue opere, si citano le seguenti: "}
{"id": "3917967", "revid": "767487", "url": "https://it.wikipedia.org/wiki?curid=3917967", "title": "Mnachem Risikoff", "text": "Rabbino ortodosso in Russia e negli Stati Uniti, prolifico autore di opere accademiche scritte in ebraico, Risikoff ha spesso utilizzato lo pseudonimo stilizzato e simbolico, \u05d9\u05d0\u05de\u05d4\u05d3\u05e0\u05d5\u05e0\u05d7\u05d4\u05d9\u05dd, composto dalle lettere ebraiche del suo nome, la parola ebraica per il Signore e il Tetragrammon, uno dei termini di Dio nell'ebraismo.\nLa sua cancelleria era intestata \u2013 \"Rabbino della Congregazione Ortodossa di Brooklyn.\" Ebbe inoltre a servire come Segretario del Registro del \"Knesseth HaRabonim HaOrthdoksim dAmerica vCanada\", l\"Assemblea dei Rabbini Ortodossi d'America e del Canada\".\nOpere in ebraico.\nOpere pubblicate (collegamenti ai testi completi).\nTutti i libri in sono scaricabili gratis da \"HebrewBooks.org\":"}
{"id": "3917968", "revid": "117351967", "url": "https://it.wikipedia.org/wiki?curid=3917968", "title": "Ricercato vivo o morto", "text": "Ricercato vivo o morto (\"Wanted: Dead or Alive\") \u00e8 una serie televisiva western statunitense in 94 episodi trasmessi per la prima volta nel corso di 3 stagioni dal 1958 al 1961. La serie \u00e8 uno spin-off di un episodio del marzo del 1958 della serie western \"Trackdown\" (1957-1959) con protagonista Robert Culp.\nLa trama vede Steve McQueen nel ruolo del cacciatore di taglie Josh Randall. La serie ebbe un seguito nel 1987, \"\" (\"Wanted: Dead or Alive\"), film con Rutger Hauer nel ruolo di Nick Randall, ex agente della CIA e cacciatore di taglie, chiaro discendente di Josh, protagonista della serie originaria.\nTrama.\nJosh Randall \u00e8 un veterano confederato e cacciatore di taglie con il cuore tenero. Egli spesso dona i suoi guadagni ai bisognosi e aiuta i suoi prigionieri se sono stati ingiustamente accusati.\nProduzione.\nLa serie fu prodotta da Columbia Broadcasting System, Four Star Productions e Malcolm Enterprises e girata in Arizona e in California. Le musiche furono composte da Rudy Schrager.\nTra le guest star: Noah Beery, Jr., Lon Chaney, Jr., Alan Hale, Jr., James Best, James Coburn, John Dehner, DeForest Kelley, Michael Landon, Warren Oates, Suzanne Storrs, e William Schallert.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1958 al 1961 sulla rete televisiva CBS. In Italia \u00e8 stata trasmessa su RaiUno con il titolo \"Ricercato: vivo o morto\". La serie fu trasmessa in Italia anche a colori con il titolo \"Wanted\".\nAlcune delle uscite internazionali sono state:"}
{"id": "3917973", "revid": "436907", "url": "https://it.wikipedia.org/wiki?curid=3917973", "title": "Reconstructive Demonstrations", "text": "Reconstructive Demonstrations \u00e8 un singolo del cantautore statunitense Serj Tankian, pubblicato il 12 novembre 2010 come secondo estratto dal secondo album in studio \"Imperfect Harmonies\".\nDescrizione.\nTra le pi\u00f9 lunghe dell'album, il brano parla di come l'uomo possa distruggere il mondo per puri scopi egoistici, senza pensare ai gravi problemi che potrebbe causare in quanto la sua avidit\u00e0 lo rende cieco a qualsiasi cosa.\nLa versione radiofonica \u00e8 caratterizzata dalla presenza di una chitarra elettrica aggiuntiva e dalla riduzione di circa un minuto rispetto a quella contenuta nell'album. Questa versione \u00e8 stata successivamente inserita nell'EP \"Imperfect Remixes\" (2011).\nVideo musicale.\nIl video, diretto da Roger Kupelian, \u00e8 stato pubblicato il 15 gennaio 2011."}
{"id": "3917976", "revid": "486946", "url": "https://it.wikipedia.org/wiki?curid=3917976", "title": "Tivoli Calcio", "text": ""}
{"id": "3917988", "revid": "1543377", "url": "https://it.wikipedia.org/wiki?curid=3917988", "title": "Abdelhafid Benchabla", "text": "Carriera dilettantistica.\n\u00c8 stato campione della categoria dei pesi mediomassimi ai giochi panafricani all'edizione del 2011 disputata a Maputo, in Mozambico. Nel 2007, nel corso della competizione organizzata ad Algeri, ha vinto la medaglia d'argento, sempre per i mediomassimi.\nIn rappresentanza dell'Algeria ha vinto la medaglia d'argento ai Giochi del Mediterraneo del 2009, organizzati a Pescara.\nRisultati alle Olimpiadi.\nPechino 2008.\nHa esordito al torneo di pugilato delle Olimpiadi di Pechino del 2008, nella categoria dei pesi mediomassimi, venendo eliminato ai quarti di finale.\nLondra 2012.\nBenchabla si \u00e8 qualificato al torneo di pugilato delle Olimpiadi di Londra del 2012, in quanto campione del mondo WSB nella categoria dei pesi mediomassimi.\n\u00c8 stato eliminato ai quarti di finale dall'ucraino Oleksandr Gvozdyk:\nRisultati ai Mondiali.\nMilano 2009.\nAi mondiali di Milano 2009 \u00e8 stato eliminato agli ottavi di finale nella categoria dei pesi mediomassimi.\nWorld Series of Boxing.\nNella stagione 2010-2011 \u00e8 stato ingaggiato dalla squadra sudcoreana dei Pohang Poseidons.\nNel corso della stessa stagione ha vinto il titolo individuale di campione delle WSB nella categoria dei pesi mediomassimi, battendo il francese Ludovic Groguhe del \"franchise\" dei Paris United con il punteggio di 3-0.\nNella stagione 2011-2012 \u00e8 stato ingaggiato dalla squadra kazaka dell'Astana Arlans."}
{"id": "3917990", "revid": "1747171", "url": "https://it.wikipedia.org/wiki?curid=3917990", "title": "Angelo Pietrasanta", "text": "Biografia.\nFiglio di Luigi Pietrasanta, appartenente a una ricca famiglia di origine ebraica, e di Margherita Gelmini, nacque a Codogno (all'epoca in provincia di Milano) il 27 novembre 1834. \nScoperto il proprio talento artistico dal 1850 frequent\u00f2 a Milano l'Accademia di Brera, avendo un curriculum eccellente e vincendo nel 1858 il concorso per il Legato Oggioni. \nFu tra gli allievi prediletti del vecchio Francesco Hayez, di Giuseppe Bertini, che aveva affiancato Hayez nell'insegnamento, e di Eleuterio Pagliano ed ebbe come compagni e amici Tranquillo Cremona e Mos\u00e8 Bianchi."}
{"id": "3917992", "revid": "717966", "url": "https://it.wikipedia.org/wiki?curid=3917992", "title": "Mnachem Hakohen Risikoff", "text": ""}
{"id": "3917993", "revid": "767487", "url": "https://it.wikipedia.org/wiki?curid=3917993", "title": "Bernard Lambourde", "text": ""}
{"id": "3918004", "revid": "767487", "url": "https://it.wikipedia.org/wiki?curid=3918004", "title": "Adil Hermach", "text": ""}
{"id": "3918005", "revid": "287204", "url": "https://it.wikipedia.org/wiki?curid=3918005", "title": "Jean Charles Cazin", "text": "Biografia.\nJean-Charles Cazin trascorse la sua prima infanzia a Samer, poi la famiglia si trasfer\u00ec a Boulogne-sur-Mer nel 1846.\nNel 1862 il giovane Cazin entr\u00f2 alla Scuola di disegno di Lecoq de Boisraudan a Parigi e comp\u00ec i suoi studi d'arte. \nDal 1863 al 1868 fu professore di disegno presso la \"Scuola Speciale di Disegno d'Architettura\" diretta da \u00c9mile Tr\u00e9lat. Nel 1868 fu nominato Conservatore del Museo di Tours, nonch\u00e9 Direttore della Scuola di Disegno della stessa citt\u00e0.\nAlla fine del 1870, assieme a Alphonse Legros e Jules Dalou, part\u00ec per l'Inghilterra dove, con sua moglie Marie, si dedic\u00f2 alla pittura su ceramica. Torn\u00f2 in Francia negli ultimi mesi del 1875, si stabil\u00ec a Parigi e dall'anno seguente inizi\u00f2 ad esporre al \"Salon dei rifiutati\" con l'opera \"Ricordo delle dune di Wissant\".\nFrequent\u00f2 regolarmente la regione di Seine-et-Marne dipingendo e disegnando i villaggi di Recloses, Ach\u00e8res, Chailly e altri, nei pressi di Fontainebleau.\nSi ciment\u00f2 anche, sebbene in misura minore, con temi storici e biblici, con un primo quadro sul tema di Tobia, poi con \"Il Viaggio di Tobia\", presentato nel 1878 (oggi al \"Art Institute of Chicago\"); ma \u00e8 con \"\"Agar e Ismaele\", esposto nello stesso periodo di \"Tobia e l'angelo\"\", che Cazin ottenne una medaglia di 1\u00aa Classe.\nMa Cazin fugg\u00ec gli onori e torn\u00f2 a vivere nel Nord, nel Pas-de-Calais, nella grande tenuta di Equihen, smettendo di esporre dal 1883 al 1888.\nA questo punto della sua vita - aveva ormai quasi cinquant'anni - decise di viaggiare e di visitare l'Italia e le Fiandre, studiando sia la natura che i grandi maestri del passato. In quel periodo sub\u00ec anche l'influenza del suo amico Pierre Puvis de Chavannes, poich\u00e9, al ritorno dal viaggio, si mise a lavorare al suo fianco per gli affreschi del Panth\u00e9on e della Sorbona. Esaurita questa esperienza, torn\u00f2 a forme espressive pi\u00f9 attuali, sentimentali e umanizzate, tipiche della sua terra natale, con una particolare sensibilit\u00e0 e un gusto per i tramonti e le atmosfere crepuscolari da indurre i critici a parlare dell'\"ora di Cazin\".\nLe sue tele si vendevano a Parigi e all'estero, e oggi le si ritrova in molti musei nazionali ed internazionali.\nNel 1893, accompagnato da suo figlio Jean Michel, Cazin espose 180 quadri negli Stati Uniti. Gi\u00e0 dal 1891, per\u00f2, egli divideva il suo tempo fra il Nord e il Sud della Francia, fra il Pas-de-Calais e il dipartimento del Var, dove le colline coperte di lavanda scendono verso la rossa costa dell'Est\u00e9rel. E si dedicava solo ai paesaggi. \nFra quei colli assolati si spense a 61 anni.\nAlla sua morte, L\u00e9onc\u00e9 B\u00e9n\u00e9dite gli rese omaggio con queste parole: \"\u00ab ..vicino al suo grande amico Puvis de Chavannes, Cazin costituir\u00e0, come pittore storico, una delle personificazioni pi\u00f9 raffinate dell'idealismo contemporaneo\u00bb\".\nOpere principali.\nMuseo Jean-Charles Cazin di Samer.\nSistemato al piano del Comune il Museo raccoglie una cinquantina di tele, disegni, stampe, oltre a documenti biografici di Jean-Charles Cazin, di sua moglie Maria (1844-1924), di suo figlio Jean Michel Cazin (1869-1917) e di sua nuora Berthe Cazin (1872-1971)."}
{"id": "3918006", "revid": "767487", "url": "https://it.wikipedia.org/wiki?curid=3918006", "title": "Red Temple Spirits", "text": "I Red Temple Spirits sono un gruppo musicale statunitense, attivo principalmente verso la fine degli anni '80, creatori, secondo alcuni critici, di una nuova musica mistica, all'incrocio tra gothic rock e musica psichedelica..\nStoria.\nIl gruppo si \u00e8 formato nel 1987. La line-up iniziale \u00e8 formata da William Faircloth (voce), Dallas Taylor (chitarra), Dino Paredes (basso) e Thomas Pierik (batteria). Faircloth (inglese d'origine) ha gi\u00e0 lavorato con il trio Ministry of Love; Paredes veniva da un'esperienza con Kelly Wheeler (Psi Com), mentre Pierik e Taylor erano reduci dai The Web.\nIl nome del gruppo \u00e8 ispirato alla canzone di Roky Erickson \"Two Headed Dog (Red Temple Prayer)\". Oltre a Erickson, altre influenze musicali \"assorbite\" dal gruppo sono The Cure, Savage Republic e Pink Floyd.\nTra il 1988 e il 1989 il gruppo pubblica due album: il doppio-LP \"Dancing to Restore an Eclipsed Moon\" e \"If Tomorrow I Were Leaving for Lhasa, I Wouldn't Stay a Minute More...\", entrambi pubblicati dalla label Nate Starkman &amp; Son (distribuzione Fundamental Records).\nPoco dopo, per la Independent Project Records, pubblicano il singolo \"New Land/Exodus from Lhasa\".\nCon il nuovo batterista Scott McPherson, la band intraprende un tour nel 1990.\nNel 1992 il gruppo si scioglie.\nNel post-Red Temple Spirits, Faircloth a Taylor registrano a Sedona (Arizona) l'album \"The Alien Host\" (1996) sotto il nome Invisible Opera Company of Tibet. Paredes diventa collaboratore di numerose etichette discografiche, fino a diventare vicepresidente della A&amp;R.\nI Red Temple Spirits si riuniscono nel 2007 nelle Hawaii come trio (Faircloth, Taylor e Pierik). Ristampano i primi due album per la Independent Project Records."}
{"id": "3918008", "revid": "300067", "url": "https://it.wikipedia.org/wiki?curid=3918008", "title": "Juan Carlos Mendez", "text": ""}
{"id": "3918011", "revid": "287204", "url": "https://it.wikipedia.org/wiki?curid=3918011", "title": "Campionato albanese di calcio a 5 2009-2010", "text": "Il Campionato albanese di calcio a 5 2009/2010 (Kampionati Mini-Futbollit 2009/2010) \u00e8 la sesta edizione del Campionato albanese di calcio a 5, si \u00e8 disputato a partire dall'autunno del 2009 ed ha confermato la formula dei 2 gironi con fase finale a playoff."}
{"id": "3918012", "revid": "116098030", "url": "https://it.wikipedia.org/wiki?curid=3918012", "title": "Il profeta muto", "text": "Il profeta muto (in originale tedesco, \"Der stumme Prophet\") \u00e8 un romanzo di Joseph Roth, che fu pubblicato, in estratti, nel 1929, sul \"Neue Rundschau\". Il \"Frankfurter Allgemeine Zeitung\" pubblic\u00f2 l'intera opera solo nel 1965. In italiano \u00e8 uscito in volume presso Adelphi nel 1978, per la traduzione di Laura Terreni.\nIn tre notti, a cavallo del capodanno del 1926, Roth racconta la vita e le battaglie di Friedrich Kargan, il rivoluzionario deluso e senza patria, che alcuni hanno voluto identificare con Trockij.\nTrama.\nIl romanzo \u00e8 ambientato nella prima met\u00e0 del Novecento - pi\u00f9 precisamente, entro la fine del 1926 - a Odessa, Trieste, Kharkov, Vienna, Zurigo, Mosca, Kursk, Parigi, Kolymsk. I personaggi sono: Frederick Kargan, alias Compagno Friedrich, rivoluzionario. Compagno Berzejev, anarchico russo, Hilde von Derschatta, Savelli, alias Tomyschkin, caucasico, autore del saggio \"Il capitale internazionale e l'industria petrolifera\". Kapturak, contrabbandiere e spia dei rossi, gi\u00e0 presente nel romanzo \"Il peso falso\".\nKargan \u00e8 nato a Odessa. Sua madre \u00e8 la figlia di un ricco mercante di t\u00e8, il padre, un insegnante di pianoforte cacciato dalla casa del nonno che, nonostante non consentisse al matrimonio, si accorge che la figlia \u00e8 incinta. La madre muore giovane. Frederick finisce dai parenti a Trieste, dove viene considerato poco pi\u00f9 che un servo. Deluso precocemente dal mondo, \u00e8 affascinato dal lusso ma in rivolta contro le sue ingiustizie: \"Il mondo! Che parola! Egli l'udiva con orecchi giovani. Emanava un grande splendore e nascondeva una grande ingiustizia. Due volte la settimana voleva annientarlo, gli altri giorni si preparava a conquistarlo\".\nAppena ne ha l'opportunit\u00e0 fugge da Trieste per andare nella zona di confine austro-russa dove il vecchio Parthagener facilita il passaggio dei russi disertori che cercano fortuna a occidente. qui incontra il rivoluzionario di professione Savelli. A Vienna, riesce a prendere un diploma, e a conoscere e amare Hilde. Convinto della necessit\u00e0 di fare qualcosa, decide di andare a Mosca per unirsi ai rivoluzionari, ma viene arrestato al confine e deportato in Siberia dove incontra e fa amicizia con l'anarchico russo Berzejev. Allo scoppio della prima guerra mondiale, fugge insieme a lui e torna a Kharkov da Parthagener. Questi, con l'aiuto di Kapturak riesce a far passare i due fuggitivi in Svizzera. Friedrich continua per Vienna. L\u00ec incontra nuovamente Hilde e poi si reca a Zurigo. Nel 1917 lascia la Svizzera e lavora con Berzejev a Mosca. Si ricongiunge con Hilde ma si separano nuovamente. A Mosca i rivoluzionari pi\u00f9 idealisti, dopo aver vinto tutte le battaglie, si scontrano con la burocrazia e le trame del partito comunista che finisce per deluderli. Frederick in parte costretto in parte per propria scelta, torna in esilio a Kolymsk, in Siberia. Dato che, nella breve premessa, il narratore afferma: \"egli sarebbe deciso a non avere, almeno volontariamente, pi\u00f9 nulla a che fare con il mondo civilizzato\" il finale rimane aperto.\nConsiderazioni.\nL'avventura esistenziale del \"Profeta muto\" si svolge in un tempo e in un mondo contigui a quello del protagonista di Fuga senza fine, Franz Tunda, che, non a caso, assieme a Kapturak, viene ricordato anche qui. Le frontiere sono le stesse, le forze in gioco pure: rivoluzione e restaurazione, sangue versato per un ideale e disprezzo per la vita umana. Se Kargan forse non \u00e8 Trockij, sicuramente il caucasico Savelli \u00e8 Stalin, di cui ha \"gli occhi di ghiaccio e di tenebre\". In un primo tempo Kargan lo segue, affascinato dal suo ascetismo rivoluzionario, ma poi, proprio quando i giornali borghesi dipingono Friedrich come il grande stratega militare delle vittorie proletarie, che hanno portato al \"trionfo della Causa\", egli scoprir\u00e0 di non condividere l\"ottusa fede\" di Savelli. Non accetter\u00e0 di aver lottato per trasformare il proletariato in un \"solido ceto medio\", n\u00e9 di favorire la crescita di una ceto dirigente bolscevico, fatto di piccoli burocrati, comandati a bacchetta da Savelli, che li impiega contro la stessa umanit\u00e0, nel nome della quale ha gi\u00e0 fatto scorrere tanto sangue. Questo \"mondo nuovo\" che si viene delineando in Russia, non \u00e8 altro che una variante pi\u00f9 terribile e opprimente del vecchio. L'intellettuale sincero ne \u00e8 inorridito. Ma \u00e8 consapevole - in questa stagione di violenza disumana - dell'inanit\u00e0 di qualsiasi singola voce, che si opponga al nuovo regime, \"per l'antica ed eterna verit\u00e0 che il singolo soccombe sempre\". Pertanto si costringe al mutismo e, per non cedere ai ricatti del regime, si autoesilia dove nessuno pi\u00f9 possa venire a interrogare il profeta dei tempi nuovi. Come Franz Tunda e tanti altri rivoluzionari della prima ora, andr\u00e0 in Siberia e, come lui, rester\u00e0 in attesa di una nuova fuga."}
{"id": "3918013", "revid": "6923", "url": "https://it.wikipedia.org/wiki?curid=3918013", "title": "Danville Dashers (FHL)", "text": "I Danville Dashers sono una squadra di hockey su ghiaccio, di Danville, nell'Illinois. Fin dalla fondazione, nel 2011, milita nella Federal Hockey League, che si \u00e8 aggiudicata nella stagione 2016-2017.\nIl nome riprende quello degli omonimi Danville Dashers che disputarono la Continental Hockey League dal 1981 al 1986.\nNel marzo del 2021, quando la squadra aveva sospeso le attivit\u00e0 a causa della pandemia di COVID-19, la propriet\u00e0 della David S. Palmer Arena, che un anno prima aveva prolungato il contratto nonostante la chiusura anticipata del campionato, decise di sciogliere l'accordo coi Dashers per concedere l'uso dello stadio ad un team di nuova formazione, i Vermillion County Bobcats iscritti alla Southern Professional Hockey League. La propriet\u00e0 dei Dashers comunic\u00f2 che avrebbe cercato un modo, eventualmente anche con lo spostamento della franchigia in un'altra localit\u00e0, per proseguire le attivit\u00e0."}
{"id": "3918014", "revid": "287204", "url": "https://it.wikipedia.org/wiki?curid=3918014", "title": "Danville Dashers", "text": "Due squadre di hockey su ghiaccio hanno avuto il nome di Danville Dashers:"}
{"id": "3918017", "revid": "767487", "url": "https://it.wikipedia.org/wiki?curid=3918017", "title": "Courageous", "text": "Courageous \u00e8 un film del 2011 di Alex Kendrick, un pastore battista.\nTrama.\nIl film tratta di un gruppo di quattro poliziotti ad Albany in Georgia, dei quali due sono cristiani, legati nella Fede alla Divina Provvidenza e ben impegnati sul fronte professionale, ma con alcune difficolt\u00e0 nel rapporto con i figli. Gli altri due pi\u00f9 lontani dalla religione, uno \u00e8 divorziato e l'altro ha abbandonato la fidanzata dopo averla messa incinta. Quando poi \u00e8 nata sua figlia, lui era sparito. Le vicende professionali e familiari dei quattro si intrecciano e si alternano tra difficolt\u00e0 piccole e grandi in un quadro molto realistico. Il momento di massima tensione psicologica della vicenda \u00e8 quando Adam, il protagonista, perde sua figlia. La profonda crisi di dolore mette a dura prova tutta la sua famiglia ed i silenzi e le incomprensioni del periodo precedente si trasformano poi in dialogo, pianto e reciproco conforto. In questo momento di durissima prova la vita di Adam ha una svolta di Conversione. La sua Fede risvegliata dal dolore lo spinge ad una completa Conversione e all'idea di scrivere un suo decalogo familiare, un codice di comportamenti per il \"buon padre di famiglia\" che \u00e8 un impegno per s\u00e9, e poi parlando con i suoi amici (e suoi colleghi) anche loro decidono di farlo proprio. Il decalogo nei fatti \u00e8 un codice spirituale dove si impegnano ad amare e rispettare le rispettive famiglie secondo la Volont\u00e0 di Dio. A loro quattro durante lo svolgimento del film si aggiunge un quinto, che \u00e8 uno sfortunato e disperato immigrato ispanico con famiglia, pieno di Fede, ma con le tasche vuote e senza lavoro. Anche lui fa proprio il decalogo di Adam. E questo, come un segno del Cielo, gli salva poi, per correttezza e onest\u00e0, il posto di lavoro permettendogli addirittura un miglioramento di carriera. Ma il rispetto del decalogo si rivela tutt'altro che facile e tutti sono messi a dura prova davanti alla propria coscienza (e davanti a Dio). Tutti, tranne uno, superano le prove che li aspettano. Ed anche quest'ultimo, quello divorziato, che aveva rubato della droga sequestrata al Dipartimento di Polizia e finisce in galera, trova scavando dentro di s\u00e9 gli elementi di un ravvedimento ed il bisogno di un percorso di cambiamento interiore profondo. Adam \u00e8 li pronto ad aiutarlo. Dei quattro l'elemento pi\u00f9 giovane e pi\u00f9 debole del gruppo, quello che era fuggito, lasciando figlia e fidanzata, trova nel rispetto del \"decalogo del buon padre\" il coraggio di affrontare le sue responsabilit\u00e0 e torna su i suoi passi. E la sua crescita umana, come prospettiva della famiglia in cui si ritrover\u00e0, corrisponde alla sua crescita professionale dove finalmente smette di essere una recluta e diventa un serio e affidabile poliziotto.\nIl film svela caratteri e personalit\u00e0 ben definiti tra i bisogni, i sogni, le speranze e le possibilit\u00e0 reali di ciascun personaggio. Il film, indipendentemente dall'opinione personale di chi lo guarda, si basa su fatti e circostanze della realt\u00e0 che gli danno spessore.\nCritica.\nIl New York Times lo ha stroncato, mentre a livello di pubblico negli Stati Uniti \u00e8 stato un vero successo e attualmente, doppiato in molte lingue, \u00e8 in distribuzione in parecchi paesi di tutto il mondo. Sicuramente tanto per il produttore ed il regista, quanto per la partecipazione di comparse e attori volontari non retribuiti, quanto per la visione della vita che traspare dal film, tutte queste cose lo pongono decisamente \"fuori dal coro\" del cinema degli ultimi 40 anni tanto statunitense che europeo (salvo poche eccezioni). A dispetto del titolo \"Coraggiosi\" che potrebbe far pensare al coraggio dei poliziotti legate al loro mestiere di contrasto al crimine, in realt\u00e0 il film \u00e8 incentrato sul \"coraggio\" di assumersi le proprie responsabilit\u00e0 (e le relative difficolt\u00e0 e soddisfazioni) nel ruolo di essere padri nel contesto familiare.\nCuriosit\u00e0.\nNella scena in cui Adam Mitchell sta guardando con la figlia la TV, scorrono le scene del film dello stesso regista, Fireproof."}
{"id": "3918020", "revid": "38120", "url": "https://it.wikipedia.org/wiki?curid=3918020", "title": "Marco Canigiula", "text": ""}
{"id": "3918023", "revid": "1505830", "url": "https://it.wikipedia.org/wiki?curid=3918023", "title": "Richard Rubenstein", "text": "Educatore di religione e scrittore importante nell'ambito dell'ebraismo e della comunit\u00e0 ebraica statunitense, \u00e8 noto soprattutto per i suoi contributi alla teologia dell'Olocausto. Visse in Connecticut e spos\u00f2 la storica dell'arte Betty Rogers Rubenstein.\nBiografia.\nRubenstein inizi\u00f2 la sua istruzione terziaria all'Hebrew Union College, un'istituzione all'interno della tradizione riformista dell'ebraismo. Si \u00e8 laureato all'Universit\u00e0 di Cincinnati, fu poi insignito del Master of Hebrew Literature dal Jewish Theological Seminary of America (tradizione conservatrice) e fu anche ordinato rabbino da quell'istituzione. Ha poi studiato alla Harvard Divinity School e gli \u00e8 stato conferito un Master of Sacred Theology degree. Infine, ha proseguito gli studi di dottorato e ha conseguito un dottorato di ricerca presso l'Universit\u00e0 di Harvard, nel 1960. \nRubenstein ricevette due dottorati onorari: Dottore in Lettere Ebraiche, dal Seminario Teologico Ebraico; e Dottore in Lettere Umane, dalla Grand Valley State University."}
{"id": "3918026", "revid": "131358", "url": "https://it.wikipedia.org/wiki?curid=3918026", "title": "Welker Mar\u00e7al Almeida", "text": ""}
{"id": "3918027", "revid": "767487", "url": "https://it.wikipedia.org/wiki?curid=3918027", "title": "Nuraghe Pranu", "text": "Il nuraghe Pranu \u00e8 un nuraghe situato nel territorio di Ulassai, nella provincia di Nuoro, \u00e8 il secondo pi\u00f9 grande dopo nuraghe s'Ulimu del territorio comunale, fa parte del complesso della zona di \"Neuletta\", dove in pi\u00f9 di lui sono presenti altri due nuraghi e un piccolo villaggio megalitico, chiamati in sardo locale \"Nuragheddos\".\nLocazione.\nIl nuraghe Pranu si trova nel tacco meridionale, sovrasta da sud la valle di Santa Barbara da un promontorio la cui parte centrale \u00e8 pianeggiante, per questo motivo si chiama \"Pranu\" cio\u00e8 il nuraghe del pianoro, dista 1\u00a0km dalle cascate di Lequarci.\nDatazione.\nIl nuraghe \u00e8 stato eretto nel periodo che intercorre il Bronzo Medio e il Bronzo Finale intorno quindi al (1400-900) a.C.\nScavi e studi.\nGli studi sono stati fatti dal professor Fernando Pilia sul finire degli anni sessanta, rinvenendo diversi cocci di terracotta, e ben tre scheletri negli anfratti vicini.\nStruttura.\nLa struttura \u00e8 di tipo monotorre, l'ingresso \u00e8 rivolto a sud-est, sino ad alcuni anni fa godeva dell'architrave, ora tale parte ha subito dei crolli rendendo il passaggio angusto poich\u00e9 prima predisponeva di 1,70\u00a0cm di altezza ora solo 50\u00a0cm, l'altezza complessiva del nuraghe \u00e8 di 5,50\u00a0m, al suo interno la falsa cupola a th\u00f2los \u00e8 crollata, ma ancora sono ben visibili due nicchie alte entrambe 4\u00a0m, larghe 1,70\u00a0m, sulla sinistra dell'ingresso \u00e8 ben visibile la scala elicoidale che porta al piano successivo, ora in parte inagibile. Sul lato est esterno, un muro spesso unito al nuraghe, alto 1 metro prosegue per 5 metri introducendo al dirupo antistante di circa 70 metri. Poco distante dall'edificio c'\u00e8 un'enorme spaccatura della montagna alta 30 metri, nella quale i nuragici erano soliti albergare sia per difendersi dal caldo, sia per nascondersi da eventuali attacchi nemici.\nComplessi vicini di Nuragheddu.\nI complessi nuragici vicini al nuraghe sono due, elencati cos\u00ec dallo studioso Pilia:"}
{"id": "3918035", "revid": "717966", "url": "https://it.wikipedia.org/wiki?curid=3918035", "title": "Richard Lowell Rubenstein", "text": ""}
{"id": "3918037", "revid": "717966", "url": "https://it.wikipedia.org/wiki?curid=3918037", "title": "Richard L. Rubenstein", "text": ""}
{"id": "3918038", "revid": "50497647", "url": "https://it.wikipedia.org/wiki?curid=3918038", "title": "Effetti non lineari in fibra", "text": "Nelle comunicazioni in fibra ottica con il termine effetti non lineari in fibra ottica si intendono tutti quei fenomeni legati alla propagazione di un segnale portante elettromagnetico di tipo ottico modulato in tale guida d'onda dielettrica che generano effetti tipicamente indesiderati nella trasmissione di un messaggio informativo e che si instaurano tipicamente a potenze elevate trasmesse generando termini proporzionali al quadrato del campo elettromagnetico trasmesso o di ordine superiore. \nDescrizione.\nAppartengono a tale classe di fenomeni:\nSebbene indesiderati, in taluni casi possono essere sfruttati per ottenere altri fenomeni utili alla trasmissione."}
{"id": "3918040", "revid": "47767", "url": "https://it.wikipedia.org/wiki?curid=3918040", "title": "Finn (nome)", "text": "Origine e diffusione.\nContinua il nome norreno \"Finnr\", che denotava una persona proveniente dalla Finlandia. Va notato che \"Finn\" \u00e8 anche una variante arcaica del nome irlandese Fionn, cos\u00ec come la sua forma anglicizzata attuale.\nOnomastico.\nIl nome \u00e8 adespota, cio\u00e8 non \u00e8 portato da alcun santo. Si pu\u00f2 festeggiarne l'onomastico il 1\u00ba novembre, giorno di Ognissanti."}
{"id": "3918041", "revid": "228587", "url": "https://it.wikipedia.org/wiki?curid=3918041", "title": "Rafinha", "text": ""}
{"id": "3918043", "revid": "599013", "url": "https://it.wikipedia.org/wiki?curid=3918043", "title": "Giuseppe Regali", "text": "Caratteristiche tecniche.\nRegali \u00e8 stato un centrocampista centrale, con compiti di mezzala o di regista.\nCarriera.\nEsordisce nel Constantes Belgioioso, da cui nel 1966 passa al , in Serie D. Vi rimane per due stagioni, ottenendo una promozione e una retrocessione, prima di passare nel 1968 al e quindi al , di nuovo in Serie D. Con i ducali ottiene la promozione in Serie C, al termine del campionato 1969-1970, e tre stagioni pi\u00f9 tardi \u00e8 titolare nella formazione che conquista la Serie B dopo lo spareggio contro l'.\nDebutta tra i cadetti nel campionato 1973-1974, disputando 24 partite di campionato e contribuendo al quinto posto finale. Tuttavia a fine stagione non viene riconfermato, a causa di incomprensioni con il direttore sportivo Luigi Del Grosso: passa quindi al di Giovan Battista Fabbri, in un affare che porta nelle casse parmensi 100 milioni e due giocatori (Giuseppe Corbellini e Barone). Nella formazione biancorossa diventa titolare a centrocampo, con Lorenzo Righi e Giorgio Gambin, e ottiene la sua seconda promozione tra i cadetti.\nNel campionato 1975-1976 viene nominato capitano: scende in campo in 34 occasioni realizzando una rete, nell'annata che vede i biancorossi retrocedere perdendo tutte le ultime 5 partite. Rimane a Piacenza per un'ulteriore annata di Serie C, e nel novembre 1977 fa ritorno al Pavia, che lo aveva lanciato, accettando il declassamento in Serie D.\nNel Pavia diventa immediatamente leader della formazione azzurra, che conquista la promozione in Serie C2 vincendo il proprio girone. Regali rimane con i galloni di regista e capitano fino al 1981; in quell'anno la riforma del professionismo nel calcio impedisce a Regali di proseguire l'attivit\u00e0 agonistica, in quanto regolarmente impiegato come bancario.\nIn carriera ha totalizzato 453 presenze con 32 reti, con 58 apparizioni nel campionato di Serie B."}
{"id": "3918051", "revid": "767487", "url": "https://it.wikipedia.org/wiki?curid=3918051", "title": "Evil Dead Trap", "text": "Evil Dead Trap \u00e8 un film del 1988 diretto da Toshiharu Ikeda.\nTrama.\nNami Tsuchiya conduce un programma televisivo notturno che trasmette filmati amatoriali. Un giorno le viene recapitata una videocassetta contenente un presunto snuff movie in cui viene torturata ed uccisa una ragazza; dopo aver localizzato il luogo dell'accaduto - una fabbrica in disuso in periferia - la conduttrice si reca sul posto insieme alla sua troupe, sperando di poter girare un servizio televisivo. Ma l'assassino, un essere deforme, \u00e8 ancora nella fabbrica.\nProduzione.\nNella realizzazione di questo film e dei suoi elementi splatter, il regista Ikeda si \u00e8 ispirato molto al cinema dei vari Sam Raimi, Lucio Fulci, Dario Argento e, per quanto riguarda il finale, di David Cronenberg.\nQuesto film slasher, doveva essere il trampolino di lancio per Hitomi Kobayashi, attrice sotto contratto per la Japan Home Video, ma il regista, non molto convinto delle capacit\u00e0 dell'attrice, decise di relegarla in un ruolo da comprimaria ed affid\u00f2 invece a Miyuki Ono la parte della protagonista."}
{"id": "3918052", "revid": "547034", "url": "https://it.wikipedia.org/wiki?curid=3918052", "title": "Fionn", "text": "Origine e diffusione.\nSi basa sul termine irlandese \"fionn\", derivato da un pi\u00f9 antico \"finn\", che pu\u00f2 significare tanto \"delicato\" quanto \"bianco\"; lo stesso elemento \u00e8 presente anche nei nomi Fionnuala, Fintan, Fionnbharr, B\u00e9binn e Caoilfhionn. Il nome venne portato dal leggendario eroe irlandese Fionn mac Cumhaill, che lott\u00f2 contro i Fomori.\nMentre alcune fonti ricollegano il nome Finnian alla stessa radice di Fionn.\nOnomastico.\nL'onomastico si pu\u00f2 festeggiare in memoria di pi\u00f9 santi, alle date seguenti:"}
{"id": "3918056", "revid": "1543377", "url": "https://it.wikipedia.org/wiki?curid=3918056", "title": "Lost Worlds", "text": "Lost Worlds \u00e8 una serie di librogame progettati da Alfred Leonardi e originariamente pubblicati dalla Nova Game Designs nel 1983. Il gioco ha avuto molti editori, tra cui Chessex, Emithill, Flying Buffalo e Greysea. Nel 1984, \"Lost Worlds\" vinse il Charles Roberts per \"Best Fantasy Boardgame of 1983\".\nSvolgimento del gioco.\nOgni librogame rappresenta un personaggio fantasy (per esempio \"scheletro con spada\", Fighter-Mage, Cave Troll, ecc) e contiene una scheda separata che riporta le informazioni base del personaggio (altezza, peso, ecc..), un elenco delle sue mosse e una tabella che incrociando la propria mossa con quella dell'avversario indica la pagina a cui recarsi. Ogni giocatore sceglie il proprio personaggio (cio\u00e8 il librogame) tra quelli a disposizione e lo consegna all'avversario trattenendo la scheda. Le pagine del libretto funzionano quindi da riferimento visivo della posizione dell'avversario.\nIn ogni turno (fase di combattimento) ogni giocatore sceglie segretamente un'azione dalla sua scheda, limitato dai risultati del turno precedente. I giocatori rivelano quindi simultaneamente l'azione scelta all'avversario. Ognuno incrocia la sua azione con quella dell'avversario sulla scheda e visita la nuova pagina del libro per determinare il risultato dell'azione. Questi possono essere una ferita (cio\u00e8 la perdita di punti ferita) cos\u00ec come restrizioni sulla mossa successiva dell'avversario (che gli devono essere letti ad alta voce). Vince il primo giocatore che riduce il personaggio dell'avversario a zero punti ferita.\nUlteriori opzioni vengono aggiunte dai poteri speciali di alcuni personaggi, per esempio il Cave Troll e l'Unicorn possono rigenerarsi; diversi personaggi come il Fighter-Mage possono usare incantesimi (sebbene esistano tre differenti sistemi di incantesimi, pubblicati da editori diversi); diversi possono infettare un avversario con un veleno o una malattia che causa automaticamente danni ad ogni round di combattimento. Alcuni personaggi possono volare, altri hanno armi magiche.\nOltre alla magia (rappresentata da carte), esistono anche carte per tattiche e per fortuna e i personaggi possono avere accesso ad esse secondo le loro statistiche.\nRisorgenza.\nUna breve risorgenza nei libri pubblicati avvenne nel 2004, quando furono pubblicati cinque nuovi titoli (quattro di essi di un nuovo licenziatario, la 1% Inspiration Games) e ulteriori due nel giugno 2005 (entrambi illustrati da foto, piuttosto che da immagini) e alcuni altri all'inizio del 2007 e del 2008. La maggior parte dei libri pi\u00f9 vecchi sono ormai fuori stampa, sebbene la Flying Buffalo affermi di avere la licenza per ristamparli tutti, ma non pu\u00f2 farlo per ragioni di volumi di stampa minimi.\nSpinoff.\nA partire dal 2005 la Hobby Japan ha stampato sul licenza in Giappone una linea di librogame chiamata \"Queen's Blade\" illustrata con personaggi femminili che utilizzano il sistema di combattimento di \"Lost Worlds\". Oltre venti libri (ed almeno una \"d\u014djinshi\") sono stati stampati, sebbene generalmente consistano di nuove illustrazioni che per\u00f2 riutilizzano le matrici di combattimento esistenti. Alla data del dicembre 2007 \u00e8 stata introdotta una nuova serie, \"Queen's Gate\", in cui compaiono personaggi dei media televisivi e nell'ottobre 2008 la Hobby Japan ha annunciato ulteriori quattro personaggi (la serie \"Queen's Blade Rebellion\").\nIl sistema di combattimento mediante matrice \u00e8 stato utilizzato da altri editori, tra cui i Battlebook della Marvel Comics in cui compaiono supereroi e la linea Warhammer Warriors della Games Workshop"}
{"id": "3918059", "revid": "47578020", "url": "https://it.wikipedia.org/wiki?curid=3918059", "title": "Mirabellplatz", "text": ""}
{"id": "3918069", "revid": "115904058", "url": "https://it.wikipedia.org/wiki?curid=3918069", "title": "Confini della Polonia", "text": "I confini della Polonia sono le frontiere internazionali che delimitano la Polonia con gli stati vicini. I confini della Polonia sono sette per un totale di 3.511\u00a0km.\nFrontiere.\nLa Polonia \u00e8 interessata da sette frontiere:\nTriplici frontiere.\nLa Polonia \u00e8 interessata da sei triplici frontiere:"}
{"id": "3918071", "revid": "1573940", "url": "https://it.wikipedia.org/wiki?curid=3918071", "title": "Petinomys mindanensis", "text": "Lo scoiattolo volante di Mindanao (Petinomys mindanensis ) \u00e8 uno scoiattolo volante endemico delle Filippine.\nDescrizione.\nLa pelliccia dello scoiattolo volante di Mindanao \u00e8 piuttosto folta e relativamente soffice sulle regioni superiori, e fine su quelle inferiori. Le regioni superiori sono marroni e quelle inferiori sono pi\u00f9 chiare, bianche o grigio chiaro. La coda \u00e8 dello stesso colore del dorso. Si differenzia dallo scoiattolo volante di Basilan (\"Petinomys crinitus\"), presente nella stessa area, per le dimensioni maggiori e la coda rotonda, non appiattita.\nNell'aspetto generale ricorda gli altri scoiattoli volanti del Sud-est asiatico, ma si differenzia da essi per alcuni aspetti del cranio. Ha la testa larga e schiacciata, con un muso corto.\nDistribuzione e habitat.\nLo scoiattolo volante di Mindanao \u00e8 endemico delle Filippine. \u00c8 presente sulle isole di Mindanao (province di Bukidnon, Davao del Sur, Lanao del Sur, Misamis Occidental, Misamis Oriental e Zamboanga del Norte), Dinagat e Siargao.\nBiologia.\nLo scoiattolo volante di Mindanao vive sia nelle foreste pluviali di pianura che di montagna, tra i 500 e i 1600 m di quota. Tuttavia, \u00e8 pi\u00f9 comune ad altitudini medie. Ha abitudini notturne e arboricole.\nConservazione.\nQuesto scoiattolo volante non corre alcun pericolo imminente ed \u00e8 inoltre presente in numerose aree protette. La IUCN lo classifica tra le specie a rischio minimo."}
{"id": "3918078", "revid": "116474240", "url": "https://it.wikipedia.org/wiki?curid=3918078", "title": "Carnival Inspiration", "text": "Carnival Inspiration \u00e8 stata una nave da crociera della Carnival Cruise Lines.\nCome le sue navi gemelle \u00e8 stata ribattezzata nel 2007 con l'aggiunta del nome della societ\u00e0 armatrice.\nIl 5 agosto 2020 la nave \u00e8 stata dismessa dalle operazioni e portata ad Alia\u011fa, Turchia per la demolizione."}
{"id": "3918084", "revid": "131145", "url": "https://it.wikipedia.org/wiki?curid=3918084", "title": "Donald Thompson (atleta)", "text": ""}
{"id": "3918085", "revid": "767487", "url": "https://it.wikipedia.org/wiki?curid=3918085", "title": "Ligea", "text": "Origine e diffusione.\nNome che gode di scarsissima diffusione in Italia, continua l'antico greco \u039b\u03b9\u03b3\u03b5\u03b9\u03b1 (\"Ligeia\"); secondo alcune fonti, \u00e8 basato su \u03bb\u03b9\u03b3\u03c5\u03c2 (\"ligys\"), che vuol dire \"dalla voce chiara\", \"stridula\", \"fischiante\", \"melodiosa\"; altre lo riconducono invece a \"lygios\", ossia \"flessibile\", \"che si adatta\", \"docile\".\nSi tratta di un nome di tradizione classica, portato da una sirena della mitologia greca; venne usato anche da Edgar Allan Poe nel suo racconto \"Ligeia\" e da Giuseppe Tomasi di Lampedusa nella novella \"Lighea\" (1961).\nNon va confuso con Ligia, un ipocoristico femminile di Eligio.\nOnomastico.\nIl nome \u00e8 adespota, cio\u00e8 non \u00e8 portato da alcuna santa. Si pu\u00f2 festeggiarne l'onomastico il 1\u00ba novembre, giorno di Ognissanti."}
{"id": "3918087", "revid": "47767", "url": "https://it.wikipedia.org/wiki?curid=3918087", "title": "Lygia", "text": ""}
{"id": "3918088", "revid": "287204", "url": "https://it.wikipedia.org/wiki?curid=3918088", "title": "Integrated Data Store", "text": "L'Integrated Data Store (IDS) \u00e8 un modello reticolare largamente utilizzato dalle industrie per le sue prestazioni.\nL'IDS \u00e8 stato sviluppato da Charles Bachman per la General Electric nei primi anni '60. Non era noto per essere facile da usare perch\u00e9 era stato progettato per ottimizzare le prestazioni utilizzando l'hardware a disposizione in quell'epoca.\n\u00c8 stato utilizzato negli anni 1968-1969 anche in grandi aziende italiane, tra cui la Pirelli, anche per applicazioni prototipali in tempo reale, quali la gestione dei pneumatici di una filiale (Parma). Apprezzato per la semplicit\u00e0 di implementazione attraverso il linguaggio IDS Cobol esistente sulla linea di elaboratori GE400 commercializzata dalla Olivetti."}
{"id": "3918090", "revid": "102807283", "url": "https://it.wikipedia.org/wiki?curid=3918090", "title": "Alfonso Fontanelli", "text": "Biografia.\nFiglio del conte Emilio Fontanelli, studi\u00f2 musica con il compositore Gasparo Pratoneri, ma dimostr\u00f2 anche di distinguersi nella scrittura tanto che \u00e8 giunto a noi anche un certo numero di suoi poemi.\nSi spos\u00f2 per la prima volta nel 1580, e nel 1584 inizi\u00f2 la sua carriera di cortigiano, uomo di stato e musicista presso la corte degli Estensi di Ferrara. Rimase al servizio degli Estensi fino al suo primo viaggio a Roma nel 1586. Mentre era a Roma, incontr\u00f2 probabilmente il madrigalista Luca Marenzio, membro della scuola romana di musica, visto che nelle sue composizioni si trovano stilemi di quella scuola. La sua attivit\u00e0 diplomatica, mentre era a Roma, accrebbe di molto la sua reputazione e nel 1558 ricevette due onorificenze: venne nominato \"consulente musicale\" dell'Accademia de Parteni di Ferrara e gentiluomo della corte di Ferrara. Egli aument\u00f2 la sua influenza nella corte da allora fino alla dissoluzione dello stato nel 1597, quando la famiglia Este si estinse ed il ramo cadetto si trasfer\u00ec a Modena mentre la regione di Ferrara venne inglobata dallo Stato Pontificio.\nFontanelli probabilmente scrisse la maggior parte delle sue composizioni sopravvissute durante gli anni 1590 e subito dopo il 1600. Non solo fu attivo come musicista presso la corte di Ferrara nel corso della prima parte di questo periodo, ma era attivo anche come diplomatico e statista, e viaggi\u00f2 verso i Gonzaga a Mantova e i Medici a Firenze, venendo a contatto con musicisti locali in ogni luogo da lui visitato. Nel 1594 viaggi\u00f2 a lungo con Carlo Gesualdo, andando a Venezia, Firenze, Napoli e Venosa. Esiste ancora una corrispondenza fra lui ed il suo mecenate Alfonso II d'Este, contenente molte informazioni sulla pratica musicale del periodo. Nel 1591 mor\u00ec la sua prima moglie, ed egli spos\u00f2 Maria Biancoli, un matrimonio che si rivel\u00f2 difficile.\nDopo che la famiglia Este si spost\u00f2 a Modena, Fontanelli segu\u00ec il suo mecenate, mantenendo il ruolo di diplomatico: nel 1600 e 1601 si rec\u00f2 a Roma e Firenze per conto degli Estensi. Nel novembre 1601, scopr\u00ec che sua moglie aveva una relazione, ed uccise il suo amante (a differenza di Gesualdo, che in simili circostanze aveva ucciso entrambi, Fontanelli risparmi\u00f2 sua moglie). Per punizione fu spogliato dei suoi beni e bandito dalle terre estensi. Trov\u00f2 rifugio presso la famiglia romana del cardinale Alessandro d'Este, fratello minore del duca Cesare che lo aveva bandito da Modena, e continu\u00f2 la sua vita musicale a Roma. Nel 1605 aveva ripristinato i suoi legami con il duca Cesare, e divenne il rappresentante ufficiale della famiglia Este a Roma. Che si fosse pentito del delitto o che fosse stato perdonato a causa della sua eccezionale abilit\u00e0 di diplomatico, non \u00e8 dato sapere.\nNel corso dei successivi dieci anni viaggi\u00f2 molto, soggiornando a Firenze per cercare di mediare i conflitti tra i musicisti di corte dei Medici e soggiorn\u00f2 in Spagna nel 1611 e 1612 come rappresentante degli Este. Nel 1615 evidentemente si era stabilito a Roma, dato che divenne visibile nella vita musicale romana, tuttavia sembra che sue opere di questi anni non siano sopravvissute. Sopravvivono invece molte lettere tra i membri dell'aristocrazia romana e la gerarchia ecclesiastica, fornendo molti dettagli della vita musicale di Roma, e della posizione preminente di Fontanelli all'interno di essa. Fontanelli divenne sacerdote nel 1621 e mor\u00ec nei primi mesi del 1622 per una puntura d'insetto, mentre era nell'Oratorio della Chiesa Nuova.\nMusica ed influenze.\nAssieme a Luzzasco Luzzaschi e Carlo Gesualdo, Fontanelli fu uno dei musicisti pi\u00f9 in vista della corte di Ferrara dei compositori di madrigali relativamente all'ultimo decennio del XVI secolo. La sua musica fu a lungo negletta, venendo riscoperta alla fine del XX secolo. Gustave Reese, nella sua enciclopedia \"Music of the Renaissance\", non fa menzione di lui, mentre Alfred Einstein, nel suo \"The Italian Madrigal\", lo loda come il compositore-nobiluomo della fine del XVI secolo, una categoria che comprende Gesualdo e Alessandro Striggio.\nFontanelli sembra abbia composto solo madrigali; nessuna musica sacra n\u00e9 musica strumentale \u00e8 pervenuta a noi, anche se sembra abbia scritto della musica sacra per l'Oratorio dei Filippini alla Chiesa Nuova prima della fine della sua vita. Pubblic\u00f2 due libri di madrigali, entrambi a cinque voci: il primo a Ferrara nel 1595, stampato da Vittorio Baldini, ed il secondo a Venezia nel 1604 per i tipi di Angelo Gardano. Altri 16 madrigali, alcuni dei quali di attribuzione incerta, vengono ritenuti suoi.\nCos\u00ec come Gesualdo e Luzzaschi, Fontanelli compose dei madrigali che erano apprezzati da un piccolo gruppo di intenditori, particolarmente da cortigiani che avevano accesso alla \"musica secreta\" di Alfonso II d'Este. Stilisticamente la sua musica usava la tecnica pi\u00f9 progressista del tempo, comprendendo i cromatismi e le relazioni incrociate; diversamente da Gesualdo, comunque, il cromatismo non \u00e8 parte fondamentale della sua musica. La maggior parte dei suoi pezzi \u00e8 breve, di durata inferiore ai tre minuti. Nessuno di essi, ovviamente, \u00e8 destinato ad essere eseguito per voce sola e accompagnamento di uno strumento a pizzico (come lo sono molti dei madrigali di Luzzaschi), essendo scritti in forma contrappuntistica e disgiunti nella struttura, ad evitare una linea dominante del soprano. Molti dei suoi madrigali, in particolare dal suo primo libro, sono stati scritti per due o tre voci di soprano, suggerendo che siano stati composti per il \"Concerto delle donne\".\nIl secondo libro di madrigali (1604), del quale alcuni pezzi vennero composti a Roma (ma pubblicato a Venezia), contiene alcuni pezzi di stile polifonico, richiamanti lo stile madrigalistico di alcuni decenni indietro. Questo stile rifletteva quello della scuola romana, molto pi\u00f9 conservatrice dell'esoterica scuola di Ferrara, e degli insoliti suoi esperimenti musicali."}
{"id": "3918095", "revid": "37401", "url": "https://it.wikipedia.org/wiki?curid=3918095", "title": "Popolazioni bantu", "text": ""}
{"id": "3918102", "revid": "37401", "url": "https://it.wikipedia.org/wiki?curid=3918102", "title": "Lingua bantu", "text": ""}
{"id": "3918104", "revid": "1543377", "url": "https://it.wikipedia.org/wiki?curid=3918104", "title": "\u0218an\u021b (Trotu\u0219)", "text": "Il fiume \u0218an\u021b \u00e8 un affluente del fiume Trotu\u0219 in Romania."}
{"id": "3918108", "revid": "305330", "url": "https://it.wikipedia.org/wiki?curid=3918108", "title": "Gettito", "text": ""}
{"id": "3918122", "revid": "764447", "url": "https://it.wikipedia.org/wiki?curid=3918122", "title": "Carnival Elation", "text": "Carnival Elation \u00e8 una nave da crociera, \"Fantasy Class\", della Carnival Cruise Lines.\n\u00c8 stata la prima nave ad essere equipaggiata con propulsori Azipod che le hanno dato una maggior manovrabilit\u00e0 rispetto a quella delle navi gemelle."}
{"id": "3918124", "revid": "599013", "url": "https://it.wikipedia.org/wiki?curid=3918124", "title": "Khaled Gahwji", "text": ""}
{"id": "3918127", "revid": "767487", "url": "https://it.wikipedia.org/wiki?curid=3918127", "title": "Somewhere in France", "text": "Somewhere in France \u00e8 un film muto del 1916 diretto da Charles Giblyn.\nAmbientato in Francia durante la prima guerra mondiale, \u00e8 un film di spionaggio che ha come interpreti Louise Glaum e Howard C. Hickman. Prodotto da Thomas H. Ince, \u00e8 tratto dal romanzo di Richard Harding Davis che era apparso a puntate sul \"Saturday Evening Post\".\nTrama.\nIn Francia, durante la prima guerra mondiale, la fascinosa Marie Chaumontel \u00e8 una spia al soldo dei tedeschi. Mette mano ai segreti militari, seducendo alti ufficiali del comando francese e abbandonando poi i suoi amanti quando questi non le servono pi\u00f9.\nUno di loro, il capitano Henry Ravignac - cui lei \u00e8 riuscita a sottrarre dei documenti - viene processato e condannato per negligenza. Per il disonore, l'uomo si uccide.\nIl fratello di Ravignac, Charles, giovane ufficiale dell'esercito, giura di vendicarlo. Fingendosi una spia, si offre di lavorare per i tedeschi. Diventato l'assistente di Marie, viene usato dalla falsa contessa come autista. Quando Charles riesce a raccogliere le prove dell'attivit\u00e0 della donna, Marie viene arrestata e Ravignac salutato come un eroe.\nProduzione.\nIl film fu prodotto dalla Kay-Bee Pictures e dalla New York Motion Picture.\nDistribuzione.\nDistribuito dalla Triangle Distributing, il film usc\u00ec nelle sale cinematografiche statunitensi il 29 ottobre 1916."}
{"id": "3918129", "revid": "339392", "url": "https://it.wikipedia.org/wiki?curid=3918129", "title": "Aeroporto Carrasco International", "text": ""}
{"id": "3918130", "revid": "767487", "url": "https://it.wikipedia.org/wiki?curid=3918130", "title": "Reflector", "text": "I Reflector (caratteri cinesi: \u53cd\u5149\u955c; pinyin: F\u01cengu\u0101ngj\u00ecng) sono un gruppo musicale rock cinese, formatosi a Pechino nel 1997. Nel loro MySpace ufficiale, i componenti del gruppo citano come proprie influenze musicali gruppi punk e pop punk occidentali, quali Green Day, NOFX e Lagwagon.Portati alla ribalta da apparizioni in rivisite come \"Newsweek\" e sulla CNN, nel 2000 una loro canzone, \"Scream Club\", \u00e8 stata utilizzata come parte della colonna sonora del film di Hong Kong \"Warm Summer Day\", prodotto dalla FOX International Productions.\nNel 2001, i Reflector sono stati uno dei primi gruppi cinesi a tenere un tour completo negli Stati Uniti, suonando in sette citt\u00e0 della West Coast, tra cui una data a Sacramento in cui hanno aperto un concerto per il gruppo punk statunitense Anti-Flag.\nDopo aver partecipato al \"Live Vocals Festival\" di Cui Jian (pioniere del rock cinese) nel 2003 ed al Midi Music Festival dello stesso anno, i Reflector hanno tenuto un tour di concerti in Cina nel 2011, partecipando altres\u00ec nuovamente al Midi a Pechino."}
{"id": "3918131", "revid": "339392", "url": "https://it.wikipedia.org/wiki?curid=3918131", "title": "Aeroporto Douglas International", "text": ""}
{"id": "3918132", "revid": "37401", "url": "https://it.wikipedia.org/wiki?curid=3918132", "title": "Popolazione bantu", "text": ""}
{"id": "3918137", "revid": "599013", "url": "https://it.wikipedia.org/wiki?curid=3918137", "title": "Abdullah Bin Shehan", "text": ""}
{"id": "3918138", "revid": "228587", "url": "https://it.wikipedia.org/wiki?curid=3918138", "title": "Paolo Virchi", "text": "Biografia.\nFiglio di Girolamo Virchi, costruttore di strumenti musicali, giunse alla corte di Alfonso II d'Este fra il 1579 ed il 1580. Nel libro paga di corte viene indicato come cantante, ma nelle sue pubblicazioni si dice organista e strumentista. Egli insegn\u00f2 a membri della corte il canto e la viola e fu uno dei pochi musicisti ad ottenere un aumento di salario durante la sua permanenza alle dipendenze degli Este. Al momento della dissoluzione del ducato nel 1597, egli pass\u00f2 al servizio dei Gonzaga a Mantova.\nVirchi pubblic\u00f2 diverse opere, tutte a Venezia, compreso un libro di intavolature di e molti madrigali, che Anthony Newcomb definisce come di fattura assimilabile a quella di Luca Marenzio."}
{"id": "3918140", "revid": "599013", "url": "https://it.wikipedia.org/wiki?curid=3918140", "title": "Fahad Al-Subaie", "text": "Carriera.\nClub.\nHa giocato nella prima divisione saudita.\nNazionale.\nNel 1999 ha partecipato ai Mondiali Under-20 ed alla Confederations Cup."}
{"id": "3918145", "revid": "599013", "url": "https://it.wikipedia.org/wiki?curid=3918145", "title": "Ibrahim Al-Shokia", "text": ""}
{"id": "3918146", "revid": "764447", "url": "https://it.wikipedia.org/wiki?curid=3918146", "title": "Carnival Paradise", "text": "Carnival Paradise \u00e8 una nave da crociera, della Carnival Cruise Lines, ottava e ultima della \"Fantasy Class\", &lt;br&gt;\n\u00c8 stata costruita per essere la prima nave da crociera la mondo completamente No Smoking. \u00c8 anche stata costruita da personale non fumatore e quando \u00e8 entrata in servizio era sostenuta da vari gruppi anti-fumo e per la prevenzione del cancro. Scritte No Smoking sono state poste visibile su entrambi i lati della nave e sulla poppa sotto il nome.\nCarnival Cruise Lines ha riqualificato la nave dotandola del primo sistema di lavaggio a secco \"earth-friendly\", che utilizza detergenti sicuri per l'ambiente e riduce il deflusso chimici pericolosi."}
{"id": "3918147", "revid": "122515313", "url": "https://it.wikipedia.org/wiki?curid=3918147", "title": "Anna Drijver", "text": "Biografia.\nModella dall'et\u00e0 di quattordici anni, nel 2012 \u00e8 apparsa nel ruolo di Ava Gardner nella miniserie televisiva di Rai 1 \"Walter Chiari - Fino all'ultima risata\", dedicata alla figura del popolare attore Walter Chiari (che a Gardner fu unito da una tempestosa storia d'amore). Diplomata alla Theaterschool di Amsterdam, \u00e8 anche interprete teatrale. Nel 2010 \u00e8 stata ambasciatrice della Ubuntu Theatre Organization."}
{"id": "3918154", "revid": "2130303", "url": "https://it.wikipedia.org/wiki?curid=3918154", "title": "Chiesa della Beata Vergine Maria Assunta e di Sant'Emiliano", "text": "La chiesa della Beata Vergine Maria Assunta e di Sant'Emiliano \u00e8 la parrocchiale di Casaloldo, in provincia e diocesi di Mantova. Sorge in piazza Giacomo Matteotti, la principale del paese, di fianco alla strada provinciale numero 1, detta \u201cAsolana\u201d.\nStoria: le chiese precedenti.\nL'area attualmente occupata dalla chiesa parrocchiale ospitava probabilmente gi\u00e0 dall'alto Medioevo un tempio cristiano, come hanno suggerito gli scavi archeologici condotti all'interno della parrocchiale stessa in occasione dei lavori di restauro sull'edificio sacro, negli anni 2009-2011.\nEssi hanno messo in luce interessanti novit\u00e0 riguardo alla storia della chiesa, confermando la presenza di strutture interrate appartenenti alle fasi antecedenti la costruzione dell'attuale manufatto.\nIn particolare, sotto il pavimento esistente, alla profondit\u00e0 di circa 90 centimetri, sono state individuate le fondazioni di un edificio di impronta romanica (XI secolo-XII), uno dei primi luoghi di culto cristiani di Casaloldo, come proverebbero i reperti murari di ben due absidi, una contenente l'altra e perfettamente in asse con l'attuale presbiterio, rinvenuti sotto la zona presbiterale attuale, a circa un metro di profondit\u00e0.\nL'edificio era collocato secondo l'orientamento della chiesa odierna, quindi con la facciata rivolta a occidente, ed era di dimensioni pi\u00f9 contenute in lunghezza, mentre aveva una larghezza simile all'attuale.\nQuesti dati archeologici estremamente significativi sulle preesistenze dell'attuale chiesa parrocchiale possono forse trovare un riscontro documentario nell'attestazione di una chiesa, dedicata a santa Maria, posta \u201cin curte Casali\u201d ed unita nel XII secolo, insieme con un'altra chiesa dedicata a san Pietro, al capitolo della cattedrale di Brescia. A quanto sembra, dunque, fin dal secolo XII la chiesa situata in centro a Casaloldo era dedicata a santa Maria.\nUna seconda chiesa venne edificata nella stessa area dove sorgeva la prima \u2013 e dove sorge anche l'attuale -, all'incirca nel XV secolo o XVI secolo; di essa possediamo una testimonianza nel quadro della battaglia di Casaloldo, posto attualmente sulla controfacciata della parrocchiale. La raffigurazione \u00e8 da ritenere verosimile perch\u00e9 quando il quadro venne dipinto \u2013 1717 \u2013 la chiesa in questione, dotata di campanile con cella campanaria dalle linee gotiche, era stata demolita solo da alcuni anni per lasciar posto all'edificio attuale.\nL'unica sostanziale modifica apportata dall'autore del dipinto \u00e8 quella riguardante l'orientamento del tempio cinquecentesco, che nel quadro \u00e8 posizionato ortogonalmente rispetto all'esistente, con la facciata rivolta verso la strada e non verso la piazza: essa deve essere ritenuta un artificio di rappresentazione ideato dal pittore settecentesco, e non il reale assetto della chiesa all'inizio del secolo XVI.\nA proposito di questo edificio, comunque, solo gli indizi celati nel sottosuolo possono illuminare quelle fasi di costruzione e trasformazione del monumento che, invece, appare negli elevati unicamente nell'assetto ricevuto a partire dal Settecento. Nelle murature attuali infatti nulla sembra riconducibile alle numerose modifiche, anche di entit\u00e0 considerevole, che si ebbero tra il Cinquecento e la fine del Seicento, come si deduce dai resoconti delle visite pastorali.\nDalla descrizione della chiesa parrocchiale di S. Maria negli atti della visita pastorale del 1580 si deduce che essa aveva un battistero, ma giudicato inadeguato, quattro altari \u2013 due dei quali dedicati al Santissimo Sacramento e ai Santi Caterina e Gordiano -, compreso l'altare maggiore, pulpito, cimitero cinto da muro, sagrestia pressoch\u00e9 priva di mobilio..\nL'esistenza della chiesa parrocchiale cinquecentesca ed il suo esatto orientamento \u2013 in contrasto con la posizione proposta dalla raffigurazione della chiesa nel quadro della battaglia di Casaloldo - sono stati ancora una volta confermati dalle indagini archeologiche, che hanno evidenziato tracce di contrafforti murari, di livelli di antiche pavimentazioni, e i basamenti delle lesene dell'edificio precedente.\nLe sue dimensioni, ad un primo e sommario esame, dovevano essere molto simili a quelle della costruzione medievale precedente, e quindi discretamente ampie rispetto ai tempi e alla popolazione.\nLo scavo ha fatto anche affiorare numerose tombe interne all'edificio sacro, databili dal XVI al XVIII secolo, alcune con il caratteristico voltino in mattoni ancora integro; sono stati individuati almeno tre ossari comuni.\nSecondo alcune ipotesi parte dell'edificio tardo-gotico o rinascimentale, in particolare la cappella della Madonna del Rosario, sarebbe stata inglobata nell'ultima chiesa.\nIl tempio cinquecentesco, come si deduce dagli atti delle visite pastorali, era intitolato a S. Maria Assunta \u2013 o semplicemente a S. Maria, come l'edificio altomedievale -, e a Sant'Emiliano, titolo, quello riferentesi a quest'ultimo santo, appartenente ad un'altra antica chiesa di Casaloldo.\nLa chiesa di S. Emiliano risulta attestata per la prima volta nel 1179, quando vi fu firmato l'atto di nascita di Castelnuovo Asolano.\nDi questo antico e storico edificio, che sorgeva dove attualmente c'\u00e8 il cimitero di Casaloldo, non rimane pi\u00f9 nulla. Venne demolito definitivamente tra la Prima e la Seconda guerra mondiale - forse nel 1918 - per ampliare il cimitero. Prima della demolizione vennero strappati alcuni affreschi dalle pareti, di cui per\u00f2 \u00e8 andata persa ogni traccia.\nUna raffigurazione dell'edificio si pu\u00f2 riscontrare ancora una volta nel quadro della battaglia di Casaloldo, probabilmente verosimile perch\u00e9 quando venne dipinto il quadro la chiesa era ancora esistente.\nDalle visite pastorali del 1566 e 1580 si sa che la chiesa campestre di Sant'Emiliano, un tempo sede parrocchiale, distante mezzo miglio dal centro del paese, era grande, ma versava gi\u00e0 in condizioni pietose, con il tetto caduto, senza pavimentazione e senza porte, con parecchi buchi nei muri; non appariva pi\u00f9 consacrata, non veniva pi\u00f9 usata per le celebrazioni ed era del tutto abbandonata.\nNelle atti delle visite pastorali del XVI secolo si ricorda come un tempo la chiesa parrocchiale di Casaloldo fosse proprio quella di S. Emiliano; la cura d'anime venne in seguito spostata, sicuramente prima del 1566, nella chiesa di S. Maria, pi\u00f9 vicina al paese e quindi pi\u00f9 comoda per la gente.\nCon la funzione fu per\u00f2 trasferita anche l'intitolazione: da quel momento in poi, infatti, anche questa seconda chiesa, situata nella piazza del villaggio, fu chiamata di Santa Maria Assunta e Sant'Emiliano.\nStoria: la chiesa attuale.\nLa prima pietra dell'attuale imponente ed elegante chiesa parrocchiale di Casaloldo, a cui si accompagna, sul lato destro del tempio, il maestoso campanile, unico forse nel suo genere per eleganza, completezza ed altezza in tutto l'Alto Mantovano, venne posta il 10 giugno 1714, sotto la direzione del capomastro casaloldese Antonio Scattolini.\nLa decisione di abbattere il vecchio edificio e di costruirne uno nuovo \u00e8 da ricondurre non solo al generale clima di ristrutturazione ed edificazione di nuove chiese che ha caratterizzato il XVIII secolo, ma anche al fatto che il vecchio tempio era ormai inadatto al paese per l'aumento considerevole della popolazione.\n\u00c8 verosimile che il progetto della chiesa sia da attribuire al ticinese Giovan Maria Borsotto, attivissimo nel Mantovano.\nIl nome dell'architetto svizzero \u2013 il candidato pi\u00f9 accreditato nella questione attributiva - ritorna infatti pi\u00f9 volte nella documentazione d'archivio: nel 1730, quando cio\u00e8 si procedette all'ultimazione dell'emiciclo terminale, e a proposito dell'erezione del campanile esterno innalzato a partire dal 1733.\nTra il 1721 e il 1726, terminata la navata, vennero sistemati nella nuova chiesa i preziosi altari laterali policromi e intarsiati, alcuni dei quali forse provenienti dal vecchio edificio e opera dell'intagliatore trentino Andrea del Pozzo.\nNel 1733 inizi\u00f2 la costruzione del campanile, che si protrasse fino al 1738.\nNel 1739, come testimonia un mattone, sigillato in folio, sulla sommit\u00e0 esterna del presbiterio, con la scritta MDCCXXXIX, fu terminata l'abside: i lavori della nuova fabbrica possono considerarsi in sostanza terminati.\nGli altari della Madonna del Rosario e quello della Madonna delle Grazie, posti nella quarta campata, l'uno di fronte all'altro, potrebbero costituire la parte superstite della chiesa preesistente: tutte la murature sembrano infatti appoggiarsi su queste due cappelle.\nLa solenne consacrazione della chiesa e dell'altare maggiore, come ricorda la lapide posta in presbiterio, venne celebrata dal vescovo abate di Asola Giovanni Battista Badoer l'8 settembre del 1774.\nDalla lettura degli elevati si pu\u00f2 affermare che per le parti fuori terra la fabbrica attuale fa parte \u2013 salvo rare eccezioni - di un'unica grande fase costruttiva, relativa quindi ad un medesimo progetto, di cui si sono individuate per\u00f2 chiaramente le fasi di cantiere realizzate in un arco temporale abbastanza ampio.\nLa sequenza cronologica di costruzione della grande chiesa settecentesca prende le mosse a partire dalle cappelle maggiori, collocate nei pressi dell'arco trionfale, a chiusura della navata. Si tratta della cappella del Rosario sul lato destro e della cappella della Madonna delle Grazie sul sinistro, forse residui del precedente edificio incorporate nell'attuale.\n\u00c8 ipotizzabile come a breve distanza dalla realizzazione delle cappelle maggiori venissero erette le prime due campate della navata e cominciasse ad essere impostata la facciata.\nNel 1739 si completava l'impianto della chiesa con l'edificazione della sagrestia, la cui realizzazione rappresenta l'effettivo compimento dei lavori edili del cantiere settecentesco.\nSe entro la fine del XVIII secolo si completarono gli arredi interni e gli altari, i secoli successivi testimoniano le prime manomissioni e le prime manifestazioni di degrado..\nAlcune fotografie d'epoca ed altri indizi, quali la data del rifacimento del pavimento della chiesa \u2013 1897 \u2013 fanno ipotizzare che alla fine del XIX secolo l'edificio sia stato oggetto di radicali interventi di consolidamento e di restauro: oltre alla nuova pavimentazione in piastrelle \u2013 che sostitu\u00ec l'originale pavimento in cotto - e alla chiusura di alcune finestre del presbiterio, sicuramente la facciata della chiesa venne allargata, forse per garantire una maggiore staticit\u00e0 e per coprire il corpo retrostante dell'edificio; in tal modo essa perdeva per\u00f2 la figura slanciata del progetto originario, che meglio si accompagnava al campanile.\nAncora la facciata fu oggetto di interventi radicali negli anni cinquanta del Novecento \u2013 come attesta l'epigrafe posta sopra il portale d'ingresso, quando furono cancellati con pittura color ocra gli affreschi parietali raffiguranti forse Sant'Emiliano, San Gordiano e la Madonna col Bambino, che comunque non dovevano essere molto antichi, risalendo forse alla fine dell'Ottocento.\nNel 1951 si verificarono in particolare fenomeni di dissesto della chiesa, la quale venne chiusa per un periodo. I lavori di messa in sicurezza della costruzione, e specialmente del tetto e della facciata che rischiava \u201cdi aprirsi\u201d, dopo non poche vicissitudini terminarono nel 1959.\nNel 1970 l'interno della chiesa venne completamente ridipinto, mentre nel 1992 fu eseguito il ripasso del tetto.\nArchitettura.\nL'edificio sacro, dedicato alla Beata Vergine Maria Assunta e a S. Emiliano Vescovo \u2013 come si trova scritto nel cartiglio dipinto sulla sommit\u00e0 dell'arco trionfale; la parrocchia di Casaloldo \u00e8 invece intitolata semplicemente Assunzione della Beata Vergine Maria -, e costruito dunque fra il 1714 e il 1739 su progetto attribuito al Borsotto, si presenta con una planimetria ad aula unica, movimentata dall'apertura di cinque cappelle laterali, e con una facciata di misurata essenzialit\u00e0.\nIl tempio e la torre campanaria vennero costruiti in mattoni, che sono rimasti in vista all'esterno della chiesa e nel campanile. La facciata \u00e8 stata invece intonacata; essa \u00e8 inoltre decorata con marmi bianchi di Botticino. Il tetto \u00e8 sostenuto da poderose capriate in legno di rovere e ricoperto di coppi.\nLa facciata \u00e8 suddivisa in due ordini da un imponente cornicione sostenuto da lesene con capitelli dorici. Le lesene della parte superiore, che sostengono il timpano, hanno invece capitelli ionici. Il fronte \u00e8 decorato con quattro pinnacoli.\nAl centro del timpano una base di marmo sostiene una croce di ferro battuto. L'unico portale, in marmo bianco di Botticino, porta la data del restauro eseguito nel 1958.\nI fianchi sono scanditi da poderosi contrafforti, che formano un insieme armonioso. La navata della chiesa \u00e8 illuminata da tre finestre per lato; altre due finestre danno luce allo spazioso presbiterio. Sul fianco sinistro emerge la struttura della cappella della Madonna delle Grazie; sul lato destro sono addossate la cappella della Madonna del Rosario e la sagrestia.\nL'interno, sobrio e luminoso, \u00e8 a navata unica con volta a botte e con lunette ai lucernai; le cappelle laterali sono ricavate dagli sviluppi laterali, il presbiterio a pianta quadrata \u00e8 rialzato e termina con abside semicircolare.\nLe misure, considerate l'entit\u00e0 e le risorse economiche del paese nel momento in cui fu costruita, sono di rilievo: l'aula interna \u00e8 lunga 41 metri e larga 11 metri \u2013 escluse le cappelle laterali -; la volta, nel suo punto pi\u00f9 alto, raggiunge i 15 metri. Lo spessore medio dei muri, senza calcolare i contrafforti interni ed esterni e lo spessore delle fondazioni, della facciata e dell'arco del presbiterio, \u00e8 di 65\u00a0cm. La volta a botte \u00e8 tutta in mattoni.\nL'edificio nel suo insieme \u00e8 tutto in laterizi: bisogna tuttavia smentire la notizia secondo la quale essi sarebbero stati gli stessi mattoni del castello, riutilizzati dopo la sua demolizione. Il castello dei Casalodi era infatti pressoch\u00e9 integralmente edificato in terra e legno..\nIl campanile della parrocchiale fu costruito, su progetto attribuito di nuovo all'architetto ticinese Borsotto dal capomastro A. Scattolini a partire dal 1733; fu eretto con elemosine pubbliche e terminato nel 1738; fu parzialmente restaurato nel XX secolo.\n\u00c8 decisamente il vanto del paese, tanto da essere stato definito il \u201cBig Ben di Casaloldo\u201d.\nIl suo stile richiama un pieno barocco, essendo sormontato da una splendida punta a strombo, un tempo composta da mattoni a lisca di pesce. La geometria perfetta delle sue forme, la linea proporzionata e snella che si stacca dalla chiesa, ne fanno una delle maggiori opere architettoniche e una delle pi\u00f9 prestigiose torri campanarie del Mantovano.\nIl campanile \u00e8 corredato da un concerto di otto campane, fuse, installate e benedette nel 1928, per iniziativa di don Virgilio Mariotti, che per pagarle contrasse un forte debito. Il \u201ccampanone\u201d o prima campana \u00e8 dedicato al Sacro Cuore di Ges\u00f9 e ai Caduti nella Grande Guerra. Pesa 10, 35 quintali, \u00e8 in bronzo e porta questa scritta latina: \"COR JESU SPES IN TE MORIENTIBUS\" (Cuore di Ges\u00f9 speranza di coloro che muoiono in te).\nPur in tutta la sua possente bellezza e nei suoi 45, 41 metri \u2013 con la croce 47, 42 metri -, attualmente risulta pendente verso sud di 22\u00a0cm rispetto al suo asse naturale; esso \u00e8 infatti fuori asse rispetto al baricentro, seppur di poco, praticamente del 6 per mille, e solo nella parte superiore della costruzione. Tale pendenza non costituisce comunque un pericolo\nIl 31 agosto 1994, in seguito a un violento nubifragio, una grossa boccia di marmo si stacc\u00f2 da uno dei pinnacoli e penzol\u00f2 per un certo tempo nel vuoto, mentre la croce posta sulla cuspide venne pericolosamente incrinata e piegata verso il basso.\nInterno ed opere.\nL'interno si presenta maestoso, sobrio e luminoso. Il barocco ne ingentilisce appena le linee. Per tutta la lunghezza dell'edificio \u00e8 scandito da lesene corinzie che, nella navata, delimitano le dieci cappelle laterali.\nLe cappelle che corrono lungo le pareti laterali, pur dotate di ricchi altari, sembrano scomparire e non disturbano l'attenzione dell'assemblea, che, raccolta nella spaziosa aula, pu\u00f2 guardare senza distrazioni al presbiterio, dove sul maestoso altare maggiore troneggia il tabernacolo.\nEntrando dal portone principale, minuziosamente restaurato nel 2011, si incontrano le pile per l'acqua benedetta. Sono entrambe in marmo rosso di Verona: sul bordo della vasca di sinistra \u00e8 incisa la data MDXXIX (1529); l'altra \u00e8 una copia contemporanea.\nIn controfacciata \u00e8 collocato il grande quadro della battaglia di Casaloldo, olio su tela di autore ignoto, dipinto nel 1717, in memoria dell'evento da cui trae origine la devozione dei casaloldesi per i Santi Gordiano ed Epimaco: la resistenza opposta ai Gonzaga che tentavano di invadere i territori della Repubblica di Venezia il 10 maggio 1509, giorno della memoria dei due santi, che furono subito scelti da Casaloldo come patroni. Essi sono rappresentati nella parte alta del dipinto, a sovrastare la scena della battaglia.\n\u00c8 uno dei pezzi di maggior pregio storico ed artistico della chiesa parrocchiale, ed \u00e8 stato restaurato nel 1997/1998.\nSemplice nella fattura, ma efficace nella costruzione, la tela contiene una serie di elementi storicamente fondati attinti da una fonte attendibile e ben informata: vi si vedono ad esempio il castello dei Casalodi prima dello smantellamento, e in lontananza Asola cinta da mura.\nCappelle dei confessionali.\nNelle prime cappelle, di destra e di sinistra, sono collocati due monumentali confessionali, del secolo XVIII, in noce. Nonostante il colore cupo, l'insieme dei mobili si presenta elegante ed armonioso, grazie ad alcuni elementi tipici dello spirito barocco.\nSopra i confessionali sono collocate due tele di modeste dimensioni. Il quadro di sinistra, olio su tela, raffigura San Vito, i santi Modesto e Crescenzia e san Carlo Borromeo, in venerazione di Maria che appare con il Bambino in braccio. La tela, che porta la firma G. B. 1614, era in origine la pala dell'altare dell'oratorio di S. Vito, frazione di Casaloldo, trasferita nella chiesa parrocchiale per motivi di sicurezza.\nIl dipinto di destra \u00e8 pure un olio su tela di autore ignoto del XIX, e raffigura una graziosa Madonna con Bambino che stende la mano protettrice su un paesaggio campestre con una torre, che potrebbe rappresentare Casaloldo. Il quadro era anticamente posto sull'altare della Madonna delle Grazie e copriva un affresco.\nLa stessa cappella del confessionale di destra conserva una piccola lapide con sopra scolpito un libro sormontato da un gallo, stemma di un'antica e nobile famiglia casaloldese: i Beffa Negrini.\nCappelle di sinistra.\nCappella di Sant'Antonio di Padova.\nLa cappella si trova a sinistra subito dopo quella del confessionale. L'insieme si presenta molto fastoso. La pala d'altare \u00e8 collocata tra due colonne in muratura rivestite di scagliola dipinta a finto marmo che sostengono un fastoso fregio. Il paliotto dell'altare \u00e8 decorato con festoni in stucco; nel medaglione centrale \u00e8 rappresentato il santo di Padova.\nLa grande pala, attribuita ad Antonio Paglia \u2013 membro di una famiglia bresciana di pittori operante nel XVII secolo e scolaro del Moretto - rappresenta Sant'Antonio di Padova in gloria con il Bambino Ges\u00f9 tra le braccia e santa Margherita, Santa Apollonia, Santa Agata e Santa Lucia, raffigurate con i simboli del loro martirio.\nL'insieme dell'altare \u00e8 opera di fine Ottocento e avrebbe preso il posto di un precedente altare dedicato a San Rocco, di pertinenza dell'antica confraternita dei Disciplini, per accogliere la pala del Paglia proveniente dalla chiesa, ora distrutta, di S. Antonio, posta nell'omonima borgata.\nNegli angoli in fondo alla cappella sono state ricavate due nicchie per accogliere le preziose statue del secolo XVI di san Francesco da Paola e di San Gottardo, forse antichi patroni della comunit\u00e0 civile di Casaloldo. \u00c8 ipotizzabile che facessero parte di un'antica ancona andata perduta \u2013 forse collocata nella chiesa di S. Emiliano - e che siano un prodotto della bottega dei fratelli Zamara, che operarono nella zona dell'Alto Mantovano nei primi decenni del \u2018500.\nCappella del Battistero.\nSi incontra subito dopo quella di Sant'Antonio. L'attuale battistero \u00e8 frutto di un sapiente intervento liturgico-pastorale di don Angelo Aroldi, parroco di Casaloldo dal 1964 al 1988, che seppe dare una dignitosa sistemazione al fonte battesimale, in precedenza posto in fondo alla chiesa al posto di uno dei confessionali.\nIl fonte battesimale, in marmo di Carrara, \u00e8 alto 117 cm. La base, triangolare, ha due specchiature con delle incisioni. Su una \u00e8 raffigurato lo stemma della comunit\u00e0 di Casaloldo; sull'altra si trova la seguente scritta: \u201cBAPTISTERIU^ HOC \u2013 ALIO VETUSTATE \u2013 PENE CONCISO \u2013 COMMUNITAS \u2013 SUBSTITUIT \u2013 ANNO 1739\u201d: (\u201cNel 1739 la comunit\u00e0 sostitu\u00ec questo battistero ad un altro quasi del tutto rovinato dall'antichit\u00e0\u201d).\nDecora la cappella una moderna scultura in legno di Ges\u00f9 risorto.\nCappelle di destra.\nCappella del Crocifisso.\nSuccessiva a quella del confessionale, presenta sontuosi stucchi settecenteschi; sopra l'altare, tra le colonne, \u00e8 collocato un antico crocifisso ligneo, del XV secolo.\nProseguendo, sempre sulla destra, al posto di una vera e propria cappella si incontra la sala per il mantice dell'organo. In essa si apre una porta laterale, che, oltre a permettere l'ingresso dal lato destro, dove si trova un piccolo portico, d\u00e0 accesso alle scale che raggiungono l'organo, un Serassi del secolo XVIII, rimaneggiato alla fine del secolo XIX.\nAll'esterno, sotto il portico, \u00e8 murata la lapide con epigrafe commemorativa che copriva la sepoltura di don Francesco Gayfami, parroco di Casaloldo dal 1738 al 1754, un tempo collocata davanti all'altare maggiore della chiesa.\nCappella della Madonna del Rosario.\nSi tratta della cappella pi\u00f9 ampia e pi\u00f9 sontuosa dell'intero edificio.\nResta ancora da chiarire la cronologia di questa cappella, di cui \u2013 pur essendo indubbiamente legata alle primissime fasi costruttive \u2013 non risulta ancora evidente una preesistenza come manufatto singolo, in seguito inglobato nella struttura della chiesa settecentesca.\nOltre a essere decorata con stucchi settecenteschi distribuiti sulle pareti e con statue, \u00e8 chiusa in alto da una calotta emisferica, \u00e8 illuminata da un finestrone a lunetta, ed \u00e8 dotata di un altare seicentesco isolato dalla parete di fondo, su cui recentemente \u00e8 stato innestato un nuovo tabernacolo per la conservazione del Santissimo Sacramento. La nicchia sul fondo della cappella ospita una statua della Madonna con il Bambino ed il Rosario, la pi\u00f9 venerata nella parrocchia.\nLe balaustre che la delimitano furono erette nel 1726 da Paolo Puegnago, preveniente da una famiglia di marmorini originari di Puegnago del Garda, operanti in chiese del Bresciano, del Cremonese e del Mantovano, su commissione della Confraternita del Rosario di Casaloldo.\nLe 15 tavolette con i Misteri del Rosario della cappella (olio su tela, 27 x 37\u00a0cm) vengono fatte risalire al XVII secolo e certamente provengono dall'arredo della precedente chiesa parrocchiale. Gli adattamenti alla nuova struttura, sotto l'arco di accesso alla cappella, avevano causato delle mutilazioni alle immagini, fortunatamente recuperate nel restauro eseguito negli anni novanta. L'impostazione delle scene, i modellati e l'uso dei colori, specialmente in alcune tavole \u2013 come la Risurrezione -, tradiscono una mano competente di scuola lombardo-veneta.\nCappella della Madonna delle Grazie.\nSi trova sul lato sinistro, dopo il Battistero. Al centro della cappella \u00e8 collocato un affresco con la Madonna e Ges\u00f9 Bambino, di non grande pregio: secondo la tradizione locale, esso proverrebbe dal castello dei Casalodi.\nAl di sopra delle colonne in muratura c'\u00e8 un fregio di discreto effetto scenografico: un nugolo di teste di putti cantanti, in stucco, che sostiene una grande corona, simboleggiante la regalit\u00e0 di Maria.\nAi fianchi dell'altare sono due statue, sempre in stucco: una raffigura San Domenico, l'altra \u00e8 di attribuzione incerta: san Giovanni Battista o San Girolamo.\nLe nicchie laterali accolgono due statue moderne in legno: Sant'Antonio abate, e San Luigi Gonzaga, cui \u00e8 dedicata l'annuale sagra di fine ottobre.\nCappella della Presentazione al tempio.\nNel 1781 la vecchia pala dell'altare, raffigurante la Presentazione di Ges\u00f9 al tempio, venne sostituita con l'opera attuale, del medesimo soggetto, eseguita dal pittore bresciano Luigi Sigurt\u00e0, autore tra l'altro della pala dell'altare maggiore del duomo di Castiglione delle Stiviere. Il quadro, firmato e datato, \u00e8 stato restaurato negli anni Novanta del secolo scorso, ed \u00e8 forse il pezzo di maggior pregio artistico della parrocchiale.\nCappella della Deposizione.\nCollocata di fronte alla cappella precedente, sul lato destro, \u00e8 decorata con stucchi non eccessivamente raffinati legati al culto dell'Eucaristia. Dai simboli presenti \u2013 pellicano che sfama i suoi piccoli, grande occhio inserito nel triangolo -, \u00e8 facile ipotizzare che la cappella fosse di pertinenza della confraternita del Santissimo Sacramento.\nLa pala, inserita in un sontuoso panneggio in stucco, fiancheggiato da due colonne tortili in muratura, raffigura Maria che accoglie il Figlio deposto dalla croce, insieme a San Giovanni Evangelista, a santa Maria Maddalena, a Nicodemo. L'opera, di aspetto tenebroso, \u00e8 attribuita ad Antonio Paglia. Dato il soggetto, \u00e8 verosimile che il quadro provenga dalla sconsacrata chiesa dei Disciplini di Casaloldo, dopo che la confraternita venne soppressa, alla fine del secolo XVIII.\nDa segnalare che i restauri delle cappelle laterali effettuati negli anni 2009-2011 hanno riportato all'antico splendore le decorazioni settecentesche in stucco e i fregi sulle sommit\u00e0 degli altari.\nGli altari marmorei.\nLe ultime tre cappelle \u2013 Madonna delle Grazie, Presentazione al Tempio e Deposizione -, sono dotate di altari marmorei con pregevoli paliotti realizzati in tarsie di marmi e pietre dure, valorizzati tra l'altro da una mostra sul tema allestita negli anni Novanta a Castel Goffredo.\nPer la cappella delle Grazie, la tarsia marmorea del paliotto dell'altare e le balaustre sono da attribuire alla bottega di Pietro e Paolo Puegnago, che con sicurezza sono autori della balaustra della prospiciente cappella della Madonna del Rosario.\nLe decorazioni del paliotto della Madonna delle Grazie sono di grande vivacit\u00e0 cromatica, mentre pi\u00f9 contenuta \u00e8 l'animazione delle superfici: al centro del manufatto, inserita in un elaborato medaglione, spicca delicata la figura della Vergine. Il 1721, inciso sulla predella, \u00e8 la probabile data di esecuzione dell'opera.\nL'altare della cappella della Presentazione, sul lato sinistro del paliotto, porta incisa la data 1726. \u00c8 l'unico altare laterale completamente realizzato con marmi e preziosi intarsi per tutta la sua misura. La pala \u00e8 incorniciata con monumentale scenograficit\u00e0. Due preziose colonne marmoree sostengono un ricco fastigio dalle linee architettoniche caratteristiche del primo Settecento.\nLa parte pi\u00f9 preziosa e raffinata rimane il paliotto. Si differenzia per l'impostazione delle decorazioni dall'altare della Madonna delle Grazie, mentre \u00e8 pressoch\u00e9 speculare al paliotto dell'altare della Deposizione: entrambi si presentano con un'articolazione strutturale sobria.\nAnche l'altare della cappella della Deposizione porta inciso sul lato sinistro del paliotto la data del 1726. Tenendo conto dell'identica data di esecuzione delle due opere e della somiglianza quasi speculare, \u00e8 possibile affermare che entrambe provengono da una stessa bottega, non ancora identificata.\nPresbiterio.\n\u00c8 delimitato da una preziosa balaustra in marmo intarsiato, ad andamento mistilineo. Sul retro si legge una scritta incisa nel marmo: \u201cPIOR. ELEEM. ET COMMUNITATIS \u2013 ANNO D.NI MDCCXLVIII\u201d (\u201cCon le offerte delle persone pie e della comunit\u00e0 intera, anno 1748\u201d).\nL'altare maggiore, imponente ma sobrio, adeguato alla grandiosit\u00e0 del presbiterio, \u00e8 stato consacrato una prima volta nel 1774 e riconsacrato nel 1781, probabilmente a seguito di alcune modifiche strutturali. Per la sua forma e i suoi marmi si differenzia dalle balaustre. I marmi sono bianco di Carrara, verde di Magenta e una buona imitazione di lapislazzuli del Caucaso nel paliotto, nelle colonnine del tabernacolo e nei gradini sopra la mensa. Il tabernacolo \u00e8 stato restaurato nel corso degli interventi degli anni 2009-2011. Alla sua sommit\u00e0 \u00e8 incastonato un opale.\nSull'altare fanno bella mostra sei imponenti candelieri, in legno dorato, e un crocifisso pure in legno dorato dell'inizio del XIX secolo.\nIl coro ligneo, di scarso pregio e restaurato nel 2011, \u00e8 dell'inizio del secolo XIX.\nNell'abside domina un'imponente ancona di legno intagliata e dorata, realizzata nel 1974 per accogliere la preziosa pala cinquecentesca, di scuola veneta, raffigurante la Madonna in trono con i santi Emiliano vescovo e Gordiano martire, anch'essa restaurata nel 2011. Il quadro era probabilmente la pala dell'altare maggiore della precedente chiesa parrocchiale. \u00c8 uno dei pezzi di maggior pregio storico ed artistico della parrocchiale.\n\u00c8 possibile ipotizzare che l'opera, olio su tela di autore e provenienza ignota, ma realizzata inizialmente per scopi devozionali diversi dagli attuali, sia stata donata alla parrocchia di Casaloldo in occasione della scelta dei patroni \u2013 i santi martiri Gordiano ed Epimaco \u2013, legata alla battaglia del 1509. Dai recenti interventi di restauro sono infatti emerse testimonianze di radicali interventi operati per adattare la pala alle esigenze culturali e commemorative della parrocchia.\nUn'attenta lettura dei risultati ottenuti dal restauro \u2013 modellato, impostazione dell'insieme della pala, colori originali \u2013 porta ad ipotizzare che l'opera risalga alla fine del secolo XVI e, pur non essendo artisticamente eccelsa, riveste un alto valore storico e culturale.\nL'attuale sua sistemazione come pala dell'altare maggiore si deve ad un recupero voluto da don Angelo Aroldi in occasione del restauro interno della chiesa parrocchiale del 1972. Nell'abside era infatti collocato un grande quadro degli inizi del \u2018900, di limitato pregio, del pittore Martinenghi, oggi collocato sul lato destro del presbiterio, sopra la porta della sagrestia.\nA sua volta la tela del Martinenghi, raffigurante l'Assunta con Sant'Emiliano e San Gordiano, aveva sostituito un prezioso quadro di scuola romana del \u2018500 \u2013 attribuito al Pomarancio -, raffigurante l'Immacolata incoronata come regina dalla Santissima Trinit\u00e0, con ai lati Santa Caterina e San Girolamo. La tela proveniva dalla pinacoteca di Brera ed era stata data in dotazione \u2013 deposito alla parrocchia di Casaloldo; di essa si \u00e8 persa oggi ogni traccia.\nSul fianco sinistro del presbiterio si trovano due tabernacoli, pure essi di marmo intarsiato.\nCompleta l'arredo del presbiterio la lapide, sulla parete destra, che ricorda la solenne consacrazione della chiesa e dell'altare maggiore celebrata dal vescovo abate di Asola \u201cILL.MUS AC REVD.MUS D.D. IOANNES BAPTISTA BADUARIUS\u201d l'8 settembre 1774.\nSotto la mensa attualmente usata per le celebrazioni, posta immediatamente davanti al presbiterio, \u00e8 collocata un'urna con il corpo di San Gordiano, uno dei patroni di Casaloldo, giunta a Casaloldo nel 1965 da Capranica (Viterbo), dove era custodita dopo esservi forse stata trasferita da Roma: \u00e8 in legno, sigillata con sigilli in ceralacca rossa, e contiene la reliquia del corpo del santo.\nSagrestia.\nOspita splendidi armadi settecenteschi..\nIn particolare, fu don Francesco Gayfami a commissionare il grande armadio che, da recenti studi, sembra opera di un artigiano locale, falegname e intagliatore di ottimo livello, Giacomo Peri, originario di Asola, che si era sposato a Casaloldo nel 1735 e qui aveva scelto la sua residenza. Sull'armadio \u00e8 scolpito lo stemma nobiliare di don Gayfami.\nIn sagrestia trovano inoltre posto:\nI due dipinti, a olio su tela, sono da attribuibili stilisticamente a una scuola forse pi\u00f9 emiliana che bresciana, operante nel secolo XVII. Le opere, senza apparire capolavori, dopo il restauro evidenziano qualit\u00e0 apprezzabili di una pittura fresca di ispirazione e di colori. Appaiono di medesima mano e di medesimo periodo, probabilmente eseguite contemporaneamente.\nArchivio.\nIn sagrestia, in un delizioso armadio a muro del \u2018700, con tanto di ribaltina \u2013 scrittoio, sono raccolti i registri dei battezzati, cresimati, matrimoni e defunti a partire dal 1564.\nAll'infuori di questo, tuttavia, non vi \u00e8 quasi null'altro: nessuna traccia delle visite pastorali, nessun documento che aiuti a decifrare la storia della chiesa parrocchiale. Infatti, l'archivio della parrocchia di Casaloldo, che ancora nel 1893 era descritto come pi\u00f9 che dignitoso per documenti e libri antichi, risulta oggi pressoch\u00e9 inesistente a motivo di furti e incameramenti da parte dello Stato.\nAlla morte di don Omero Virgilio Mariotti (1936), il tribunale sequestr\u00f2 ci\u00f2 che era in canonica \u2013 anche mobili e documenti d'archivio \u2013 perch\u00e9 il parroco era fallito. Monsignor Menna, vescovo di Mantova, si fece restituire il possibile, cio\u00e8 i registri canonici. Sulla piazza della chiesa vennero cos\u00ec messi all'asta il mobilio della canonica, mentre la biblioteca e i documenti d'archivio vennero sequestrati dallo Stato.\nConsolidamento e restauro.\nTra il 2009 e il 2011, la chiesa parrocchiale di Casaloldo \u00e8 rimasta chiusa per oltre due anni e mezzo per importanti e complessi lavori di consolidamento strutturale e restauro interno, finalizzati in primo luogo a garantire la statica dell'edificio sacro, minata da tempo da cedimenti delle fondazioni, vistose fessurazioni e un manifesto degrado.\nLe opere per la messa in sicurezza della fabbrica, precedute da accurati rilievi, sono state condotte da un'\u00e9quipe di ingegneri e architetti che hanno elaborato, d'intesa con la Sovrintendenza, il progetto di consolidamento, restauro conservativo \u2013 ripulitura, ridipintura interna -, adeguamento degli impianti e ripavimentazione.\nIl progetto, finanziato dalla Conferenza Episcopale Italiana attraverso la Curia di Mantova e dalla Regione Lombardia, ha preso le mosse in seguito a dei dissesti statici e a un conseguente quadro strutturale particolarmente preoccupante che negli ultimi anni si era palesato in alcune evidenti manifestazioni di degrado.\nIn particolare, nel 1995 si ebbe la rottura di uno dei tiranti del presbiterio, con conseguenti primi interventi per la messa in sicurezza dell'edificio; nel 2005, dopo alcune lievi scosse di terremoto, furono notati segni preoccupanti di ulteriore aggravamento della situazione strutturale della chiesa.\nTra il 2006 e il 2007 furono realizzati numerosi interventi finalizzati al monitoraggio della struttura; alla fine delle operazioni, furono rilevati alcuni movimenti che da sempre interessano l'edificio, a causa della elasticit\u00e0 e mobilit\u00e0 del terreno su cui \u00e8 costruito, nonostante le massicce fondamenta, e si pot\u00e9 appurare come i segni di cedimento strutturale fossero dovuti a diverse cause:\nPoich\u00e9 l'edificio sarebbe stato sempre sottoposto a degli assestamenti o movimenti a causa del terreno su cui \u00e8 edificato, fu evidenziata la necessit\u00e0 di \u201cimpacchettarlo\u201d, in modo che i vari movimenti non producessero lacerazioni tra i vari elementi che ne costituiscono il corpo. Tale collegamento \u00e8 stato realizzato con una serie di tiranti, con la cerchiatura dell'edificio al di sopra del cornicione, con l'imbrigliamento della volta per mezzo di cavi d'acciaio, allo scopo di tenere la chiesa legata insieme, e rafforzato costruendo sotto il pavimento uno speciale \u201czatterone\u201d cos\u00ec che l'edificio risulti legato insieme, e sopra e sotto.\nNel 2009, ottenuti i permessi della Sovrintendenza, e approvato il piano di finanziamento dei lavori da parte della Curia per il primo lotto, riguardante il consolidamento delle strutture portanti, e il secondo lotto, inerente al restauro interno della chiesa, ebbero inizio i lavori. Dopo la rimozione del pavimento, navata e presbiterio furono scavati per circa un metro di profondit\u00e0; come ci si aspettava non mancarono i ritrovamenti di interesse archeologico, tra cui il ritrovamento delle fondazioni di un'antica chiesa risalente forse ai secoli XI-XII.\nL'allestimento del ponteggio permise di procedere agli interventi di pulitura degli intonaci, e al restauro delle pareti e degli stucchi delle cappelle laterali. L'asportazione dello spesso strato di sporcizia, assieme ai necessari interventi di riequilibriatura cromatica, ha permesso di ritrovare e rinnovare la ridipintura dell'interno della chiesa realizzata negli anni Settanta del XX secolo.\nIl grigio opaco ha lasciato il posto a una coloritura giallognola delle pareti, con lesene, archi, vele della volta e cornicione in colore pi\u00f9 scuro: il risultato permette di ammirare la struttura architettonica della chiesa in tutto il suo equilibrio e in tutta la sua armonia, imponenza e luminosit\u00e0.\nAl posto delle vecchie piastrelle, di concerto con la Sovrintendenza, \u00e8 stato ideato un nuovo pavimento in marmo rosso di Verona, con riscaldamento incorporato.\nIn conformit\u00e0 alle norme liturgiche del Concilio Vaticano II \u00e8 stato inoltre costruito un nuovo spazio liturgico per le celebrazioni davanti al vecchio presbiterio, non pi\u00f9 per\u00f2 con una struttura provvisoria ma con un'area presbiterale stabile.\nLa chiesa parrocchiale di Casaloldo, nel suo rinnovato splendore, dopo oltre due anni e mezzo di lavori, \u00e8 stata riaperta al culto il 7 gennaio 2012, con una cerimonia solenne alla quale hanno preso parte il vescovo di Mantova, mons. Roberto Busti, e numerose autorit\u00e0 civili."}
{"id": "3918155", "revid": "599013", "url": "https://it.wikipedia.org/wiki?curid=3918155", "title": "Clive Barker (allenatore di calcio)", "text": "Tra l'altro ha allenato per circa tre anni la nazionale di calcio del suo Paese"}
{"id": "3918156", "revid": "287204", "url": "https://it.wikipedia.org/wiki?curid=3918156", "title": "2. Fu\u00dfball-Bundesliga 1995-1996", "text": "La 2. Fu\u00dfball-Bundesliga 1995-1996 \u00e8 stata la ventiduesima edizione della 2. Fu\u00dfball-Bundesliga, la seconda serie del campionato tedesco di calcio. \u00c8 terminata con la promozione in Bundesliga di Bochum, che ha vinto il torneo, pi\u00f9 Arminia Bielefeld e Duisburg.\nCapocannoniere del torneo \u00e8 stato Fritz Walter dell'Arminia Bielefeld con 21 gol.\nSquadre partecipanti.\nLe 18 squadre partecipanti sono state:"}
{"id": "3918158", "revid": "47579796", "url": "https://it.wikipedia.org/wiki?curid=3918158", "title": "Diario di una schiappa - Giornale di bordo di Greg Heffley", "text": ""}
{"id": "3918167", "revid": "793215", "url": "https://it.wikipedia.org/wiki?curid=3918167", "title": "Haber bacia tutti", "text": "Haber bacia tutti \u00e8 il quarto album in studio del cantante e attore Italiano Alessandro Haber, pubblicato nel 2012 dall'etichetta Hydra Music.\nIl disco contiene 13 brani inediti, 2 cover e artisti ospiti tra i quali Giusy Ferreri, Peppe Servillo, Sergio Cammariere, Danilo Rea, Phil Palmer, Enzo Gragnaniello e la partecipazione di Giuliano Sangiorgi.\nTesti e musiche sono di Alessandro Haber ed Alessio Bonomo."}
{"id": "3918169", "revid": "729019", "url": "https://it.wikipedia.org/wiki?curid=3918169", "title": "Marco Pittoni", "text": "Biografia.\nIl tenente Marco Pittoni nacque a Sondrio il 30 settembre del 1975 dove prestava servizio il padre, anche lui carabiniere. Visse in Sardegna a Giba e a Sarroch, finch\u00e9 non si arruol\u00f2 nei Carabinieri come il padre, nel 1997. Quale Maresciallo fu destinato in Piemonte come istruttore alla scuola allievi carabinieri di Fossano. Dopo tre anni di impiego operativo presso la Compagnia di Bitti (2003/2006), frequent\u00f2 il corso ruolo speciale alla Scuola Ufficiali Carabinieri di Roma, al termine del quale fu nominato sottotenente. Nel settembre 2007 assunse il comando della Tenenza dei Carabinieri di Pagani (Salerno).\nIl 6 giugno 2008 si trovava insieme ad un altro carabiniere nell'ufficio postale di Pagani quando fecero irruzione tre rapinatori. Il tenente Marco Pittoni intim\u00f2 di arrendersi ai malviventi, che in pochi attimi iniziarono a sparare contro i carabinieri. Con sangue freddo Pittoni disarm\u00f2 e immobilizz\u00f2 uno dei rapinatori, senza usare la propria arma d'ordinanza. Seppur colpito da due proiettili, alla gola e all'addome, Marco Pittoni insegu\u00ec i malviventi, fino al suo ultimo respiro, quando si accasci\u00f2 esanime al suolo. Mor\u00ec all'Ospedale Umberto I di Nocera Inferiore dopo un'operazione chirurgica.\nIl 14 maggio 2009 gli fu conferita postuma la Medaglia d'oro al valor militare."}
{"id": "3918171", "revid": "6923", "url": "https://it.wikipedia.org/wiki?curid=3918171", "title": "Nagal Chaudhry", "text": ""}
{"id": "3918177", "revid": "6923", "url": "https://it.wikipedia.org/wiki?curid=3918177", "title": "Nangal Choudhary", "text": ""}
{"id": "3918183", "revid": "109705605", "url": "https://it.wikipedia.org/wiki?curid=3918183", "title": "80 e basta!", "text": "80 e basta! \u00e8 l'undicesimo album di Ivan Cattaneo, pubblicato nel 2010."}
{"id": "3918186", "revid": "767487", "url": "https://it.wikipedia.org/wiki?curid=3918186", "title": "Una ragazza a Saint-Tropez", "text": "Una ragazza a Saint-Tropez (\"Le Gendarme de Saint-Tropez\") \u00e8 un film del 1964 diretto da Jean Girault. \u00c8 stato il primo grande successo dell'attore Louis de Fun\u00e8s, che interpret\u00f2 il maresciallo Ludovic Cruchot della \"Gendarmerie nationale\" nella fortunata serie de \"I Gendarmi di Saint-Tropez\". La pellicola ha ottenuto un enorme successo commerciale, piazzandosi al n\u00ba 1 al botteghino d'oltralpe del 1964.\nTrama.\nLudovic Cruchot, un gendarme in un piccolo villaggio delle Alte Alpi francesi, viene promosso maresciallo e trasferito presso il comune balneare di Saint-Tropez sulla Costa Azzurra, agli ordini del maresciallo capo Gerber.\nBen presto i gendarmi si trovano di fronte ad un problema: un gruppo di nudisti, che Cruchot riesce infine ad arrestare mentre fanno il bagno sulla spiaggia. Nel frattempo la figlia di Cruchot rimane abbagliata dal lusso della nuova citt\u00e0 e, per essere accettata dai giovani borghesi del luogo, si inventa un ricco padre fittizio: miliardario, proprietario di uno yacht e chiamato Archibald Ferguson.\nCostretto da Nicole e suo malgrado, Cruchot si ritrova quindi immischiato nel giro di sua figlia, e le storie si intrecciano. Scopre inoltre che Nicole e il suo fidanzato hanno rubato e schiantato in un fosso una costosa \"Mustang\" sportiva. A loro insaputa la macchina appartiene a una banda di ladri che hanno rubato un quadro di Rembrandt, che la gendarmeria da tempo cercava di recuperare e che \u00e8 ancora nel bagagliaio. Cruchot riesce a tirar fuori l'auto dal fosso e si rende conto, con orrore, che gli oggetti che aveva buttato via per riparare una foratura, tra cui il quadro, sono oggetti di enorme valore.\nIl ladro, pretendendo di essere il proprietario legittimo del Rembrandt, rapisce Cruchot. Allora la figlia di Cruchot ed i suoi amici inseguono il gruppo di ladri e rapitori, salvano Cruchot e restituiscono il dipinto al vero proprietario.\nCritica.\nLe riprese sono durate sei settimane ed il budget pur se limitato ha permesso comunque di inserire nel cast un nutrito stuolo di bravi attori che, eccetto alcune modifiche, rimane lo stesso per tutti e sei gli episodi di questa serie di film. Il ciclo presenta quindi diverse caratteristiche comuni: la sceneggiatura e i dialoghi sempre curati dal collaudato duo Jean Girault-Jacques Vilfrid, le musiche sono costantemente opera del maestro Raymond Lef\u00e8vre che crea per l'occasione la canzone \"Douliou douliou Saint-Tropez\", la famosa marcia dei gendarmi.\nIl film inizia in bianco e nero, poi con la promozione di Cruchot a maresciallo e il conseguente trasferimento sulla Costa Azzurra si colora. Il neo-maresciallo si mostra subito intransigente, in particolare con i nudisti che popolano le spiagge locali, uno dei \"Leitmotiv\" della serie, anche se di fronte ai superiori cambia subito atteggiamento. La parte permette quindi al comico francese di essere capo e subalterno al tempo stesso e di giocare con i rapporti di gerarchia, situazione da de Fun\u00e8s cos\u00ec sintetizzata: \"Il gendarme? \u00c8 tutta l'umanit\u00e0! In fondo si lustrano sempre le scarpe dei superiori, ma ci si pulisce le mani sugli inferiori.\" Il maresciallo Cruchot, coi suoi scatti d'ira e le smorfie inconfondibili, diventa in breve una maschera, un personaggio familiare a tutti i francesi e non solo. La pellicola regge, come il resto del ciclo, su un'altra antinomia, quella che oppone de Fun\u00e8s ai giovani (specialmente la figlia Nicole). \u00c8 come se lui incarnasse la Francia borghese e conservatrice che tenta inutilmente di arginare i mutamenti sociali e di costume, che esploderanno comunque qualche anno dopo, nel Maggio francese. \"Dunque, il suo perenne arrabbiarsi e gesticolare animatamente non rappresenta altro che un'efficacissima metafora di questo sterile tentativo di reazione.\"\nSequel.\nIl film ebbe cinque seguiti, per un totale quindi di sei pellicole:"}
{"id": "3918188", "revid": "108657525", "url": "https://it.wikipedia.org/wiki?curid=3918188", "title": "Il sorriso dell'ignoto marinaio", "text": "Il sorriso dell'ignoto marinaio viene pubblicato nel 1976 per l'Einaudi ed \u00e8 il primo vero successo di Vincenzo Consolo. \u00c8 un'opera percorsa da una forte tensione civile, un romanzo storico che riporta nella Sicilia dei moti rivoluzionari del 1860 ed ha al centro una sommossa contadina che si scatena in un piccolo paese (Alcara li Fusi) all'arrivo delle truppe di Garibaldi.\nQui il 17 maggio 1860, Alcara li Fusi scoppio una rivolta contadina che ne anticip\u00f2 altre localizzate principalmente sui Nebrodi oltre che a Bronte. I contadini assaltarono il \"casino dei nobili\" trucidando con falci e coltelli numerose persone tra cui un ragazzo. I garibaldini della colonna Medici, sopraggiunti dopo alcune settimane di anarchia, imprigionarono alcuni dei rivoltosi che, dopo un rapido processo, furono giustiziati.\nQuesta sommossa \u00e8 l'occasione per una presa di coscienza del protagonista, il barone filantropo Mandralisca di Cefal\u00f9 (che riceve in dono a Lipari il celebre Ritratto d'ignoto marinaio ritratto che Antonello da Messina dipinse tra il 1460 e il 1470 su una tavola di piccole dimensioni). \u00c8 attraverso quest'ultimo quadro che l'autore si interroga su grandi temi come la posizione dell'intellettuale dinanzi alla storia, il valore e le possibilit\u00e0 della scrittura letteraria, gli eventi cruciali della storia civile italiana, del passato e del presente. Consolo, attraverso la figura di Mandralisca si fa portavoce del malessere delle genti siciliane e dello spirito popolare tradito dalle strutture politiche. Egli inserisce nel racconto documenti dell'epoca, spesso manipolati; importante \u00e8 perci\u00f2, in questo romanzo, la commistione tra arte e narrativa, tra storia e attualit\u00e0.\nIl tema del Risorgimento fallito, della continuazione sotto nuova veste di una secolare oppressione, molto caro a tanta narrativa siciliana, viene qui affrontato con il continuo passaggio da una rappresentazione corale a una centrata su due personaggi storici reali, Mandralisca appunto e l'avvocato Giovanni Interdonato (che rientra in Sicilia per organizzare l'opposizione ai Borboni), nel quale il barone riscontra quel sorriso beffardo del dipinto: dalle vicende di questi personaggi scaturiscono situazioni diverse, disposte su piani molteplici, che scendono sempre pi\u00f9 in basso nella scala sociale. La lingua \u00e8 tesa e carica, ricca di suggestioni barocche; sono combinate parole di varia provenienza, arcaiche, dialettali, tecniche, letterarie, straniere.\nIl libro \u00e8 percorso da alcune immagini-chiave: il celebre quadro di Antonello da Messina, in cui la figura umana \u00e8 fissata \"per sempre, nell'increspatura sottile, mobile, fuggevole dell'ironia\"; la \"chiocciola\" in cui si leggono i segni della \"storia che vorticando dal profondo viene\". Anche grazie a queste immagini si scopre il tema profondo del libro, ovvero la disperata ricerca di una speranza di giustizia, in un mondo dominato dalla violenza, dall'oppressione e dall'inganno. La chiave dello sguardo che lo scrittore ha sul mondo sta nel sorriso del marinaio, descrizione del quadro di Antonello da Messina:"}
{"id": "3918192", "revid": "47580283", "url": "https://it.wikipedia.org/wiki?curid=3918192", "title": "FC Rieti", "text": ""}
{"id": "3918193", "revid": "115768801", "url": "https://it.wikipedia.org/wiki?curid=3918193", "title": "Le pietre di Pantalica", "text": "Le Pietre di Pantalica \u00e8 una raccolta di racconti di Vincenzo Consolo pubblicata nel 1988.\nPantalica, necropoli rupestre formata da circa 5.000 grotte scavate fra il XIII e l'VIII secolo a.C., vale come esempio di luogo da conservare intatto per la sua suggestione naturale e artistica, ma soprattutto come simbolo di una autenticit\u00e0 umana che sembra in via di estinzione.\nContenuto.\nLa storia ha inizio con la fine della seconda guerra mondiale, e la prima sezione del libro, \"Teatro\", raccoglie i frammenti di un possibile romanzo sulla Sicilia all'epoca dello sbarco degli americani nel 1943. La liberazione e il dopoguerra avevano alimentato una grande speranza di riscatto, cui ha fatto seguito per\u00f2 una grande disillusione. Non per caso in \"Teatro\", soprattutto nella serie \"Ratumeni\", dedicata a un episodio di occupazione di terre, si ritrovano molti problemi che erano gi\u00e0 al centro de \"Il sorriso dell'ignoto marinaio\": anzitutto la continuit\u00e0 del potere economico-sociale al di l\u00e0 dei cambiamenti formali di governo, e l'estraneit\u00e0 della gente siciliana allo stato italiano.\nIl titolo di questa prima sezione sottolinea per\u00f2 anche un altro aspetto della concezione del mondo consoliana, ovvero l'idea che la vita umana sia sorretta da un gioco illusionistico, e assomigli a una rappresentazione teatrale. \u00c8 una concezione barocca, che, per i legami profondi fra la cultura siciliana e quella spagnola, si ritrova in molti scrittori dell'isola.\nLa seconda sezione, \"Persone\", raccoglie una serie di ritratti di intellettuali: Sciascia, Buttitta, Antonino Uccello, Lucio Piccolo. A questi si aggiunge, ne \"I linguaggi del bosco\", una rilettura di una fase dell'infanzia di Consolo stesso attraverso due fotografie del 1938, che ritraggono il padre dello scrittore accanto al suo principale strumento di lavoro, un fiammante camion. Si ripropone cos\u00ec esplicitamente un altro motivo caro a Consolo, dal \"Sorriso\" a \"Retablo\", quello cio\u00e8 dell'intreccio fra l'arte della parola e quella dell'immagine.\nCon \"Eventi\", la successiva sezione, lo scrittore si porta ad un contatto ravvicinato con la cronaca. Per esempio il \"Memoriale di Basilio Archita\" \u00e8 una riscrittura, a pochi giorni dai fatti, di un atroce episodio di clandestini africani buttati in pasto ai pescecani da un mercantile greco. Usando la prima persona grammaticale Consolo si mette nei panni di un immaginario marittimo italiano coinvolto nel delitto, ricostruendo un gioco di suspense e anticipazioni narrative. N\u00e9 si deve trascurare lo sforzo di fingere un linguaggio poverissimo, carico di forme del parlato comune, lontanissimo dunque dello stile consueto dell'autore. Curiosamente per\u00f2 nel personaggio di Basilio, in teoria distante dalla personalit\u00e0 di chi lo ha inventato, c'\u00e8 anche un autoritratto, e nemmeno tanto nascosto: \"Io non sono buono a parlare, mi trovo meglio a scrivere\".\nIn effetti Consolo dissemina e nasconde nelle sue opere autoritratti. Anche la bambina compagna di giochi dell'autore nell'unico racconto direttamente autobiografico, Amalia, che rivela a Vincenzo \"il bosco pi\u00f9 intricato e segreto\" e che conosce infinite lingue, sembra, oltre che un personaggio reale, anche un alter ego del narratore. Amalia infatti \"Nominava\" le cose \"in una lingua di sua invenzione, una lingua unica e personale, che ora a poco a poco insegnava a me e con la quale per la prima volta comunicava\"."}
{"id": "3918195", "revid": "47767", "url": "https://it.wikipedia.org/wiki?curid=3918195", "title": "Ingresso della Madre di Dio al Tempio", "text": ""}
{"id": "3918200", "revid": "1305772", "url": "https://it.wikipedia.org/wiki?curid=3918200", "title": "Midi Music Festival", "text": "Il Midi Modern Music Festival (caratteri cinesi: \u8ff7\u7b1b\u97f3\u4e50\u8282; pinyin: M\u00edd\u00ed Y\u012bnyu\u00e8 Ji\u00e9) \u00e8 il pi\u00f9 importante festival musicale rock cinese. Organizzato dalla \"Beijing Midi School of Music\", il festival \u00e8 stato inaugurato nel 1997 e da allora si \u00e8 tenuto annualmente a Pechino durante tre giorni di festa del Primo Maggio. Alcuni anni si sono avute delle variazioni nelle quali il festival si \u00e8 tenuto nel mese di ottobre, pi\u00f9 specificatamente nel 2003, nel 2004 e nel 2008 (quest'ultimo anno, per ragioni legate alle Olimpiadi di Pechino 2008).\nL'anno pi\u00f9 proficuo del Midi Music Festival \u00e8 stato il 2006. Il Festival, tenutosi al parco Haidian di Pechino, ha ospitato circa 80.000 visitatori per esibizioni di pi\u00f9 di 50 artisti. Tra i 18 ospiti internazionali, hanno figurato Alev, Monokino, Yokohama Music Association, The Wombats e The Mayflies. Nel 2007, invece, i quattro palchi del Midi hanno visto avvicendarsi i britannici Crimea, Kava Kava, Dave Stewart degli Eurythmics e i Soundtrack Of Our Lives.\nNel 2011, l'ultimo Midi Festival si \u00e8 tenuto al parco Jinglangdao, nel distretto Mentougou ad ovest di Pechino. Principali ospiti internazionali sono stati gli statunitensi Mr. Big, ma vi hanno partecipato anche gruppi internazionali minori quali i canadesi Your Favorite Enemies. Tra gli artisti locali, Reflector e Brain Failure sono stati i nomi pi\u00f9 acclamati."}
{"id": "3918203", "revid": "386562", "url": "https://it.wikipedia.org/wiki?curid=3918203", "title": "Midi Modern Music Festival", "text": ""}
{"id": "3918204", "revid": "339392", "url": "https://it.wikipedia.org/wiki?curid=3918204", "title": "Regia marina marocchina", "text": ""}
{"id": "3918205", "revid": "339392", "url": "https://it.wikipedia.org/wiki?curid=3918205", "title": "Marine Royale Marocaine", "text": ""}
{"id": "3918208", "revid": "339392", "url": "https://it.wikipedia.org/wiki?curid=3918208", "title": "Royal Moroccan Navy", "text": ""}
{"id": "3918209", "revid": "92723", "url": "https://it.wikipedia.org/wiki?curid=3918209", "title": "Eparchia di Supra\u015bl", "text": "L'eparchia di Supra\u015bl (in latino: \"Eparchia Suprasliensis Ruthenorum\") \u00e8 stata una sede della Chiesa cattolica di rito bizantino.\nTerritorio.\nL'eparchia comprendeva i cattolici di rito bizantino della Prussia.\nSede eparchiale era la citt\u00e0 di Supra\u015bl, dove fungeva da cattedrale la chiesa abbaziale dell'Annunciazione della Beata Vergine Maria e di San Giovanni Battista.\nStoria.\nL'eparchia fu eretta dalle autorit\u00e0 prussiane nel gennaio del 1797, con quella parte dei territori dell'eparchia di Br\u0117st e dell'arcieparchia di Kiev che dopo la terza spartizione della Polonia vennero a trovarsi in territorio prussiano.\nLa nuova diocesi uniate fu riconosciuta dalla Santa Sede il 6 marzo 1798 con la bolla \"Susceptam a Nobis\" di papa Pio VI, che istitu\u00ec anche il capitolo della cattedrale, composto di un prevosto e quattro canonici; e confermata dallo stesso pontefice il 27 marzo 1799 con la bolla \"Apostolicum officium\", con la quale il papa dette l'istituzione canonica alla nomina del primo vescovo, Teodozy Wis\u0142ocki. L'eparchia era immediatamente soggetta alla Santa Sede.\nL'eparca Miko\u0142aj Duchnowski fond\u00f2 il seminario diocesano.\nIn seguito alla convenzione di Bartenstein (aprile 1807) e alla pace di Tilsit (luglio 1807), il territorio di Supra\u015bl fu annesso all'impero russo; l'eparchia fu soppressa il 14 febbraio 1809 con un editto dello zar ed il suo territorio annesso a quello dell'eparchia di Brest. Il vescovo Leon Ludwik Jaworowski, eletto ma mai confermato da Roma, fu nominato ausiliare dell'eparca Jozafat Bu\u0142hak di Brest."}
{"id": "3918210", "revid": "125443899", "url": "https://it.wikipedia.org/wiki?curid=3918210", "title": "A Great Day in Harlem", "text": "A Great Day in Harlem o Harlem 1958 \u00e8 una foto in bianco e nero di 58 musicisti jazz fotografati in una via di Harlem, New York. La foto \u00e8 considerata un importante oggetto di studio nella storia del jazz.\nDescrizione.\nArt Kane, un fotografo freelance che lavorava per \"Esquire\" ritrasse gli artisti alle 10 di mattina del 12 agosto 1958. I musicisti si ritrovarono nella 126th Street, tra la Quinta Strada e Madison Avenue, ad Harlem. \"Esquire\" pubblic\u00f2 la foto nel numero del gennaio 1959. Kane la chiam\u00f2 \"la pi\u00f9 grande foto a tema musicale mai fatta\".\nJean Bach, una produttrice radiofonica di New York, racconta la storia che sta dietro la foto nel documentario del 1994 chiamato \"A Great Day in Harlem\". Il film ha avuto una nomination agli Oscar come miglior documentario.\nLa Jazz of the City Atlanta portrait, scattata da Seve \"Obasina\" Adigun e Gregory Turner, ricalca la foto del 1958 ritraendo a colori la generazione successiva di jazzisti. Nell'aprile del 2007, oltre 100 musicisti jazz e il sindaco di Atlanta Shirley Franklin si fecero fotografare nell'atrio del comune di Atlanta in omaggio alla foto originale.\nLa foto \u00e8 stata anche un oggetto chiave del film \"The Terminal\" di Steven Spielberg. Tom Hanks \u00e8 infatti negli Stati Uniti alla ricerca dell'autografo di Benny Golson, col quale potr\u00e0 completare la raccolta di autografi dei jazzisti presenti nella foto.\nAl 03 febbraio 2022 , solo due dei 57 musicisti sono ancora in vita.\nMusicisti nella foto.\n(*) viventi"}
{"id": "3918212", "revid": "47580655", "url": "https://it.wikipedia.org/wiki?curid=3918212", "title": "Faesulae", "text": ""}
{"id": "3918223", "revid": "287204", "url": "https://it.wikipedia.org/wiki?curid=3918223", "title": "Cnos-Fap", "text": "Il CNOS-FAP (Centro Nazionale Opere Salesiane \u2013 Formazione Aggiornamento Professionale) \u00e8 una associazione non riconosciuta, senza fine di lucro, costituita nel 1977, promossa dal CNOS, ente con personalit\u00e0 giuridica civilmente riconosciuta con DPR n. 1016 del 20.09.1967 e DPR n. 264 del 02.05.1969.\n\u00c8 l\u2019istituzione che coordina e rappresenta i salesiani d\u2019Italia impegnati nell\u2019area dell\u2019orientamento, della formazione, dell\u2019aggiornamento professionale e dei servizi al lavoro, nello stile educativo di Don Bosco.\nOpera con percorsi di formazione iniziale, superiore e continua in interazione con il sistema dell\u2019istruzione e del mondo del lavoro in 16 Regioni d\u2019Italia con circa 61 sedi operative.\nLa federazione nazionale Cnos-Fap si \u00e8 costituita come associazione senza scopo di lucro il 9 dicembre 1977. Ha come mission l'orientamento, la formazione e l'aggiornamento professionale dei giovani attraverso i suoi centri di formazione professionale (CFP), secondo i principi pedagogici istituiti da Don Bosco per permettere l'entrata (o il rientro) nel mondo del lavoro.\nLa sede nazionale coordina l'attivit\u00e0 delle circa 60 sedi operative (CFP) attraverso le delegazioni regionali presenti in 16 regioni italiane: Abruzzo, Basilicata, Calabria, Campania, Emilia-Romagna, Friuli-Venezia Giulia, Lazio, Liguria, Lombardia, Piemonte, Puglia, Sardegna, Sicilia, Umbria, Valle d'Aosta, Veneto. A sua volta, la Federazione Cnos-Fap nazionale \u00e8 coordinata dal Don Bosco International.\nLa federazione CNOS-FAP ha un rapporto privilegiato con le aziende verso le quali indirizza i giovani per il tirocinio, talvolta con un rapporto che si allarga fino all'Istituto tecnico professionale paritario salesiano.\nDal 1982 sono attivi i corsi nei seguenti settori professionali:\nIn tutti i percorsi formativi sono presenti moduli di competenze comuni divise in:\nDal 1984 viene pubblicata la rivista \"Rassegna CNOS\".\nCentri per regione.\nSan Vincent, Aosta \nTorino Valdocco, Torino Rebaudengo, Torino Agnelli, San benigno Canavese, Colle Don Bosco, Novara, Alessandria, Muzzano, Serravalle Scrivia, Vercelli, Vigliano Biellese, Fossano, Saluzzo, Savigliano, Bra.\nBrescia, Milano, Sesto San Giovanni, Treviglio, Clusone, ValMadrera.\nGenova Quarto, Vallecrosia, Genova Sampierdarena \nBardolino, Este, San Don\u00e0 di Piave, Sant\u2019Ambrogio, Schio, Venezia-Mestre, Verona\nCollegamenti esterni.\nSito ufficiale"}
{"id": "3918224", "revid": "84184", "url": "https://it.wikipedia.org/wiki?curid=3918224", "title": "Artemisia (personaggio)", "text": "Artemisia (\u30a2\u30eb\u30c6\u30a3\u30df\u30b7\u30a2, \"Arutimishia\") \u00e8 la principale antagonista del videogioco \"Final Fantasy VIII\".\nNonostante si tratti del nemico centrale nella storia del gioco, Artemisia fa la sua apparizione vera e propria solo a trama inoltrata, apparendo principalmente solo tramite il controllo di Edea Kramer prima e di Rinoa Heartilly poi.\nAspetto e personalit\u00e0.\nArtemisia si presenta come una donna affascinante, dagli occhi dorati e dai lunghissimi capelli argentei, acconciati per sembrare un paio di corna.\n\u00c8 vestita con un succinto abito scarlatto ed \u00e8 dotata di due ali nere dalla forma angelica. Cammina e fluttua a piedi nudi.\nLa personalit\u00e0 di Artemisia \u00e8 definita principalmente dai dialoghi di Edea durante il primo disco di gioco (in cui quest'ultima era in balia di Artemisia stessa); come si evince dal discorso inaugurale fatto a Deling City, nutre un profondo odio verso la razza umana, che perseguit\u00f2 e isol\u00f2 le streghe come lei. Tuttavia, nelle battute finali della trama, il personaggio assume toni e modi contrastanti (arrogante e supponente prima dello scontro, serafica e fatalista nel monologo del combattimento finale - per altro incompiuto).\nInoltre, la strega ha un raffinato gusto per l'arte, come si nota dall'arredamento del suo castello, e sembra avere una passione per gli abiti lunghi e seducenti, come dimostra il fatto che anche Edea indossi un abito simile. Alcuni indizi fanno suppore che Artemisia avesse un cavaliere di cui era innamorata, ma che poi venne ucciso scetando un folle odio della strega verso tutto e tutte le creature viventi. Ci\u00f2 aument\u00e0 la possibilit\u00e0 che fu questo il motivo per cui Artemisia voleva impossessarsi del potere di Ellione di tornare indietro nel passato forse per salvare il cavaliere che tanto amava.\nStoria.\nArtemisia \u00e8 la Strega di un non meglio precisato futuro, desiderosa di scatenare la \"Compressione Temporale\" sovrapponendo ogni epoca e annullando ogni forma di vita escludendo la propria, a scopo di divenire una sorta di divinit\u00e0 onnipotente.\nPer far ci\u00f2, si \u00e8 servita di una macchina creata dal dottor Odine, la \"Junction Machine Ellione,\" per dirigere la sua mente nel passato. In questo passato, Artemisia manipola gli eventi mondiali, impossessandosi di altre streghe per i suoi piani.\nTuttavia sar\u00e0 proprio tramite la \"Compressione\" che Squall e compagni riusciranno a raggiungere il suo Castello, sconfiggendola.\nArtemisia, per poter morire, torner\u00e0 indietro nel tempo e ceder\u00e0 i propri poteri ad una giovane Edea Kramer, creando un paradosso temporale (dato che i poteri che Artemisia ha ereditato sono appartenuti in passato a Rinoa e ancor prima a Edea stessa) che delinea la natura fatalista della trama del videogioco.\nTuttavia come spiegato Ellione, il futuro non \u00e8 scritto e che nel presente Passato e Futuro si incontrano e che tutto pu\u00f2 essere cambiato, ci\u00f2 pu\u00f2 far presumere che in un nuovo futuro Artemisia se esister\u00e0 sar\u00e0 una strega buona in compagnia del suo amato cavaliere.\nAbilit\u00e0.\nArtemisia \u00e8 una potente strega che focalizza i suoi poteri nella manipolazione del tempo e dello spazio. Sa utilizzare abilmente tra le magie pi\u00f9 potenti, come \"Meteor\", \"Ultima, Maelstrom\", \"Giudizio Infernale\" e la potente magia \"Apocalypse \"(assimilabile solo durante il combattimento finale). Altra sua abilit\u00e0 \u00e8 quella di spedire in un'altra dimensione i protagonisti sconfitti, \"inghiottiti nello scorrere del tempo\".\nArtemisia possiede la capacit\u00e0 di sovrastare le leggi fisiche, rendendo vivente ci\u00f2 che fino a pochi istanti prima era pura fantasia; durante il confronto finale con lei, Artemisia decide di scatenare contro Squall le sue peggiori paure, scrutando nella sua mente e dando vita al \"Guardian Force\" .\nTrasformazioni.\nDurante la battaglia finale la strega subir\u00e0 due diverse trasformazioni: la prima \u00e8 dopo la sconfitta di Griever, in cui la strega esegue una Junction con il \"Guardian Force\", diventando un essere dove strega e G.F. sono totalmente fusi assieme.\nLa strega si trasforma una seconda (e ultima) volta dopo che decide di completare la \"Compressione Temporale\", inglobando spazio e tempo nella sua natura; in questa forma, la forma fisica di Artemisia penzola in catene sotto un'elaborata creatura simmetrica priva di volto, dall'aspetto vagamente mostruoso. In questa forma, Artemisia pu\u00f2 dar vita a magie prima inesistenti, come \"Giudizio Infernale\", che riduce la vitalit\u00e0 dei protagonisti a 1 (tecnica simile all\"'Angelo crudele\" di Sephiroth), e \"Apocalypse\", la pi\u00f9 potente magia di cui possa disporre.\nAltre apparizioni.\nIl personaggio \u00e8 presente in \"Dissidia Final Fantasy\", nel relativo prequel, \"Dissidia 012 Final Fantasy\" e in \"Dissidia Final Fantasy NT\", ed \u00e8 doppiata da Atsuko Tanaka nella versione giapponese e da Tasia Valenza in quella inglese."}
{"id": "3918225", "revid": "436907", "url": "https://it.wikipedia.org/wiki?curid=3918225", "title": "Giuseppe Anastasi", "text": "Biografia.\nIl padre \u00e8 di Marsala, la madre di Palermo, dove insegna. A 21 anni \u00e8 ammesso alla scuola Cet di Mogol di Roma per parolieri.\nHa collaborato nel 2001 con Francesco Baccini, insieme al quale ha scritto il brano \"Son resuscitato\", mentre nel 2004 ha partecipato alla scrittura della sigla del cartone animato \"He-Man and the Masters of the Universe\". Due anni dopo ha partecipato come autore al nuovo album di Mietta, \"74100\", e come concorrente al Festival Musicultura con il brano \"Lo specchio\", raggiungendo la finale.\nLavorando come assistente di metrica musicale al corso per \"Autori di testi\" al CET di Mogol ha conosciuto Arisa, con la quale si \u00e8 legato sentimentalmente e artisticamente, per la quale ha scritto, insieme a Maurizio Filardo e Giuseppe Mangiaracina, il brano d'esordio \"Sincerit\u00e0\", vincitore della sezione \"Giovani\" del Festival di Sanremo 2009 e del relativo Premio della Critica \"Mia Martini\", che ha ottenuto un grande successo di pubblico mantenendo la vetta della classifica italiana dei singoli per sei settimane consecutive. Nello stesso periodo \u00e8 stato pubblicato il disco d'esordio della cantante, i cui testi sono stati scritti da Anastasi in collaborazione con Filardo e Mangiaracina.\nNel 2010 ha scritto il brano \"Malamoren\u00f2\", portato da Arisa al Festival di Sanremo 2010 e piazzatosi tra i finalisti (questo brano si classificher\u00e0 nono). Contemporaneamente a questa seconda partecipazione \u00e8 stato pubblicato il secondo album della cantante, composto da brani scritti quasi tutti interamente da Anastasi. Nello stesso anno ha collaborato con Adriano Pennino nella scrittura del brano \"Sensi\" di Anna Tatangelo, presente nell'album \"Progetto B\". Sempre nel 2010 \u00e8 terminata la relazione sentimentale tra il paroliere e Arisa, mentre il legame artistico \u00e8 proseguito con la scrittura di nuovi pezzi per l'artista, tra cui \"La notte\", brano presentato al Festival di Sanremo 2012 e classificatosi al secondo posto nel podio finale. Ha inoltre scritto nove degli undici brani che compongono il terzo disco di Arisa, intitolato \"Amami\".\n\u00c8 autore, insieme a Cheope, del libro \"Scrivere una canzone\", edito dall'editore Zanichelli nell'ottobre del 2012.\nNel 2014 ha vinto come autore il Festival di Sanremo grazie al brano \"Controvento\", interpretato da Arisa.\n\u00c8 sposato con la cantante Carlotta, nota principalmente per il singolo \"Frena\" del 2000.\nNel 2018 ottiene la vittoria della Targa Tenco nella sezione Opera Prima per il disco \"Canzoni ravvicinate del vecchio tipo\"."}
{"id": "3918235", "revid": "363629", "url": "https://it.wikipedia.org/wiki?curid=3918235", "title": "Hr. Ms. Isaac Sweers (1941)", "text": "La Hr. Ms. \"Isaac Sweers\" fu un cacciatorpediniere della Koninklijke Marine olandese, terza unit\u00e0 della classe Gerard Callenburgh; entrata in servizio nel maggio del 1941, la nave partecip\u00f2 alla seconda guerra mondiale operando in un gran numero di teatri, finendo infine affondata il 13 novembre 1942 davanti alle coste dell'Algeria per opera del sommergibile tedesco \"U-431\".\nStoria.\nImpostata nei cantieri Koninklijke Maatschappij de Schelde di Flessinga il 26 novembre 1938, la nave fu varata il 16 marzo 1940 con il nome di \"Isaac Sweers\" in onore dell'omonimo ammiraglio olandese vissuto nel XVII secolo; la nave si trovava ancora in allestimento quando il 10 maggio 1940 i tedeschi invasero i Paesi Bassi: a differenza delle altre unit\u00e0 della sua classe, autoaffondate dagli stessi olandesi perch\u00e9 non cadessero in mani nemiche, la \"Isaac Sweers\" fu tratta in salvo e trainata al sicuro in Gran Bretagna dal rimorchiatore \"Zwarte Zee\". L'unit\u00e0 fu quindi inviata nei cantieri John I. Thornycroft &amp; Company di Southampton perch\u00e9 venisse completata: furono apportate modifiche al progetto originario, con l'armamento antiaereo rinforzato tramite l'aggiunta di pezzi d'artiglieria di fabbricazione britannica, e con l'aggiunta di apparecchiature ASDIC e di radar per il controllo del fuoco.\nIl 29 maggio 1941 la nave fu finalmente messa in servizio, e dopo un periodo di addestramento presso Scapa Flow fu assegnata il 5 luglio seguente alla 19th Destroyer Flotilla britannica di base a Greenock, incaricata di scortare i convogli navali Alleati in Atlantico; il 14 settembre 1941 la \"Isaac Sweers\" entr\u00f2 in collisione con il cacciatorpediniere britannico riportando danni leggeri alla sua elica di dritta. Il 17 settembre seguente la \"Isaac Sweers\" prese parte all'operazione Halberd, l'invio di un convoglio di rifornimenti massicciamente scortato verso l'isola assediata di Malta: durante il viaggio fu distaccata con i cacciatorpediniere polacchi e per fare da scorta alla corazzata diretta a Gibilterra, ricongiungendosi poi al resto del convoglio nel Mediterraneo il 25 settembre seguente; durante la rotta per Malta il convoglio sub\u00ec diversi attacchi aerei e la stessa \"Isaac Sweers\" fu mancata di poco da un siluro, mentre due membri dell'equipaggio furono feriti da schegge di bomba. Il 29 settembre, mentre con il resto della scorta rientrava a Gibilterra, la \"Sweers\" ed il cacciatorpediniere attaccarono il sommergibile italiano \"Diaspro\", senza per\u00f2 riuscire ad affondarlo.\nRiassegnato alla Force H di base a Gibilterra, il cacciatorpediniere comp\u00ec missioni di scorta ai convogli sulla rotta da e per Freetown; il 10 novembre prese parte all'operazione Perpetual, un nuovo invio di rifornimenti a Malta conclusosi per\u00f2 con l'affondamento della portaerei britannica . L'11 dicembre 1941 la nave fu riassegnata alla 4th Destroyer Flotilla e salp\u00f2 alla volta di Malta; nella notte tra il 12 ed il 13 dicembre la flottiglia intercett\u00f2 una piccola squadra navale italiana al largo delle coste tunisine: mentre i cacciatorpediniere britannici siluravano e colavano a picco i due incrociatori \"Alberto di Giussano\" ed \"Alberico da Barbiano\", la \"Sweers\" ingaggi\u00f2 uno scontro a fuoco e lanci\u00f2 quattro siluri contro la torpediniera \"Cigno\", senza per\u00f2 riuscire a colpirla. Il 17 dicembre la nave fu coinvolta negli eventi della prima battaglia della Sirte, subendo numerosi attacchi aerei ma senza riportare danni; il 19 dicembre la \"Sweers\" lasci\u00f2 Malta per trasferirsi ad Alessandria d'Egitto.\nAnche dalla nuova base di Alessandria la \"Sweers\" continu\u00f2 con le missioni di rifornimento dirette a Malta: il 17 gennaio 1942, durante una di queste missioni, l'unit\u00e0 soccorse e recuper\u00f2 l'equipaggio del cacciatorpediniere HMS \"Gurkha\", silurato ed affondato da un sommergibile tedesco al largo di Sidi Barrani; il 23 gennaio la \"Sweers\", a seguito dell'entrata in guerra del Giappone, ricevette l'ordine di raggiungere le Indie orientali olandesi via canale di Suez, fermandosi a Colombo per lavori di riparazione e manutenzione. La nave torn\u00f2 in servizio il 28 febbraio 1942, ma a seguito della pessima situazione in cui versavano le forze Alleate nelle Indie olandesi si decise di trattenerla nell'oceano Indiano, assegnandola all'Eastern Fleet di base nell'atollo di Addu; nell'aprile seguente partecip\u00f2 agli infruttuosi tentativi britannici di contrastare l'incursione giapponese nell'Oceano Indiano, prima di rientrare in Gran Bretagna il 1\u00ba giugno dopo un lungo viaggio via Mombasa, Durban, Freetown e Gibilterra. La nave fu quindi messa in cantiere a Southampton per lavori di manutenzione ed ammodernamento; rientr\u00f2 in servizio ad ottobre del 1942, quando scort\u00f2 la portaerei a Gibilterra.\nIl 29 ottobre la \"Sweers\" si diresse con altre unit\u00e0 a Ponta Delgada, nelle Azzorre, per incontrare e scortare uno dei convogli di truppe destinate all'operazione Torch in nordafrica, ma manc\u00f2 l'appuntamento a causa di errori nella decodifica delle comunicazioni e rimase a Gibilterra il giorno dello sbarco; l'11 novembre lasci\u00f2 la base per soccorrere i superstiti del trasporto truppe olandese \"Nieuw Zeeland\", colato a picco da un sommergibile tedesco al largo delle coste africane, riportandoli in salvo a Gibilterra in collaborazione con i cacciatorpediniere britannici e . Nel pomeriggio del 12 novembre la \"Sweers\" si riforn\u00ec in mare al largo delle coste algerine dalle petroliere della Force R, a cui ricevette ordine di fornire protezione; alle 6:15 del 13 novembre il cacciatorpediniere fu colpito sul lato di dritta da due siluri lanciati dal sommergibile tedesco \"U-431\": uno dei siluri perfor\u00f2 uno dei serbatoi del carburante innescando un incendio, mentre l'altro colp\u00ec il quadrato ufficiali uccidendo 13 uomini che l\u00ec dormivano. L'incendio provoc\u00f2 la detonazione dei depositi delle munizioni, e la nave affond\u00f2 rapidamente: solo 86 membri dell'equipaggio furono tratti in salvo dall'incrociatore ausiliario britannico HMS \"Loch Oskaig\"."}
{"id": "3918239", "revid": "124123", "url": "https://it.wikipedia.org/wiki?curid=3918239", "title": "Bianca Orsi", "text": "Biografia.\nInizia la sua carriera nei primi anni 1930, dove studia all'Accademia di belle arti di Brera di Milano; \u00e8 allieva anche di Carlo Carr\u00e0 e di Marino Marini.\nIl motivo pi\u00f9 importante delle sue opere \u00e8 la \"prevaricazione sull'uomo\"; ha ricevuto la recensione di Dino Buzzati nel \"Corriere della Sera\" (che ha notato come le sue sculture di donne stiano \"in piedi vigorose, strane, in certo senso indiscutibili\"), di Mario De Micheli, di Raffaele De Grada, di Giorgio Seveso nel quotidiano \"l'Unit\u00e0\". Ha esposto in varie collezioni private e statali in Francia, Svizzera, Stati Uniti e Germania.\nRiconoscimenti.\nNel 2016 il Comune di Milano ha deciso che il suo nome venga iscritto nel Famedio di Milano, all'interno del Cimitero Monumentale."}
{"id": "3918245", "revid": "1005847", "url": "https://it.wikipedia.org/wiki?curid=3918245", "title": "Elezioni parlamentari in Estonia del 1920", "text": "Le elezioni parlamentari in Estonia del 1920 si tennero dal 27 al 29 novembre per l'elezione del Riigikogu; si tratt\u00f2 delle prime consultazioni dopo l'approvazione della nuova Costituzione, avvenuta il 15 giugno precedente e che sarebbe poi entrata in vigore il 21 dicembre successivo.\nI cento deputati furono eletti attraverso liste concorrenti in dieci regioni: i seggi erano assegnati a livello nazionale mediante sistema proporzionale e recupero dei resti mediante metodo D'Hondt."}
{"id": "3918246", "revid": "287204", "url": "https://it.wikipedia.org/wiki?curid=3918246", "title": "BNP Paribas Open 2012", "text": "Il BNP Paribas Open 2012 \u00e8 stato un torneo di tennis giocato su campi in cemento. \u00c8 stata la 37\u00aa edizione del BNP Paribas Open, facente parte della categoria ATP World Tour Masters 1000 nell'ambito dell'ATP World Tour 2012, e della categoria Premier Mandatory nell'ambito del WTA Tour 2012. Sia il torneo maschile che quello femminile si sono giocati all'Indian Wells Tennis Garden di Indian Wells, negli Stati Uniti, dal 5 al 18 marzo 2012.\nPartecipanti ATP.\nAltri partecipanti.\nI seguenti giocatori hanno ricevuto una wild-card per il tabellone principale:\nI seguenti giocatori sono entrati nel tabellone principale passando dalle qualificazioni:\nPartecipanti WTA.\nAltre partecipanti.\nLe seguenti giocatrici hanno ricevuto una wild-card per il tabellone principale:\nLe seguenti giocatrici sono entrate nel tabellone principale passando dalle qualificazioni:\nPunti e montepremi.\nIl montepremi complessivo \u00e8 di 9.093.728 $.\nCampioni.\nSingolare maschile.\n Roger Federer ha battuto in finale John Isner per 7-67, 6-3\nSingolare femminile.\n Viktoryja Azaranka ha sconfitto in finale Marija \u0160arapova per 6-2, 6-3.\nDoppio maschile.\n Marc L\u00f3pez / Rafael Nadal hanno battuto in finale John Isner / Sam Querrey per 6-2, 7-63.\nDoppio femminile.\n Liezel Huber / Lisa Raymond hanno battuto in finale Sania Mirza / Elena Vesnina per 6-2, 6-3"}
{"id": "3918250", "revid": "466539", "url": "https://it.wikipedia.org/wiki?curid=3918250", "title": "Illuminati (gioco)", "text": "Illuminati \u00e8 un gioco di carte pubblicato dalla Steve Jackson Games nel 1982 e ispirato dai romanzi della trilogia \"Illuminatus!\" di Robert Anton Wilson e Robert Shea. Venne ideato come una visione \u00abumoristica (\"tongue-in-cheek\") piuttosto che seria\u00bb delle teorie del complotto.\nLo scopo del gioco \u00e8 quello di riuscire ad ottenere il controllo del mondo: ogni giocatore rappresenta una sinistra societ\u00e0 segreta che, tramite il controllo di gruppi organizzati, compete per il controllo del mondo mediante mezzi legali, illegali o anche mistici, con altre organizzazioni concorrenti.\nNel 1995 ne venne pubblicata un'altra versione: \"\", basata su carte collezionabili ed acquistabili in singole confezioni.\nStoria.\nNel settembre 1981, Steve Jackson e Dave Martin, artista freelance che lavorava in quel periodo per Jackson, stavano discutendo della loro passione per la \"trilogia Illuminatus!\" e quest'ultimo sugger\u00ec di ricavarne un gioco. Steve Jackson decise di non scrivere un adattamento della trilogia a causa del costo di acquisizione dei diritti e della difficolt\u00e0 di adattare un romanzo dalle trame complesse. Piuttosto opt\u00f2 per l'idea di creare \u00abun gioco sull'\"idea delle cospirazioni segrete\" alla base di \"Illuminatus!\"\u00bb; dopo aver effettuato delle ricerche sugli Illuminati e altre teorie del complotto ed aver effettuato un intenso \"playtesting\" pubblic\u00f2 il gioco nel luglio 1982 nel formato \"pocket box\" (una scatola di plastica delle dimensioni di un tascabile per il mercato di massa), come era gi\u00e0 stato fatto per altri prodotti della Steve Jackson Games. Nel corso di pochi anni vennero pubblicate tre espansioni, due delle quali furono successivamente incorporate nell'edizione \"deluxe\", mentre la terza venne pubblicata con il nome di \"Illuminati: Brainwash\"\nRobert Shea elabor\u00f2 una presentazione per il manuale della \"Illuminati Expansion Set 1\" (1983), nella quale scrisse: \u00abForse gli Illuminati sono dietro \"questo gioco\". Dopotutto sono per definizione dietro a \"qualunque cosa\"\u00bb. Nonostante il suo coinvolgimento iniziale, pi\u00f9 tardi Wilson critic\u00f2 alcuni di questi prodotti per aver sfruttato il nome della trilogia senza averne pagato i diritti, fruttando quello che considerava una scappatoia legale.\nCaratteristiche.\nIl gioco pu\u00f2 essere giocato da 2 a 8 giocatori, a seconda del loro numero una partita pu\u00f2 richiedere da una a sei ore. \u00c8 stato scritto in stile umoristico e ci sono molte battute e giochi di parole, con carte come i Boy Sprouts (in cui sinistri leader della giovent\u00f9 influenzano i futuri leader mondiali), i laser di controllo orbitale, la mafia, attivisti antinucleare a due teste o i trekkie.\nLa prima edizione presentava sei gruppi: Illuminati di Baviera, la Societ\u00e0 della Discordia, gli gnomi di Zurigo gli UFO, i servi di Cthulhu, ed il triangolo delle Bermude. Nel gioco inoltre sono presenti gruppi simili o che comunque rispecchiano organizzazioni del mondo reale, come la Society for Creative Anachronism e l'Esercito di Liberazione Simbionese.\nSebbene alcuni gruppi possano sembrare sbilanciati, come gli \"Gnomi di Zurigo\" che hanno un alto livello di introito rispetto al pi\u00f9 basso della \"Societ\u00e0 della Discordia\", in alcuni casi il loro vero valore non \u00e8 valutabile al primo impatto. Pianificare la propria struttura di potere \u00e8 importante, perch\u00e9 i gruppi vicino alla propria carta Illuminati hanno un bonus alla difesa. Inoltre i gruppi possono \"bloccare\" le frecce di controllo uno dell'altro. Il flusso di denaro \u00e8 anch'esso importante, dato che serve a aumentare la capacit\u00e0 offensiva/difensiva del gruppo sul quale viene posto. Tattiche come cercare di mettere un avversario uno contro l'altro, tradire i propri alleati e nascondere i propri veri motivi sono incoraggiate.\nLe carte.\nIl gioco viene giocato con un mazzo di carte speciali, gettoni che rappresentano milioni di dollari (\"megabucks\") e due dadi a sei facce. Ci sono tre tipi di carte: illuminati, gruppi, speciali.\nLe carte Illuminati rappresentano gruppi segreti di cospiratori che complottano per assumere il dominio del mondo. Il mondo \u00e8 rappresentato dalle carte gruppo, ognuna delle quali rappresenta un'organizzazione o fazione, reale o fittizia, come gli Secret Masters of Fandom, la CIA, la Cospirazione comunista internazionale, i Geni Malvagi per un Futuro Migliore, la California, l'Associazione Genitori Insegnanti e molte altre. In totale ci sono circa 300 gruppi. Ogni carta gruppo e ha tre parametri: potere, resistenza e introito, la maggior parte dei gruppi ha anche un allineamento politico-ideologico.\nOgni carta gruppo ha sempre una freccia di controllo entrante lungo uno dei bordi e da zero a tre frecce uscenti, mentre le carte Illuminati hanno sempre quattro frecce laterali di controllo. Quando un gruppo viene conquistato durante un attacco, viene posto vicino al gruppo che l'ha conquistato con la sua freccia entrante adiacente a una delle frecce uscenti del gruppo conquistante. Le carte speciali rappresentano eventi inaspettati che possono, per esempio, incrementare l'introito o la resistenza di un gruppo o annullare l'effetto di un'altra carta speciale.\nLe regole.\nOgni giocatore riceve una carta Illuminati che rappresenta la sua societ\u00e0 segreta, e le partite si giocano in turni, la principale attivit\u00e0 dei giocatori \u00e8 di prendere il controllo dei gruppi. Durante un attacco per prendere il controllo l'attaccante deve superare la resistenza del gruppo attaccato, con la potenza combinata dei suoi gruppi (influenzata dall'allineamento o allineamenti dell'attaccato e del difensore), della moneta spesa nell'attacco e dall'effetto delle carte speciali. Se un giocatore controlla il gruppo attaccato pu\u00f2 difendersi spendendo denaro e carte speciali. Altri giocatori possono spendere denaro a favore dell'attaccante o del difensore, secondo la loro convenienza. Se un attacco per prendere il controllo riesce la carta che rappresenta il gruppo viene piazzata nella struttura di potere vicino al gruppo attaccante, formando una struttura di potere che cresce a partire dalla carte Illuminati.\nOgni gruppo garantisce un certo ammontare di denaro, rappresentato dal valore riportato sulla sua carta. Il denaro pu\u00f2 essere spostato solo da un gruppo a uno collegato (controllato o controllante) e comunque una volta per turno. Il denaro posto sulla carta Illuminati \u00e8 utilizzabile per la difesa o l'attacco di gruppi in tutto il mondo. Il denaro posto su una carta gruppo \u00e8 utilizzabile solo per la difesa di quel gruppo (e in questo caso conta doppio) o per un attacco che parta da quel gruppo. Sono possibili attacchi per neutralizzare un gruppo (rimuoverlo dalla struttura di potere e rimetterlo al centro del tavolo) o per distruggere (eliminare del tutto un gruppo per il resto del gioco). Durante il proprio turno un giocatore pu\u00f2 contrattare con gli altri giocatori, formare alleanze (che per\u00f2 non sono vincolanti), e scambiare risorse. In una variante del gioco i giocatori possono barare, rubare denaro dal tavolo e fare tutto ci\u00f2 che occorre per vincere.\nLo scopo del gioco \u00e8 di costruire una struttura di potere di un numero minimo di carte gruppo dipendente dal numero di giocatori, o di soddisfare la condizione speciale di vittoria del proprio gruppo di illuminati, per esempio il Triangolo delle Bermuda vince se controlla almeno una carta per ogni tipo di allineamento, gli \"Illuminati\" se controllano una struttura del potere combinato pari a 35 e gli Gnomi di Zurigo se riescono ad accumulare almeno 150 \"megabucks\".\nEdizioni ed espansioni.\nEspansioni.\nInoltre, nel numero 72 di \"Space Gamer\", Bill Cassel present\u00f2 un'espansione non ufficiale intitolata \"The Pythonated Illuminati\", basata sulla serie televisiva \"Monty Python's Flying Circus\".\nGiochi correlati.\nLa Steve Jackson Games ha pubblicato i seguenti giochi derivati dalle meccaniche di \"Illuminati\":\nInoltre ha pubblicato anche alcuni moduli per il gioco di ruolo \"GURPS\" con la stessa ambientazione cospirazionista, tra cui \"GURPS Illuminati\", \"GURPS Illuminati University\" e GURPS \"Warehouse 23\".\nLa Adventure Systems cre\u00e0, su licenza della Steve Jackson Games, una versione Play by Mail (PBM) di \"Illuminati\" con molte modifiche. Il gioco fu infine acquistato dalla Flying Buffalo. L'autore, Draper Kauffman, stava tentando da diversi anni di sviluppare un \"gioco di strategia globale\" quando ricevette una copia di \"Illuminati\". Ricordando la creazione del PBM, Kauffman scrisse \u00abnon ci volle molto prima che scoprissi che ogni problema nel gioco che stavo sviluppando era stato risolto in maniera sospettosamente simile: \"Hey! e se semplicemente lo gestissi come hanno fatto in \"Illuminati\"?\u00bb"}
{"id": "3918254", "revid": "287204", "url": "https://it.wikipedia.org/wiki?curid=3918254", "title": "Illuminati (disambigua)", "text": ""}
{"id": "3918259", "revid": "767487", "url": "https://it.wikipedia.org/wiki?curid=3918259", "title": "The Dictator (film 1922)", "text": "The Dictator \u00e8 un film muto del 1922 diretto da James Cruze che si basa sull'omonimo lavoro teatrale di Richard Harding Davis andato in scena in prima al Criterion Theatre di Broadway il 4 aprile 1904. Prodotto dalla Famous Players-Lasky Corporation che lo distribu\u00ec insieme alla Paramount Pictures, il film aveva come interpreti Wallace Reid, Theodore Kosloff, Lila Lee, Kalla Pasha, Walter Long, Alan Hale.\nIl lavoro teatrale di Harding Davis era gi\u00e0 stato portato sullo schermo nel 1915 con un'altra versione di \"The Dictator\", film diretto da Oscar Eagle e interpretato da John Barrymore.\nTrama.\nInseguito da un tassista per una tariffa non pagata, il figlio di un milionario, Brooke Travers, si nasconde su un piroscafo, trovandosi in rotta verso il Sud America, dove viene coinvolto in una rivoluzione. Il giovane si innamora di Juanita, ma scopre che \u00e8 la figlia del leader della rivoluzione e nemica del padre di Brooke che ha dei grossi interessi commerciali per il controllo del paese sudamericano. Nonostante ci\u00f2, Brooke abbraccia la causa dei rivoluzionari, aiutandoli nella lotta che li porta alla vittoria. Riuscir\u00e0, inoltre, a guadagnare il rispetto di suo padre.\nProduzione.\nIl copyright del film, richiesto dalla Famous Players-Lasky Corp., fu registrato l'11 luglio 1922 con il numero LP18045.&lt;br&gt;\nIl film fu prodotto dalla Famous Players-Lasky Corporation. Alcune delle riprese furono girate a Cuba.\nDistribuzione.\nDistribuito dalla Famous Players-Lasky Corporation e dalla Paramount Pictures, il film usc\u00ec nelle sale cinematografiche statunitensi, presentato a Los Angeles il 25 giugno 1922."}
{"id": "3918260", "revid": "1601148", "url": "https://it.wikipedia.org/wiki?curid=3918260", "title": "Walter Percy Day", "text": " Artista degli effetti speciali cinematografici, noto professionalmente anche come: W. Percy Day; Percy Day; \u201cPop\u201d o \u201cPoppa\u201d Day, a causa della sua collaborazione con i figli Arthur George Day (1909 \u2013 1952) disegnatore, Thomas Sydney Day (1912 \u2013 1985), fotografo e cameraman, e il figliastro Peter Ellenshaw, anch'egli artista degli effetti speciali.\nBiografia.\nWalter Percy Day nacque a Luton (Bedfordshire) da Ely Day e Lucy Day, nata Crawley, secondo di tre figli. A quindici anni, Day lavor\u00f2 come apprendista, con il cugino William J. Roberts, presso un fotografo di Luton. Frequent\u00f2 la Heatherley's School of Fine Art di Londra specializzata in pittura figurativa e complet\u00f2 la sua educazione alla Royal Academy School of Art (1901 \u2013 1905) vincendo numerosi premi. Dal 1908 al 1912 si stabil\u00ec in Tunisia, a Sidi Bou Sa\u00efd e Tunisi, dove segu\u00ec una carriera di ritrattista e di pittore orientalista. In seguito all'esposizione di una quindicina di suoi dipinti al Grand Hotel di Tunisi nel 1910, divenne membro del Salon tunisino. Le drammatiche conseguenze della rivolta dell'\"affaire du Jellaz\u201d obblig\u00f2 la famiglia Day a ritornare in Gran Bretagna nel 1912.\nAllo scoppio della I Guerra Mondiale, Day cerc\u00f2 di arruolarsi, ma fu scartato per ragioni mediche. Assegnato ad una fabbrica d'aerei, diresse il dipartimento di progettazione per tutta la durata della guerra. Finite le ostilit\u00e0, Percy prese uno studio a Saint John's Wood, nel giardino della casa del Professor Augustus D\u00e9sir\u00e9 Waller, un professore di fisiologia della London University. Tra le persone che ritrasse ricordiamo l'industriale e filantropo Andrew Carnegie(Wardown Park Museum, Luton, Bedfordshire). Partecip\u00f2 inoltre a ad esposizioni organizzate dal Glasgow Institute of the Fine Arts, dal Walter Art Gallery di Liverpool e alle retrospettive annuali della Royal Academy. Un quadro celebrativo dell'Armistizio intitolato \"The Eleventh Hour of the Eleventh Day of the Eleventh Month\", 1918 (Harris Museum, Preston, Lancashire) caus\u00f2 un considerevole rumore sulla stampa. \u00c8 mentre stava ritraendo il direttore generale della Elder Dempster Steamship Line che il suo modello gli narr\u00f2 d'aver visto una dimostrazione dei trucchi di ripresa cinematografica conosciuti come Hall process. Mr. Gurney forn\u00ec cortesemente all'artista le necessarie introduzioni agli studios.\nL'apogeo del film muto.\nNel 1919, presso gli Ideal Film Studios di Borehamwood, vicino a Elstree, Day apprese l'arte del \"glass shot\" ed il procedimento Hall, tecniche illusionistiche che permettono di far credere al pubblico di trovarsi in piena giungla, di essere partecipe di avvenimenti storici o di vivere direttamente delle situazioni piene di suspense mentre, in realt\u00e0, la troupe non ha mai lasciato lo studio di ripresa. Effetti speciali di questo tipo consentono ai registi di allargare il loro repertorio e di affrontare soggetti che altrimenti sarebbero troppo costosi da produrre.\nInventato dal cineasta americano Norman Dawn (1884\u00a0\u2013 1975) nel 1905, il \"glass shot\" consiste nel montare delle lastre di vetro, larghe tre o quattro metri, tra la cinepresa e la scena da riprendere sul set o sulla location. L'artista dipinge la scenografia mancante e l'azione viene ripresa attraverso le aree libere. L'inconveniente connesso al glass shot \u00e8 la sua dispendiosit\u00e0, giacch\u00e9 la pittura deve essere completata sul set il che significa che le riprese devono essere interrotte finch\u00e9 il lavoro non sia finito. L\"'Hall process\" fu brevettato nel 1921 da Walter G. Hall, un tecnico scenografo d'origine inglese attivo ad Hollywood. Consisteva nel dipingere delle prospettive in scala ridotta su cartoncini ritagliati e montati in primo piano tra la cinepresa e il set. Il vantaggio di questa tecnica era l'assenza di riflessi relativi all'uso del vetro.\nAl momento in cui Day raggiunse gli studios di Elstree, l'industria cinematografica britannica era in una fase di depressione. D'altra parte, la Francia stava producendo film di tipo narrativo, cosa che spinse Day ad attraversare la Manica; qui introdusse l'uso del glass shot nel cinema francese. Usato per la prima volta in \"Les Opprim\u00e9s\" di Henry Roussell distribuito nel 1923, il procedimento venne salutato dalla critica come una rivoluzione cinematografica. \"L'Arriviste\" di Andr\u00e9 Hugon, distribuito nel 1924, spinse un membro indignato dell'establishment francese a presentare l'interrogazione: \u201cPerch\u00e9 s'era concesso ad uno straniero di filmare la Camera dei Deputati?\u201d. Il pittore non vi aveva mai messo piede ma, giacch\u00e9 l'illusione aveva avuto tale successo da ingannare anche i Membri del Parlamento, venne subissato dalle richieste. Fra i registi con i quali Day collabor\u00f2 durante gli anni venti si annoverano Jean Renoir, Raymond Bernard, Julien Duvivier e Abel Gance. Oltre a creare gli effetti visuali per \"Napoleon vu par Abel Gance\", Day vi recit\u00f2 il ruolo dell'ammiraglio inglese Hood. Dal 1928, lo studio di Day divenne un team, quando i figli Arthur George Day (1909 - 1952) e Thomas Sydney Day (1912\u00a0\u2013 1985) cominciarono a lavorare con il padre, il maggiore come tecnico ed il minore come cameraman e fotografo di scena, cominciando con il film \"Verdun, visions d'histoire\" di L\u00e9on Poirier.\nMentre era residente in Francia, Day ritorn\u00f2 brevemente agli studios Elstree per le riprese degli effetti speciali di un film muto inglese, \"The Ring\" di Alfred Hitchcock. In quella occasione, l'artista apprese una nuova tecnica, la hanging miniature, che consiste nel sospendere un modello in scala tra la cinepresa e il set in combinazione con l'uso di specchi. L'inventore, Eugen Sh\u00fcfftan, il cui ufficio era dirimpetto agli studios, gli insegn\u00f2 direttamente il procedimento. La hanging miniature usata nella scena del ring di boxe all'Albert Hall fu il primo procedimento usato in un film inglese.\nIl mascherino fisso (stationary matte).\nAvendo gi\u00e0 usato la mascheratura quando era apprendista fotografo, Day rifletteva all'idea di usare delle maschere per oscurare delle aree di fronte alle lenti della cinepresa mentre era a Elstree. Per le riprese di una facciata di grandi magazzini nel film \"Au Bonheur des Dames\" di Julien Duvivier (1929) si trov\u00f2 un'insormontabile difficolt\u00e0, cosa che diede a Day l'opportunit\u00e0 di mettere la sua teoria in pratica. Il cameraman era impossibilitato a distanziarsi sufficientemente dai palazzi per fare una panoramica e per ragioni di sicurezza era fuori di discussione poter montare una lastra di vetro di 4 metri in un boulevard trafficato.\nIl mascherino fisso, comunque sia, non era un concetto nuovo. \u00c8 pi\u00f9 giusto dire che Day fu il pioniere di questa tecnica in Europa. Nel classico caso di \u201cgrandi menti che pensano la stessa cosa\u201d, Norman Dawn aveva gi\u00e0 inventato una tecnica simile, di doppia esposizione, battezzata \u201cthe original-negative process\u201d. Dawn brevett\u00f2 la sua invenzione l'11 giugno 1918, sporse denuncia per violazione del brevetto tre anni dopo. I coimputati, artisti tra cui Ferdinand Pinney Earl, lo contro-denunciarono dichiarando che la tecnica della mascheratura delle immagini e della doppia esposizione erano da lungo tempo tradizionali nell'industria; la battaglia legale alla fine fu persa da Dawn. \u00c8 chiaro che Day era inconsapevole degli sviluppi d'oltre oceano. Egli scrisse, a proposito dei mascherini fissi per \"Au Bonheur des Dames\" che \u201c\"per quanto ne so, questa era la prima volta che il mio metodo veniva usato\" \u201d.\nIl mascherino fisso, denominato \u201cDay process\u201d in Francia, consiste nel mascherare parti dell'inquadratura, in alto e sui fianchi, con cartoncini neri sistemati di fronte alle lenti. Dopo la ripresa, alcuni metri di prova vengono messi da parte ed il resto della ripresa viene conservato per un uso successivo. La pellicola di test viene quindi proiettata su un vetro montato nello studio del pittore e le parti omesse dipinte sul vetro in accordo con gli schizzi forniti dall'art director. Una volta finita la pittura, il film esposto \u00e8 ricaricato sulla cinepresa, le parti gi\u00e0 esposte mascherate con cartoncini neri e si riprende una seconda volta il dipinto. Girato interamente nello studio, il mascherino dipinto elimina la necessit\u00e0 di montare lastre di vetro sulla location e finch\u00e9 non \u00e8 stato soppiantato dal computer, \u00e8 rimasto un punto di forza del repertorio degli effetti speciali. Poich\u00e9 l'artista non ha pi\u00f9 bisogno di completare il dipinto sul set o sulla location, la troupe pu\u00f2 continuare a girare mentre l'artista delle mattes lavora nel suo studio, cosa che si trasforma in prodigiosi risparmi per l'industria del cinema. Il procedimento venne usato sia in film muti francesi che in film spagnoli, come \"La Bodega\" di Benito Peroro. Ma il disastro accadde sei mesi dopo con la proiezione del primo film sonoro. La vibrazione della cinepresa sonora Debrie causava la messa fuori fuoco dei mascherini, segnando il rintocco funebre della carriera della famiglia Day in Francia.\nUna carriera nell'industria cinematografica inglese.\nUn incontro con Alexander Korda apr\u00ec nuove prospettive per lo studio Day. Su raccomandazione di Georges P\u00e9rinal, direttore di fotografia di \"Marius\", Korda commission\u00f2 a Day l'esecuzione dei mattes shots per \"The Private Life of Henry VIII\" un film interpretato da Charles Laughton e realizzato nel 1933. Il produttore/regista ungherese non era disturbato dal problema delle vibrazioni per delle buone ragioni: i suoi studios erano forniti delle nuove cineprese sonore Bell and Howell che erano dotate di perni fissanti atti a prevenire le vibrazioni. Di conseguenza Day stabil\u00ec uno studio a Iver (Buckinghamshire) e dal 1936 diresse il dipartimento dei matte shots dei Denham Studios. L'artista dipinse matte e cre\u00f2 effetti speciali per numerosi film di Korda e della sua scuderia di giovani registi, che comprendeva suo fratello Zolt\u00e1n Korda, Anthony Asquith, William Cameron Menzies, Lothar Mendes, David Lean, Michael Powell e Emeric Pressburger. Nel 1946 Day si un\u00ec al gruppo Korda come Direttore degli Effetti Speciali nei nuovi edifici di Korda agli Shepperton Studios, dove rimase fino al suo ritiro dal lavoro nel 1952.\nIl 1938 segn\u00f2 una pietra miliare nella storia della cinematografia britannica con la realizzazione del primo film a colori, \"The Drum\", diretto da Zolt\u00e1n Korda. Day diede prova di saper superare le difficolt\u00e0 tecniche nell'adattare il procedimento dei mascherini fissi al Technicolor, risolto con l'aiuto del tecnico Douglas Hague. L'anno successivo, Alexander Korda cominci\u00f2 la produzione di un film, con effetti speciali anch'essi realizzati in Technicolor, \"The Thief of Bagdad\". Memorabili le sequenze create da Day, uno dei quattro art director associati, tra cui l'avvicinamento ai Palazzi Blu e Rosa, il cavallo volante montato dal califfo, il tappeto volante sul quale Sabu fa la sua spettacolare fuga e la ricerca dell'occhio onnivedente sulla testa dell'idolo.\nIl team di Day si disciolse allo scoppio della Seconda Guerra Mondiale, quando tutti e tre i suoi figli vennero arruolati. Arthur fu spedito in Libia con la Film and Photographic Unit della VIIIa Armata sotto il comando del Maresciallo Montgomery. Suo fratello fu assegnato alla Cinematographic Unit dell'esercito e pass\u00f2 il periodo bellico in Gran Bretagna, girando film di propaganda in Galles e Scozia. Peter venne arruolato come pilota nella Royal Air Force e, in seguito ad un incidente, divenne pilota istruttore. Pop Day istru\u00ec diversi artisti di mattes tra cui Wally Veevers, che gli subentr\u00f2 al Matte Department degli Shepperton Studios quando Day si ritir\u00f2.\nNel corso della guerra, gli studi cinematografici produssero una serie di film eroici, mirati a risollevare il morale degli inglesi assediati, tra cui \"49th Parallel\" di Powell &amp; Pressburger, \"In Which We Serve\" di No\u00ebl Coward e David Lean e \"The First of the Few\" [U.S. \"Spitfire\"] di Leslie Howard. Oltre la progettazione di effetti speciali per questi film, Day cre\u00f2 trucchi cinematografici per molti altri classici girati negli anni quaranta, tra cui \"The Life and Death of Colonel Blimp\"; \"Things to Come\"; \"A Matter of Life and Death\" [US: \"Stairway to Heaven\"]; \"Henry V\", \"Anna Karenina\", \"The Third Man\" e \"Black Narcissus\". Girato interamente negli studi di Pinewood con le matte delle montagne dell'Himalaya dipinte da Day e dai suoi assistenti, \"Black Narcissus\" \u00e8 stato recentemente eletto in una votazione organizzata dal giornale \"The Times\" quale miglior film britannico di tutti i tempi. Nella magistrale produzione di \"Henry V\" di Laurence Olivier, molte delle scene della battaglia di Agincourt erano mattes shots dipinte da Day, che non volle mai rivelare come progett\u00f2 il movimento delle teste dei cavalli, lo sventolio degli stendardi e il volo delle frecce nella ripresa completata. La produzione Archers di \"I Know Where I'm Going\" \u00e8 famosa per la sequenza in cui la barca degli interpreti viene risucchiata nel vortice di Corryvreckan. Nella sua autobiografia, Powell racconta che Day cre\u00f2 il vortice con materiale plastico somigliante a gelatina, montato su un braccio eccentrico che avrebbe dovuto girare a velocit\u00e0 variabili in un bidone pieno d'acqua, filmato con una cinepresa ad alta velocit\u00e0, che girava in \"reverse\". L'autore di un articolo dedicato a \u201cThe Magician of British Cinema\u201d ha riportato che l'artista stesso fu sempre riluttante a rivelare i propri segreti.\nNel 1948 Day fu insignito dell'O.B.E. per i suoi servizi al cinema britannico. Il cameraman Christopher Challis ha reso omaggio all'eredit\u00e0 di Percy Day: \"Fu capace di coniugare sfondi dipinti su vetro con l'azione reale in primo piano, apr\u00ec un nuovo mondo ai film makers\u2026 Per apprezzare la grandezze della sua impresa, bisogna comprendere la complessit\u00e0 del lavoro. Ore di lavoro coscienzioso con numerose repliche di ripresa per ottenere la perfezione. Ora \u00e8 tutto troppo facile con computer ed elettronica e restano poche persone che possano capire quanto fosse complicato\". \"Il nome\" [di Day] \"dovrebbe essere annoverato fra I grandi pionieri, accanto a Gaumont, Lumi\u00e8re etc\". Michael Powell, da parte sua, salut\u00f2 Percy Day come \"il pi\u00f9 grande trick-man e mago del cinema che abbia mai conosciuto\u2026\". L'opera di Percy Day \u00e8 stata classificata dal quotidiano inglese \"The Independent\" alla pari con quella del grande genio francese degli effetti speciali, Georges M\u00e9li\u00e8s.\nFilmografia.\n\"Anno di ripresa seguito dall'anno di uscita\""}
{"id": "3918265", "revid": "729019", "url": "https://it.wikipedia.org/wiki?curid=3918265", "title": "Heinkel HeS 8A", "text": "L'Heinkel HeS 8A (sigla derivata da \"Heinkel Strahltriebwerk\"-Heinkel motore a getto) fu un motore aeronautico turbogetto sviluppato in Germania durante la seconda guerra mondiale disegnato da Hans von Ohain e costruito dalla Heinkel.\nFu il primo motore a reazione ad essere finanziato dal Ministero dell'aria del Reich, secondo la nomenclatura ufficiale 109-001 e venne installato sui primi esemplari del caccia bimotore Heinkel He 280 a causa dei ritardi nello sviluppo del turbogetto a flusso assiale HeS\u00a030 originariamente previsto.\nStoria del progetto.\nVerso la fine del 1939 Ernst Heinkel matur\u00f2 la convinzione che per sviluppare nel miglior modo possibile e pi\u00f9 velocemente i nuovi motori a reazione avrebbe dovuto acquisire una azienda costruttrice di motori aeronautici. Durante la dimostrazione davanti agli ufficiali del Reichsluftfahrtministerium, Heinkel propose lo sviluppo dell'He\u00a0280, un aereo da caccia a reazione con due motori installati sotto le ali. Secondo von Ohain, in quell'occasione Heinkel e il funzionario del RLM Ernst Udet strinsero un accordo per il quale se il primo volo dell'He 280 fosse avvenuto entro l'aprile del 1941, Heinkel avrebbe avuto il permesso ufficiale di acquisire la casa costruttrice di motori per aeromobili Hirth Motoren GmbH.\nIl disegno dell'He 280 imponeva dei limiti stringenti sulla distanza delle gondole motore dal suolo, per cui era prevista l'installazione di una coppia di turbogetti con compressore a flusso assiale HeS\u00a030 che, per\u00f2, erano molto in ritardo nello sviluppo e non sarebbero stati mai pronti per l'aprile del 1941. D'altra parte l'impiego dell'HeS 3 era precluso a causa del suo ingombro trasversale. Von Ohain fu quindi incaricato di costruire in tempi brevi (14 mesi) un nuovo motore per equipaggiare l'He\u00a0280. Lo sviluppo si svolse senza intoppi (anche se la spinta disponibile era di soli 500 kgf in luogo dei 700 previsti) ed il 2 aprile 1941 ci fu il volo dimostrativo per la RLM. Pochi giorni dopo, Heinkel ottenne il permesso di comprare la Hirt a cui poi gir\u00f2 lo sviluppo dell'HeS\u00a030.\nA quel punto lo sviluppo del motore rallent\u00f2 notevolmente, e nel 1942 la spinta era cresciuta appena a 550 kgf. Furono costruiti in tutto una trentina di esemplari dell'HeS 8 prima del definitivo stop da parte del RLM a tutti i progetti di motori in corso presso la Heinkel, ritenendo gli altri turbogetto a flusso assiale (BMW 003 e Jumo 004) sufficientemente affidabili e superiori nelle prestazioni. Allo stesso tempo il RLM chiese ad Heinkel di passare alla progettazione di un motore di classe superiore, l'Heinkel HeS 011.\nTecnica.\nGi\u00e0 durante il disegno dell'HeS 3, von Ohain era conscio dell'inferiorit\u00e0 del compressore centrifugo rispetto a quello assiale per l'uso in un motore a reazione, ma lo prefer\u00ec lo stesso dal momento che poneva meno problemi e permetteva un rapido sviluppo.\nCompressore.\nCome per il precedente HeS 3, anche nell'HeS 8A era presente uno stadio di compressore assiale di bassa pressione con un rotore a 14 palette con profilo alare in lega di alluminio che pi\u00f9 che a comprimere l'aria, serviva a stabilizzare il flusso all'ingresso del compressore centrifugo. La riduzione del diametro del motore fu ottenuta ridisegnando il collettore di uscita del compressore centrifugo in modo da ruotare il flusso di aria di 90\u00b0 e posizionando le camere di combustione tra il compressore e la turbina. L'albero che collegava il compressore alla turbina era sorretto da due cuscinetti, uno posizionato tra i due stadi di compressore e l'altro a valle della turbina.\nIl compressore radiale era di tipo composito con 19 palette in lega di alluminio calettate su un mozzo e un disco in acciaio.\nA partire dal quindicesimo prototipo (V15) il flusso di aria a valle del compressore radiale venne ridisegnato e, negli ultimi esemplari prodotti, la spinta disponibile era di circa 600 kgf.\nCamera di combustione.\nLa camera di combustione anulare era preceduta da due stadi statorici che, rallentando il flusso, ne innalzavano ulteriormente la pressione. Il sistema di vaporizzazione del combustibile lo immetteva nella camera attraverso 16 gruppi formati ognuno da otto ugelli (per un totale di 128). Ogni ugello aveva un diametro di circa 1,6\u00a0mm.\nTurbina.\nLa turbina era radiale composta da 14 palette in acciaio non raffreddate, e rappresentava l'anello debole del motore. La spinta, infatti, \u00e8 funzione della temperatura in ingresso della turbina e dal momento che le leghe resistenti alle temperature necessitavano di materiali strategici di difficile approvvigionamento come il nichel, fu necessario limitarla. Il motore concorrente (lo Junkers Jumo 004), era dotato di una turbina a flusso assiale le cui palette cave erano raffreddate da un flusso di aria prelevata dal compressore e quindi erano meno limitanti nella temperatura di ingresso in turbina. Le palette della turbina radiale dell'HeS 8A furono anche soggette a rottura per fatica e a problemi di connessione tra mozzo e paletta."}
{"id": "3918274", "revid": "47581976", "url": "https://it.wikipedia.org/wiki?curid=3918274", "title": "Distopico", "text": ""}
{"id": "3918275", "revid": "599013", "url": "https://it.wikipedia.org/wiki?curid=3918275", "title": "Cannellino di Frascati", "text": "Il Cannellino di Frascati \u00e8 un vino bianco a \"Denominazione di Origine Controllata e Garantita\" (DOCG) prodotto nel Lazio, nel territorio dei comuni di Frascati, Grottaferrata, Monte Porzio Catone, Roma e Monte Compatri in Provincia di Roma.\nDisciplinare.\ndensit\u00e0 di impianto: per i nuovi impianti ed i reimpianti la densit\u00e0 minima dovr\u00e0 essere di ceppi/ha;\nforme di allevamento e sistemi di potatura: quelli generalmente usati e/o comunque atti a non modificare le caratteristiche peculiari dell'uva e del vino;\n\u00c8 vietata ogni pratica di forzatura, ad eccezione dell'irrigazione di soccorso.\nLe uve dovranno essere raccolte tardivamente. \u00c8' ammesso il parziale appassimento anche in locali idonei.\nLe operazioni di vinificazione, ed imbottigliamento devono essere effettuate esclusivamente nella zona di produzione.\nInformazioni sulla zona geografica.\nLa zona geografica delimitata ricade nella parte centrale della regione Lazio, in Provincia di Roma: si estende per circa 8.300 ettari e comprende la parte acclive e le pendici del versante settentrionale dei Colli albani.\nDal punto di vista geologico i terreni dei Colli albani e quelli pedocollinari hanno avuto origine da formazioni vulcaniche generate dalle eruzioni del Vulcano laziale: L'attivit\u00e0 endogena che ha generato il Vulcano Laziale \u00e8 iniziata circa 600.000 anni fa, con la costruzione di un edificio centrale accresciutosi via via in estensione e in altezza (oltre metri), sino al collasso della camera magmatica che ha provocato in superficie la formazione della grande depressione calderica che comprende i Pratoni di Vivaro.\nSuccessivamente, ripetute esplosioni freatomagmatiche concentrate nel settore occidentale dell'edificio vulcanico lungo un sistema di faglie distensive di direzione appenninica, hanno prodotto numerosi crateri: quelli pi\u00f9 antichi (Ariccia, Pantano Secco e Prata Porci) sono ricoperti di sedimenti e attivamente coltivati, mentre gli ultimi in ordine di et\u00e0, hanno conservato i caratteri morfologici tipici di forme giovanili, ad imbuto, e sono occupati da profondi bacini lacustri come quelli Albano e di Nemi. Le eruzioni del Vulcano Laziale sono continuate fino al Paleolitico superiore (Aurignaciano), ossia fra i ed i anni fa. Le formazioni vulcaniche sono costituite soprattutto da ceneri e lapilli depositati in strati di notevole spessore e cementati in misura diversa.\nSi possono distinguere: pozzolane (localmente dette \"terrinelle\"), cio\u00e8 ceneri vulcaniche del tutto prive di cementazione: si riscontrano nelle zone pi\u00f9 lontane dalle bocche di eruzione e danno luogo a terreni sabbiosi, profondi, permeabili all'acqua e senza ristagni n\u00e9 superficiali n\u00e9 profondi; tufi litoidi, pi\u00f9 o meno duri, derivati dalla cementazione delle ceneri e dei lapilli, con diverse denominazioni locali (cappellacci, cappellacci teneri, occhio di pesce, occhio di pernice, ecc.), coprono la parte maggiore del territorio considerato. Sono di scarsa o nulla permeabilit\u00e0 all'acqua e alle radici ed \u00e8 necessario pertanto procedere a scassi profondi per permettere agli agenti atmosferici di attivare la pedogenesi e mettere a disposizione delle colture, in particolare della vite, uno strato sufficiente di terreno agrario per lo sviluppo radicale e la nutrizione idrica e minerale; rocce laviche, dure, poco attaccabili dai mezzi meccanici e dagli agenti atmosferici. Coprono una minima parte del territorio in zone vicine ai crateri di eruzione. In generale danno origine a terreni di scarso spessore dove s'insedia il pascolo o il bosco; alluvioni recenti formatesi nelle zone pianeggianti per deposito alluvionale proveniente dalle pendici sovrastanti. I terreni derivati sono profondi, tendenzialmente argillosi, spesso umidi.\nL'altitudine dei terreni coltivati a vite \u00e8 compresa tra i 70 e i 500 m s.l.m., con pendenza variabile: l'esposizione generale \u00e8 orientata verso ovest e nordovest.\nIl clima \u00e8 di tipo mediterraneo di transizione ed \u00e8 caratterizzato da precipitazioni medie annue comprese tra i 822 ed i mm, con aridit\u00e0 estiva non molto pronunciata (pioggia 84\u2013127\u00a0mm) nei mesi estivi. Temperatura media piuttosto elevata compresa tra i 13,7 ed i 15,2\u00a0\u00b0C: freddo poco intenso da novembre ad aprile, con temperatura media inferiore ai 10\u00a0\u00b0C per 3-4 mesi l'anno e temperatura media minima del mese pi\u00f9 freddo dell'anno che oscilla tra 3,4 e 4,0\u00a0\u00b0C. La combinazione tra natura del terreno e fattori climatici fanno della zona delimitata come DOCG Cannellino di Frascati un territorio altamente vocato alla produzione di vini di pregio.\nStoria.\nLa presenza della viticoltura nell'area delimitata risale all'epoca romana: complice la natura del suolo e il clima temperato, la coltivazione della vite ha trovato nella zona anticamente denominata Tusculum (Tuscolo) il luogo ideale e favorevole per la sua progressiva espansione e specializzazione. Risale al V secolo a. C. una pittura parietale raffigurante due caproni che si affrontano sotto un ricco tralcio di vite carico di turgidi grappoli. Si tratta di uno dei reperti archeologici del Tuscolo conservati dal 1940 nel Castello di Agli\u00e8, in Piemonte.\nTra i pi\u00f9 antichi ed illustri intenditori del \"Frascati\" spicca Marco Porzio Catone detto il Censore, che nel suo celebre trattato De Agricultura fiss\u00f2 le norme di coltivazione e vinificazione. Originario di una famiglia di viticoltori tuscolani, gradiva egli stesso porsi al lavoro delle sue terre assieme ai propri dipendenti, dividendone poi il cibo semplice ed il vino genuino.\nVarrone ricorda le feste tuscolane \"Vinalia\" per il vino nuovo del Tuscolo ed alcuni provvedimenti relativi alla sua esportazione in Roma: a Tuscolo s'era provveduto per legge che nessuno mandasse vino nuovo in citt\u00e0 prima che fossero celebrate le feste del vino. Con questo buon vino, a detta di Macrobio, Ortensio innaffiava i celebri platani che aveva piantato sulle liete pendici tuscolane perch\u00e9 crescessero pi\u00f9 rigogliosi.\nNel medioevo i contratti agrari ed i documenti di varia natura, conservati presso gli archivi monastici, confermano la diffusione di tale coltura.\nCon la caduta dell'impero romano e la fine delle invasioni barbariche, la viticoltura in queste terre, nonostante i danni subiti, non perde la sua continuit\u00e0 con il passato e mantiene sempre un ruolo importante; come testimoniano i numerosi atti notarili, inerenti ai terreni vitati, custoditi negli archivi monastici.\nIn una bolla di Papa Sergio I (687-701), sono citate \"vigne sotto Frascati, fra la via Appia e la via Latina, dove si incrociano gli antichi acquedotti\".\nGli Statuti concessi alla citt\u00e0 di Frascati da Marcantonio Colonna, Signore e Vicario di Papa Giulio II della Rovere, datati 1515, stabilivano, in alcuni importantissimi articoli, le zone da destinare a vigneto, le modalit\u00e0 per determinare l'epoca della vendemmia e regolavano il commercio del vino: precisamente detta l'art. 96: \"che il vino delli forestieri si venda a ellezione dei soprastanti\" (quindi un Consorzio di Difesa e Tutela ante litteram) e \"Statuimo et ordiniamo che qualunque del detto castello, ovvero altri che venda vino, che lo portassi fori d'esso castello, a vendere in esso, che sia vino latino, non sia lecito a nessuno venderlo pi\u00f9 di quello che gli sar\u00e0 imposto dagli soprastanti, et chi contraffar\u00e0 paghi pena di soldi vinti per qualunque volta et per qualunque misura\".\nSante Lacerio, bottigliere di Papa Paolo III (1534-1549), in una lettera sulla qualit\u00e0 dei vini in circolazione afferma che il vino migliore si produce a suo giudizio a Frascati, Marino e a Grottaferrata.\nUn anonimo cronista al seguito del cardinale Scipione Borghese, raffinato buongustaio, cos\u00ec parla del Frascati, gi\u00e0 noto nella prima met\u00e0 del '600: \"della bont\u00e0 del sito non mi \u00e8 necessario dirlo, perch\u00e9 la virt\u00f9 et la variet\u00e0 et la opportunit\u00e0 del terreno si mostra pur anco hoggid\u00ec, quando le sue vigne producono frutti et liquori di tale squisitezza, che io non intendo in quale parte si trovino migliori\". Successivamente, in merito alla poca durata dei vini di Toscana, il Tergioni Tozzetti, in Riflessioni sopra la poca durata dei moderni Vini di Toscana (1791) porta come esempio tra gli altri il Frascati, come vino da imitare in quelle terre \".. che il Tiburtino, cio\u00e8 di Frascati, era nel suo fiore in capo a 10 anni, e quanto pi\u00f9 invecchiava, tanto pi\u00f9 migliorava\" e citando Bacci riporta che all'epoca (1595) i vini di \"Grotta Ferrata\" bastavano fino a quattro anni.\nNel corso dei secoli la viticoltura ha mantenuto il ruolo di coltura principe del territorio, fino all'attualit\u00e0, come testimoniano i toponimi delle localit\u00e0 che costituivano e costituiscono i luoghi di produzione del Frascati: il Mattei nelle Memorie istoriche dell'antico Tuscolo, oggi Frascati (1711) riporta vigna di Villa Mondragone, vigna dei Signori Cavalletti, vigna sita in Vermicino, vigna nella tenuta di San Matteo, vigna dei PP Camaldolesi, vigna nella Tenuta di S. Croce, come il gesuita Eschinardi, nella approfondita Descrizione di Roma e dell'Agro romano (1750), che riporta numerose localit\u00e0 dove ancora oggi sono presenti vigneti (Borghetto, Osteria del Fico, Molara e Osteria della Molara, Prata Porci), e afferma \".. una Terra situata in amenissimo luogo appartenente alla Casa Borghese, che vi ha comode abitazioni, e delizie, essendo luogo abbondante di vini\"\nNella guida ai viaggiatori Itinerario italiano o sia descrizione dei viaggi per le strade pi\u00f9 frequentate delle principali citt\u00e0 italiane del 1828, per Frascati riporta \"\u00e8 circondata di giardini, di vigne, di oliveti\"\nIl Marocco, in Monumenti dello Stato pontificio e relazione topografica di ogni paese (1835), riporta per Monte Porzio Catone \"Gli abitanti sono pieni di convenienza , si applicano ai lavori della campagna, e la maggiore utilit\u00e0 l'hanno sul commercio d\u00e8l vino\", per Grottaferrata \"i vini sono eccellenti\" e per Frascati \"Il territorio e feracissimo.. produce eccellenti vini\".\nIl Coppi, nel Discorso agrario del 1865, letto nell'Accademia tiberina il d\u00ec 15 gennaio 1866, riporta che Fabio Cavalletti nel suo podere di Grottaferrata (tuttora esistente) adott\u00f2 un nuovo sistema di coltivare la vite e che il vino \u00e8 di qualit\u00e0 eccellente.\nIl Dalmasso, autore di uno dei primi trattati sui vini d'Italia, nella sua \"Storia della vite e del vino in Italia\" (1931-37), ricorda come il medico di Sisto V, Andrea Bacci, avesse definito Frascati \"luogo di delizie, generoso di uve e di vari frutti\", mettendo in evidenza che \"quegli industri coltivatori avevano propagato nelle loro vigne le viti pi\u00f9 elette d'Italia\" dalle quali si ottenevano vini che venivano forniti \"ai conviti principeschi, nonch\u00e9 alle mense borghesi di Roma\".\nInteressante e pittoresca \u00e8 la cronaca di una gita effettuata Grottaferrata in occasione della fiera nell'anno 1869 e riportata nel Buonarroti scritti sopra le arti e le lettere da Enrico Narducci: oltre ad una accorta e gustosa descrizione degli abitanti e delle loro abitudini riporta in merito al vino \"..bottiglie freschissime di vino color oro, di quello che scende benefico all'ugola, apportatore di vita\" e testimonia inoltre dell'esistenza di una societ\u00e0 enologica che commerciava in vini \"..sappiamo che in Frascati \u00e8 costituita una societ\u00e0 enologica, composta dai Signori Ambrogini e Santovetti e presieduta dall'onorevole dottor Gualandi. I vini che questa d\u00e0 al commercio sebbene finora in piccola scala, dicono chiaro bens\u00ec, che mai potrebbesi riprometter con essi\".\nTutti gli autori, dai georgici dei tempi antichi ai pi\u00f9 recenti cultori della vitivinicoltura, pongono l'accento sulla bont\u00e0 dei vini laziali, sulla loro robustezza e sulla loro elevata gradazione alcolica: non mancano riferimenti alla loro soavit\u00e0 e dolcezza. Tra i tanti si citano il Malagotti che nelle Lettere scientifiche ed erudite (1806), ricorda \"i vin gentili di Frascati\", allo stesso modo il Castellano in Lo Stato Pontificio ne ' i suoi rapporti geografici, storici, politici secondo le ultime divisioni amministrative, giudiziarie ed ecclesiastiche (1837) riporta \"si nomano i vini di Frascati per la loro delicatezza\" ed il Raggi nell'opera Sui Colli Albani e Tuscolani (1844) nel parlare di vino cita \"il grazioso e delicato di Frascati\".\nLa produzione di vini amabili o dolci derivava dagli usi e dalle consuetudini che dettavano i tempi ed i modi della vendemmia e delle operazioni di vinificazione. A Frascati l'inizio della vendemmia avveniva tradizionalmente per San Crispino (25 ottobre) e si prolungava in molti casi fino alla fine di novembre. Le operazioni di raccolta erano molto articolate e comprendevano il primo taglio (la capata, cio\u00e8 la raccolta dei grappoli dello sperone e delle spalle dei grappoli del capo a frutto), a cui seguiva un secondo taglio e spesso anche un terzo. Il Ratti in Storia di Genzano con note e documenti (1797) riporta che \"..si aspetta il tempo della vendemmia, che d'ordinario incomincia circa i 10 di ottobre, e continua sino alla met\u00e0 di novembre\" ed ancora \"..primieramente si usa la precauzione di non raccogliere le uve tutte ad un tratto, ma si scelgono con gran diligenza le pi\u00f9 mature per dare il tempo alle pi\u00f9 tardive di acquistare un ugual perfezione\". Ci\u00f2 era, ed \u00e8, reso possibile dagli autunni estremamente miti e per lo pi\u00f9 soleggiati che si riscontrano nell'areale di produzione; i quali permettono di procrastinare la raccolta senza pregiudicare la sanit\u00e0 delle uve. La tendenza a ritardare la vendemmia \u00e8 testimoniato anche dagli Atti della Giunta per la Inchiesta Agraria e sulle condizioni della classe agricola (1833) in cui si pone l'accento sulla consuetudine in voga nei Castelli romani \"..di lasciare quasi appassire l'uva sulla pianta per ottenere quel vino dolce e d'intenso colore tanto ricercato dagli osti romani\". Inoltre era praticato anche l'appassimento in vigneto mediante il taglio del capo a frutto allo scopo di accelerarne il processo. L'uva raccolta per ultima era chiaramente surmatura e molto spesso, laddove il clima era favorevole, botritizzata e quindi interessata da muffa nobile: la terza vendemmia si faceva apposta, per ottenere vini pi\u00f9 ricchi di zucchero e di corpo.\nIl 23 maggio 1949 nasce il Consorzio, su iniziativa di 18 produttori, con la Denominazione di \"Consorzio del Frascati\". L'intento era quello di tutelare, valorizzare e propagandare il vino \"Frascati\" autentico, ottenuto dalle uve delle vigne tuscolane. Infatti gi\u00e0 all'epoca il nome Frascati era conosciuto in tutto il mondo e garantiva quindi ottime possibilit\u00e0 di vendita; per cui non era pi\u00f9 accettabile si vendesse falso vino di Frascati.\nLa storia recente \u00e8 caratterizzata da un'evoluzione positiva della denominazione, con l'impianto di nuovi vigneti, la nascita di nuove aziende che, unite alla professionalit\u00e0 degli operatori, hanno contribuito ad accrescere il livello qualitativo e la rinomanza del \"Frascati Superiore\", fino al recente (2011) passaggio alla categoria DOCG.\nPrecedentemente all'attuale disciplinare questo vino \u00e8 stato riconosciuto DOC con D.P.R. 16 maggio 1966, successivamente \u00e8 stato riconosciuto DOCG con DM 20.09.2011 (G.U. 240 - 14.10.2011), modificato con DM 30.11.2011 (Pubblicato sul sito ufficiale del Mipaaf Sezione Qualit\u00e0 e Sicurezza - Vini DOP e IGP)\nAbbinamenti gastronomici.\nSi consiglia con piatti a base di pesce e con gli antipasti:\nPrimi piatti di pasta, zuppe di pesce:\nSecondi piatti di carne, pesce:\nContorni:\nFormaggi: \nDolci:\nFast food:"}
{"id": "3918277", "revid": "34392", "url": "https://it.wikipedia.org/wiki?curid=3918277", "title": "University of Greenwich", "text": ""}
{"id": "3918278", "revid": "110157", "url": "https://it.wikipedia.org/wiki?curid=3918278", "title": "Wu Ying", "text": "La sua sentenza \u00e8 oggetto di revisione da parte della Corte Suprema cinese.\nBense Group.\nNel 2005 Wu Ying fond\u00f2 la Bense Group a Dongyang. L'anno successivo registr\u00f2 15 distinte compagnie sotto il gruppo, con un capitale totale registrato in 300 milioni di yuan, donando 6,3 milioni di yuan in beneficenza. La sua fama ed improvvisa ricchezza fece scalpore nei media cinesi e vi furono speculazioni selvagge all'origine della sua ricchezza apparente.\nNel 2006, a soli 25 anni, dall'influente Hurun Report fu classificata come la sesta donna pi\u00f9 ricca e la sessantottesima pi\u00f9 ricca di tutta la Cina, con un patrimonio netto di 3.6 miliardi di yuan ($ 567 milioni)\nDibattito sulla condanna a morte.\nMentre la condanna di Wu Ying non \u00e8 controversa e la stessa si \u00e8 dichiarata colpevole di alcune accuse, la sua condanna a morte ha creato un'effusione di simpatia da parte del pubblico e dei media cinesi, suscitando critiche sul sistema giudiziario cinese per il trattamento meno severo riservato dei funzionari corrotti rispetto ai privati cittadini come Wu Ying. Molti hanno chiesto clemenza e l'abolizione della pena di morte per i reati economici."}
{"id": "3918285", "revid": "287204", "url": "https://it.wikipedia.org/wiki?curid=3918285", "title": "KOI-74", "text": "KOI-74 \u00e8 una stella binaria a eclisse nella costellazione del Cigno, di magnitudine apparente +10,72; il sistema \u00e8 composto da una stella bianca di sequenza principale e da una nana bianca.\nKOI-74 B.\nNel 2010 la stella \u00e8 stata osservata nell'ambito della missione Kepler, ed \u00e8 stato individuato un corpo compatto e caldo che orbitava attorno alla principale, che si \u00e8 rivelato essere una nana bianca con un raggio di appena il 4,3% di quello solare e la massa dello 0,22%. La temperatura superficiale della nana bianca \u00e8 di circa 13.000 K ed orbita attorno alla principale in un periodo di 5,189 giorni."}
{"id": "3918286", "revid": "2043381", "url": "https://it.wikipedia.org/wiki?curid=3918286", "title": "Crucianelli", "text": "La Crucianelli \u00e8 una ditta fondata nel 1888 da Sante Crucianelli, con sede a Castelfidardo che produceva inizialmente fisarmoniche. Nei primi anni '60, in seguito alla crisi del settore, la Crucianelli, come altre ditte di strumenti musicali marchigiane, aggiunse alla produzione di fisarmoniche, la produzione di chitarre acustiche ed elettriche.\nLa ditta fu una delle prime aziende italiane assieme alla Eko e alla Welson a produrre ed esportare chitarre elettriche.\nCuriosit\u00e0.\nLa chitarra \"Modena\" dell'azienda sudcoreana Italia Guitars fondata nel 2000 si ispira ad un modello della Crucianelli di inizio anni '60."}
{"id": "3918287", "revid": "1005847", "url": "https://it.wikipedia.org/wiki?curid=3918287", "title": "Suprema corte del popolo della Repubblica Popolare Cinese", "text": "La Suprema corte del popolo () \u00e8 il massimo tribunale continentale della Repubblica Popolare Cinese.&lt;br&gt; Hong Kong e Macao sono regioni amministrative speciali e come tali hanno propri sistemi giudiziari separati, basati sulle tradizionali common law britanniche e rispettive leggi civili tradizionali portoghesi e sono al di fuori della giurisdizione della Suprema corte del popolo.\nLa Corte include oltre 340 giudici che si incontrano in piccoli tribunali per decidere i rispettivi casi.\nPena di morte.\nNel 2005, la Corte suprema popolare annunci\u00f2 il suo intento di \"assumere nuovamente l'autorit\u00e0 per l'approvazione della pena di morte\" a seguito di preoccupazioni per la \"qualit\u00e0 delle sentenze\" e, il 31 ottobre 2006, il Congresso nazionale del popolo cambi\u00f2 ufficialmente la Legge organica sulle corti popolari, prescrivendo che tutte le sentenze di condanna a morte fossero approvate dalla Suprema corte del popolo.\nIn seguito, si \u00e8 riportato che, dal nuovo processo di revisione, la Corte abbia rigettato il 15% delle sentenze di condanna a morte decise da corti di grado inferiore.\nOrganizzazione.\nCorti della Suprema corte popolare:\nCi sono anche altre corti nazionali che sono collegate alla Suprema corte popolare:\nDipartimenti all'interno della Suprema corte popolare:"}
{"id": "3918289", "revid": "599013", "url": "https://it.wikipedia.org/wiki?curid=3918289", "title": "The Dictator", "text": ""}
{"id": "3918290", "revid": "640277", "url": "https://it.wikipedia.org/wiki?curid=3918290", "title": "KOI-74b", "text": ""}
{"id": "3918291", "revid": "1766026", "url": "https://it.wikipedia.org/wiki?curid=3918291", "title": "Carlo Gallavotti", "text": "Biografia.\nFiglio di Giuseppe Gallavotti e Immacolata Lopiano, dopo la grande guerra frequent\u00f2 l'Universit\u00e0 di Bologna, dove si laure\u00f2 in Lettere nel 1929. Successivamente si specializz\u00f2 a Torino e a Firenze, dove ebbe come maestri Augusto Rostagni e Giorgio Pasquali per la filologia classica, Girolamo Vitelli e Medea Norsa per la papirologia ed Enrico Rostagno per la paleografia.\nNel 1932-33 sostitu\u00ec il suo maestro Pasquali a Firenze. Nel 1934 vinse una borsa di perfezionamento presso l'Universit\u00e0 di Roma. Dopo aver insegnato nei licei di Pinerolo, Perugia e Bologna (dove fu, tra l'altro, insegnante di Pier Paolo Pasolini), nel 1939 ebbe un incarico all'Officina dei papiri ercolanesi della Biblioteca Nazionale di Napoli e, negli anni successivi, tenne corsi di filologia classica e bizantina all'Universit\u00e0 di Napoli, nonch\u00e9 di letteratura greca, grammatica greca e latina e papirologia all'Universit\u00e0 di Bari. Nel 1946 ottenne la cattedra di letteratura greca all'Universit\u00e0 di Catania. Nello stesso anno vide la luce l'edizione di Teocrito, cui lavorava dal 1934, e infine nel 1949 fu chiamato dall'Universit\u00e0 di Roma come successore di Gennaro Perrotta; qui insegn\u00f2 fino al collocamento a riposo nel 1979.\nSocio corrispondente dell'Accademia dei Lincei dal 1957, fu membro di numerose istituzioni culturali, direttore della \"Rivista di filologia classica\" (1963-1966) e dell'Istituto per gli studi micenei ed egeo-anatolici che insieme a Giovanni Pugliese Carratelli e Piero Meriggi aveva contribuito a fondare, e confluito nel 2013 nell'Istituto di studi sul Mediterraneo antico.\nEra padre del fisico e matematico Giovanni Gallavotti.\nAttivit\u00e0 di ricerca.\nL'autore d'elezione di Gallavotti fu Teocrito, di cui produsse un'edizione critica rimasta in gestazione per quindici anni, e in generale i suoi interessi di studio furono rivolti principalmente a due grandi settori di ricerca: la poesia ellenistica e la teoria letteraria antica. In quest'ultimo campo s'inserisce il lungo interesse per la \"Poetica\" di Aristotele, di cui affront\u00f2 questioni interpretative e testuali; nel 1974 ne produsse l'edizione critica per la collana \"Scrittori greci e latini\" della Fondazione Lorenzo Valla.\nPer quanto riguarda la poesia ellenistica, a fianco degli studi callimachei si colloca la gi\u00e0 citata edizione di Teocrito, che far\u00e0 da base per le successive edizioni curate da A.S.F. Gow: quella oxoniense del 1950 (19522), con commento, del solo Teocrito, e quella per la serie, sempre oxoniense, \"OCT\" del 1952, del solo testo di tutti i \"Bucolici Graeci.\" Di Teocrito, Gallavotti indag\u00f2 anche la fortuna bizantina, studiandone l'edizione di Manuele Moscopulo e la fortuna da Planude alla \"princeps\" a stampa.\nGallavotti fu poi perennemente attento alle novit\u00e0. Si occup\u00f2, per tutta la carriera, di papirologia e di nuovi testi noti attraverso i papiri, in particolar modo la poesia lesbica e Menandro, occupandosi, sul primo fronte, di papiri di Saffo (per esempio quelli del fondo Vogliano dell'Universit\u00e0 di Milano) e dell\"'ostracon\" di Firenze (fr. 2 Voigt = 2 Lobel-Page = \"Papiri della Societ\u00e0 Italiana\", vol. XIII, n. 1300); sul secondo, curando edizioni del \"Dyskolos\" e del \"Sicyonus\". Colse al balzo le opportunit\u00e0 aperte dalla decifrazione del miceneo ad opera di Michael Ventris (1952), e cur\u00f2 lo studio e la lettura commentata di testi micenei, oltre ad attivarsi perch\u00e9 la nuova lingua entrasse nei programmi universitari (tra i suoi allievi, le linguiste Anna Morpurgo Davies e Anna Sacconi); cur\u00f2 l'edizione di iscrizioni micenee e studi\u00f2 il rapporto tra il miceneo e la lingua omerica. Negli anni romani si occup\u00f2 ampiamente sia di Empedocle, producendone tra l'altro un'edizione critica (sempre per la collana della Fondazione Valla, 4a ed. 1991) sia di epigrafia greca e latina. Non va, infine, dimenticata la serie di saggi \"Planudea\", apparsa in dieci puntate sul \"Bollettino dei Classici\" dal 1959 al 1990.\nLa sua bibliografia, che ammonta a oltre 300 titoli, apparve postuma nel 1994 nella \u00abRivista di Cultura Classica e Medioevale\u00bb.\nOpere principali.\nSaggistica.\nSerie \"Planudea\".\nApparsa nel periodico \"Bollettino del comitato per la preparazione dell'edizione dei classici greci e latini\", n.s. (= \"BPEC\") e nella sua continuazione \"Bollettino dei Classici\" (= \"BollClass\"), entrambi pubblicati dall'Accademia Nazionale dei Lincei."}
{"id": "3918299", "revid": "1305772", "url": "https://it.wikipedia.org/wiki?curid=3918299", "title": "Leuenberger", "text": "Leuenberger:"}
{"id": "3918313", "revid": "2057934", "url": "https://it.wikipedia.org/wiki?curid=3918313", "title": "Ciociaria (disambigua)", "text": ""}
{"id": "3918323", "revid": "1543377", "url": "https://it.wikipedia.org/wiki?curid=3918323", "title": "Citt\u00e0 della Libia", "text": "Le citt\u00e0 della Libia sono le seguenti."}
{"id": "3918326", "revid": "196390", "url": "https://it.wikipedia.org/wiki?curid=3918326", "title": "Caduta del Fascismo", "text": ""}
{"id": "3918328", "revid": "84184", "url": "https://it.wikipedia.org/wiki?curid=3918328", "title": "Lachman", "text": ""}
{"id": "3918329", "revid": "28592", "url": "https://it.wikipedia.org/wiki?curid=3918329", "title": "Olivetti S.p.A.", "text": ""}
{"id": "3918330", "revid": "28592", "url": "https://it.wikipedia.org/wiki?curid=3918330", "title": "Galleria Tretiacov", "text": ""}
{"id": "3918331", "revid": "773636", "url": "https://it.wikipedia.org/wiki?curid=3918331", "title": "Halatte", "text": ""}
{"id": "3918332", "revid": "767487", "url": "https://it.wikipedia.org/wiki?curid=3918332", "title": "Tre gendarmi a New York", "text": "Tre gendarmi a New York (\"Le Gendarme \u00e0 New York\") \u00e8 un film del 1965 diretto da Jean Girault. \u00c8 il secondo film della fortunata serie de \"I gendarmi di Saint-Tropez\", preceduto da \"Una ragazza a Saint-Tropez\" (1964) e seguito da \"Calma ragazze, oggi mi sposo\" (1968).\nTrama.\nI gendarmi di Saint-Tropez sono stati scelti a rappresentare la Francia in una conferenza internazionale di polizia a New York. Dopo un viaggio sul piroscafo \"France\", sbarcano a Manhattan. Presto Cruchot crede di aver allucinazioni e vedere sua figlia Nicole dappertutto: infatti Nicole si \u00e8 imbarcata sulla nave come clandestina, all'insaputa del padre. Arrestata dalla dogana all'arrivo, Nicole viene avvicinata da un giornalista e finge di essere un'orfana desiderosa di scoprire l'America. Commosso e pensando di scrivere una bella serie di articoli romantici su questa storia, il giornalista la prende sotto la sua protezione. Intanto Cruchot e la sua squadra di gendarmi vanno a scoprire New York, tranne Fougasse che si \u00e8 ammalato durante il viaggio ed \u00e8 stato ricoverato in ospedale, rimanendoci fino alla fine del soggiorno.\nTutti finiscono poi per credere che Cruchot sia pazzo, dato che crede di vedere ovunque sua figlia Nicole. Va anche a consultare uno psicoanalista, ma leggendo un giornale vede una fotografia di Nicole in un articolo che parla di un suo coinvolgimento romantico con un poliziotto italiano. Allora, rintracciato quest'ultimo, lo costringe a rivelare dove sia sua figlia e infine la trova nella salumeria newyorkese della famiglia del poliziotto. Riesce quindi a recuperarla ma sono entrambi inseguiti dai siciliani far credere che credono Nicole sia stata rapita. Cruchot e Nicole riescono a fuggire nascondendosi a Chinatown vestendosi da coppia cinese locale. Dopo una serie di avventure e inseguimenti della NYPD e dei suoi commilitoni, Ludovic e Nicole riescono a prendere un taxi che li porter\u00e0 all'aeroporto per ritornare in patria. Il suo superiore Gerber scopre tutta la verit\u00e0 e promette che Cruchot la pagher\u00e0 cara una volta rientrati a Saint-Tropez.\nEsterni.\nIl film \u00e8 stato girato a Saint-Tropez, Nizza, Parigi, Le Havre, New York e sul transatlantico \"France\".\nAccoglienza.\nIl film \u00e8 stato uno dei pi\u00f9 grandi successi del 1965 in Francia, con oltre cinque milioni di ingressi nelle sale cinematografiche."}
{"id": "3918333", "revid": "110157", "url": "https://it.wikipedia.org/wiki?curid=3918333", "title": "Skovorodinskij rajon", "text": "Lo Skovorodinskij rajon () \u00e8 un rajon dell'Oblast' di Amur, nella Russia asiatica; il capoluogo \u00e8 Skovorodino. Istituito nel 1941, ricopre una superficie di circa 20.500 chilometri quadrati e consta di una popolazione di circa 31.000 abitanti."}
{"id": "3918334", "revid": "28592", "url": "https://it.wikipedia.org/wiki?curid=3918334", "title": "Distretto di Skovorodino", "text": ""}
{"id": "3918335", "revid": "767487", "url": "https://it.wikipedia.org/wiki?curid=3918335", "title": "Calma ragazze, oggi mi sposo", "text": "Calma ragazze, oggi mi sposo (\"Le Gendarme se marie\") \u00e8 un film del 1968 diretto da Jean Girault. \u00c8 il terzo film della serie de \"I gendarmi di Saint-Tropez\", interpretata da Louis de Fun\u00e8s.\nIl film fu campione d'incassi in Francia nel 1968, preceduto da \"Tre gendarmi a New York\" e seguito da \"6 gendarmi in fuga\".\nTrama.\nAl maresciallo Cruchot viene assegnata la missione di dare la caccia ai pirati della strada. Questa operazione sar\u00e0 piena di sorprese e imprevisti, in particolare per un inseguimento di un'automobilista che trasgredisce tutte le regole stradali e guida la sua sportiva Ford Mustang convertibile in maniera spericolata. L'inseguimento si conclude davanti alla gendarmeria di Saint-Tropez, con la scoperta che la guidatrice \u00e8 la vedova del colonnello della gendarmeria, Josepha, venuta in questo luogo di vacanze estive per conoscere l'ambiente della gendarmeria stessa.\nLa signora viene ricevuta con grande cortesia dal maresciallo superiore Gerber, che per\u00f2 si deve assentare temporaneamente. Entra allora Cruchot, che si trova faccia a faccia con la donna della quale non conosce ancora l'identit\u00e0 e che vuole multare. Al ritorno del superiore, Cruchot si rende conto dell'errore e viene redarguito severamente. Ma subentra il \"colpo di fulmine\" per i due, che si innamorano all'istante, al che Josepha avrebbe piacere di fare la conoscenza della piccola Nicole, figlia di Cruchot.\nA Nicole inizialmente Josepha non piace, ma in seguito collabora con lei per spingere suo padre a prendere i galloni di maresciallo capo distrettuale. Cuchot si mette quindi in lista per la promozione e intraprende un rigido allenamento per assicurarsi l'avanzamento di grado. Cruchot supera l'esame e viene promosso a capo distrettuale con gran rabbia di Gerber. Ma la gloria di Cruchot finisce presto, quando si viene a sapere che c'\u00e8 stato un errore nei risultati ed \u00e8 Gerber in realt\u00e0 che ottiene il posto e che ora intende vendicarsi di Cruchot.\nNel frattempo il pericoloso bandito Fredo il Macellaio, evade dal carcere e cerca di ammazzare Cruchot, usando Josepha come esca. Tuttavia nella trappola ci casca Gerber per errore. Fredo cerca allora di fuggire al confine con Josepha come ostaggio. Cruchot li insegue e riesce a fermare e arrestare nuovamente Fredo.\nProduzione.\nIl film \u00e8 stato girato a Saint-Tropez, nel dipartimento del Varo.\nQuesto terzo episodio \u00e8 stato girato durante gli avvenimenti di rivolta del Maggio francese (\"Maggio '68\") ed \u00e8 stato rattristato dalla morte di uno stuntman che sostituiva Josepha (Claude Gensac), quando la sua auto arriva velocemente davanti alla gendarmeria. Lo stuntman ha perso il controllo e si \u00e8 schiantato contro la vetrina di un negozio di fronte alla stazione di polizia. La scena \u00e8 stata tagliata nel montaggio finale.\n\u00c8 l'ultima volta che l'attrice Genevi\u00e8ve Grad, nella parte della figlia di Cruchot, partecipa alla serie, mentre la signora Gerber cambia nome: nel primo film si chiama C\u00e9cilia e in questo film viene chiamata Gilberte.\nAccoglienza.\nIl film \u00e8 stato un grande successo di box office nell'anno 1968, con oltre 6 milioni di spettatori nella sale francesi.\nSequel.\nIl film ha avuto tre sequel"}
{"id": "3918337", "revid": "287204", "url": "https://it.wikipedia.org/wiki?curid=3918337", "title": "Appropriatezza prescrittiva", "text": ""}
{"id": "3918340", "revid": "28592", "url": "https://it.wikipedia.org/wiki?curid=3918340", "title": "Crisi petrolifera del 1973", "text": ""}
{"id": "3918350", "revid": "47584345", "url": "https://it.wikipedia.org/wiki?curid=3918350", "title": "Electronic Numerical Integrator and Computer", "text": ""}
{"id": "3918351", "revid": "47584394", "url": "https://it.wikipedia.org/wiki?curid=3918351", "title": "Memoria a lettura e scrittura", "text": ""}
{"id": "3918357", "revid": "767487", "url": "https://it.wikipedia.org/wiki?curid=3918357", "title": "6 gendarmi in fuga", "text": "6 gendarmi in fuga (\"Le Gendarme en balade\") \u00e8 un film del 1970 diretto da Jean Girault.\n\u00c8 il quarto film della fortunata serie de \"I gendarmi di Saint-Tropez\", con interpreti principali Louis de Fun\u00e8s e Michel Galabru.\nTrama.\nIl maresciallo maggiore Cruchot viene messo in pensione con tutta la sua brigata, rimpiazzati da una squadra pi\u00f9 giovane. Durante una visita del collega Gerber, i due vengono a sapere che il collega Fougasse sta soffrendo di amnesia. \u00c8 l'occasione per tornare a lavorare insieme.\nAccompagnati dai colleghi Tricard e Berlicot, si mettono le vecchie divise e rapiscono il loro amico, ma scoprono ben presto che la sua amnesia \u00e8 solo una finzione. A questo punto per\u00f2 nessuno di loro se la sente di riportare le divise nel guardaroba: inseguiti dai giovani commilitoni che li avevano rimpiazzati, Cruchot e gli altri prima gettano scompiglio in un campo di nudisti, quindi entrano in un collegio maschile retto da suore. La madre superiora suor Clotilde, credendoli ancora in servizio, chiede loro di aiutarla a ritrovare cinque ragazzi scomparsi, che si apprestano a lanciare un razzo a testata nucleare. Il sestetto si mette subito all'opera, e in breve tempo riesce a sventare il complotto nucleare. Perdonati dal Comando, i sei gendarmi vengono addirittura premiati e riammessi nel Corpo come istruttori delle nuove leve.\nProduzione.\nIl film \u00e8 il quarto della serie ufficiale della saga dei gendarmi ed era originariamente intitolato \"Le Gendarme \u00e0 la retraite\" (\"I Gendarmi in pensione\").\nGli esterni del film sono stati girati a: Saint-Tropez, Ramatuelle (presso il Castello di Saint-Am\u00e9 per le scene del convento), Gassin, Gigaro (La Croix-Valmer) nel Varo e al Castello di Nandy nel dipartimento di Senna e Marna. La scena degli hippie \u00e8 stata girata presso Cap Taillat, situato sulla Penisola di Saint-Tropez nel dipartimento del Varo. Tale sito \u00e8 protetto dal 1987 quale ambiente ecologico per la conservazione del litorale. Il luogo ha sofferto molto per la distruzione delle dune e della vegetazione necessaria all'ecosistema, essendo stato utilizzato in diversi altri film, soprattutto durante le riprese de \"Il clan dei marsigliesi\" nel 1972, con Jean-Paul Belmondo.\nI sei gendarmi sono: Louis de Fun\u00e8s, Michel Galabru, Michel Modo, Guy Grosso, Jean Lefebvre e Christian Marin. \u00c8 stata l'ultima volta che hanno indossato l'uniforme tutti insieme. In seguito Jean Lefebvre verr\u00e0 sostituito da Maurice Risch; Christian Marin da Jean-Pierre Rambal e poi da Patrick Prejean, e Yves Vincent da Jacques Fran\u00e7ois. Louis de Fun\u00e8s, Michel Galabru, Michel Modo, Guy Grosso interpretano il loro ruolo in tutti i film della saga.\n\u00c8 inoltre l'ultima volta che l'attrice Nicole Vervil \u2013 nella parte della moglie del maresciallo J\u00e9r\u00f4me Gerber \u2013 partecipa alla serie. In seguito Nicole Vervil verr\u00e0 sostituita da Micheline Bourday."}
{"id": "3918372", "revid": "125878610", "url": "https://it.wikipedia.org/wiki?curid=3918372", "title": "Alessio Delpiano", "text": "Carriera.\nGiocatore.\nIn carriera ha totalizzato 76 presenze (segnando 4 reti) in Serie B con le maglie di Brescia, Monza ed Alzano.\nDirettore sportivo.\nDopo l'abilitazione, ha rivestito il ruolo di direttore sportivo del Pergocrema dal 2007 al 2009.\nAllenatore.\nAd inizio della stagione 2011-2012 viene nominato allenatore del Lecco in coppia con Alfredo Magni. Il 4 ottobre 2011 la coppia viene esonerata dall'incarico dopo cinque giornate, in cui ha sub\u00ecto 4 sconfitte che hanno portato la squadra all'ultimo posto in classifica.\nNel 2012 allena l'Olginatese, in Serie D.\nNel maggio 2014 si accorda con il Castiglione, altro club di Serie D, con il quale poi vince il girone B, guadagnando la promozione in Lega Pro.\nIn seguito alla mancata iscrizione del Castiglione alla Lega Pro, il 6 luglio 2015 diventa il tecnico del . Il 6 gennaio 2016 viene sollevato dall'incarico.\nL'11 marzo 2016, dopo undici giornate, viene richiamato dalla societ\u00e0 lombarda al posto dell'esonerato Walter Salvioni.\nIl 6 giugno 2016 diventa il tecnico della Pro Sesto, in Serie D con cui ottiene la salvezza alla guida dei biancobl\u00fa.\nIl 1\u00ba luglio 2017 viene ufficializzato dal Lecco come nuovo allenatore della prima squadra venendo per\u00f2 esonerato il 25 settembre dalla societ\u00e0 lombarda dopo un avvio altalenante, due giorni pi\u00f9 tardi viene reintegrato al suo posto dopo la rinuncia di Luciano De Paola di guidare i lariani, i blucelesti riprendono a scalare la classifica per poi ritornare in crisi all'inizio di gennaio e dopo la sconfitta subita in casa contro la all'ultimo minuto, viene esonerato definitivamente dal presidente Di Nunno.\nIl 24 maggio 2018 viene richiamato alla guida dell'Olginatese in Serie D.\nPer la stagione 2019-20 \u00e8 sulla panchina del Valcalepio.\nIl 3 Novembre 2021, assume la guida del Villa Valle, in serie D. Il 22 febbraio 2022, con la squadra ultima in classifica, viene sollevato dall'incarico."}
{"id": "3918376", "revid": "767487", "url": "https://it.wikipedia.org/wiki?curid=3918376", "title": "Fotballklubben Haugesund 2011", "text": "Questa voce raccoglie le informazioni riguardanti il Fotballklubben Haugesund nelle competizioni ufficiali della stagione 2011.\nStagione.\nLo Haugesund raggiunse il 6\u00ba posto finale in classifica, sfiorando anche la qualificazione nelle coppe europee. La formazione arriv\u00f2 con 2 punti di ritardo sul Rosenborg, che agguant\u00f2 la terza posizione utile per accedere all'Europa League.\nVegard Skjerve e Alexander S\u00f8derlund furono i calciatori pi\u00f9 utilizzati in stagione, con 33 presenze: saltarono un solo incontro ufficiale dello Haugesund. Il miglior marcatore in campionato fu Nikola \u0110ur\u0111i\u0107 con 12 reti. S\u00f8derlund fu il calciatore pi\u00f9 prolifico includendo anche gli incontri di coppa, con 15 gol. \u0110ur\u0111i\u0107 ricevette anche il premio Kniksen come attaccante dell'anno.\nMaglie e sponsor.\nLo sponsor tecnico per la stagione 2011 fu Umbro, mentre lo sponsor ufficiale fu Sparebanken Vest. La divisa casalinga era completamente bianca, con inserti blu. Quella da trasferta era invece blu, con inserti bianchi."}
{"id": "3918380", "revid": "767487", "url": "https://it.wikipedia.org/wiki?curid=3918380", "title": "Il gendarme e gli extraterrestri", "text": "Il gendarme e gli extraterrestri (\"Le Gendarme et les Extra-terrestres\") \u00e8 un film del 1979 diretto da Jean Girault.\n\u00c8 il quinto film della fortunata serie francese de \"I gendarmi di Saint-Tropez\". Il film fu campione d'incassi in Francia nel 1979. In Italia \u00e8 stato distribuito anche come Il gendarme de Fun\u00e8s e gli extraterrestri.\nQuesto film \u00e8 stato proiettato nelle sale italiane, ma non si trova pi\u00f9 la versione doppiata.\nTrama.\nI membri della gendarmeria di Saint-Tropez rimangono esterrefatti quando si incontrano con i loro doppelg\u00e4nger in forma di alieni che si dichiarano pacifici. L'arrivo di un disco volante innesca emozione e paura dell'ignoto, facendo arrivare la stampa di tutto il mondo in questa bella e piccola cittadina marittima sulla Costa Azzurra: il problema diventa come riconoscere i gendarmi reali da quelli falsi. Il maresciallo maggiore Cruchot e i suoi colleghi ritengono che questi alieni siano fatti di metallo e che bevano l'olio da macchina.\nProduzione.\nLe riprese furono eseguite a Saint-Tropez nel Var nell'estate del 1978.\nCi fu un incidente sul set del film: una cascatrice invest\u00ec diversi pedoni durante le riprese, con due morti e alcuni feriti.\nCast.\nIl film viene girato in un periodo in cui ormai de Fun\u00e8s, a causa della sua malferma salute, partecipava al massimo a una pellicola all'anno. Nella parte finale della carriera (muore nel 1983) cercava copioni di maggiore qualit\u00e0 e presiedeva sempre pi\u00f9 spesso al montaggio.\nJacques Fran\u00e7ois rimpiazza Yves Vincent nel ruolo del Colonnello.\nVi partecipano il cantante e attore Henri G\u00e9n\u00e8s (quale titolare del ristorante \"Le Cabanon\"), il comico Pierre Repp (nella parte del meccanico) e Lambert Wilson (l'alieno che parla con Beaupied), che appare in un film per la prima volta. Maria Mauban in questo episodio prende il ruolo dell'attrice Claude Gensac.\nInizialmente Christian Marin e Jean Lefebvre dovevano riprendere il loro ruolo dei gendarmi (Merlot e Fougasse), ma Christian Marin non accett\u00f2 di riprendere il ruolo a seguito di impegni a teatro e aveva deciso di non riprendere pi\u00f9 il ruolo di Merlot mentre Jean Lefebvre non partecip\u00f2 al film a causa di precedenti contrasti con il regista Jean Girault e Louis de Fun\u00e8s. Furono sostituiti da Maurice Risch (che riprender\u00e0 il ruolo nel film successivo), Jean-Pierre Rambal (solo in questo film) e nel successivo da Patrick Pr\u00e9jean.\nI sei poliziotti sono: Louis de Fun\u00e8s, Michel Galabru, Michel Modo, Guy Grosso, Jean-Pierre Rambal (1\u00ba gendarme) e Maurice Risch (2\u00ba gendarme).\nIl maresciallo Gerber, che negli altri episodi si chiama Jerome, qui si chiama Antoine. Sua moglie, chiamata Cecilia nel primo episodio e nel quarto, Gilberte nel terzo, qui si chiama Simone.\nAccoglienza.\nIl pi\u00f9 popolare nella serie dei sei film sui \"Gendarmi\", \"Il gendarme e gli extraterrestri\" \u00e8 stato il pi\u00f9 grande successo al botteghino in Francia nel 1979, attirando ben 6,2 milioni di spettatori in prima uscita. Con 5,6 milioni di biglietti venduti al cinema in Germania, \u00e8 stato il film francese di maggior successo in tale nazione (al 2012). Sebbene la formula stesse cominciando a sembrare un po' stanca, estendendo la storia della serie verso la parodia di fantascienza, la produzione ha trovato nuova vitalit\u00e0. I gendarmi questa volta infatti incontrano gli extraterrestri e le situazioni surreali non mancano.\nIl film fornisce un farsesco \"tour de force\" a Louis de Fun\u00e8s e Michel Galabru, che hanno ormai sviluppato un brillante doppio atto - l'\"uomo retto\" Galabru a spalla di un de Fun\u00e8s commediante supremo. Quest'ultimo certamente interpreta alcune delle sue gag pi\u00f9 esilaranti - vestendosi da suora, schiaffeggiando bagnanti per scoprire se siano alieni o meno (gli alieni sono apparentemente fatti di metallo), per non parlare dell'inserimento di un oggetto appuntito nel posteriore del suo colonnello. E molto altro ancora.\nIl film \u00e8 una brillante parodia di tutto il genere B-movie di sci-fi, completo di alieni facilmente distruttibili e navicella spaziale in vetroresina. Vi sono inoltre palesi allusioni a \"Incontri ravvicinati del terzo tipo\", uscito l'anno prima che questo film andasse in produzione.\nSequel.\n\u00c8 l'ultimo film di Louis de Fun\u00e8s che morir\u00e0 dopo le riprese il 27 gennaio 1983 e l'ultima pellicola di Jean Girault che morir\u00e0 il 24 luglio 1982 durante le riprese, ma il film verr\u00e0 completato da Tony Aboyantz."}
{"id": "3918381", "revid": "729019", "url": "https://it.wikipedia.org/wiki?curid=3918381", "title": "Ferrovia ad alta velocit\u00e0 Ankara-Konya", "text": "La ferrovia ad alta velocit\u00e0 Ankara\u2013Konya \u00e8 una linea ferroviaria turca che connette Ankara e Konya.\nStoria.\nI lavori sono iniziati nel 2006 e linea \u00e8 stata inaugurata il 23 agosto 2011.\nTracciato.\nLa linea condivide i primi 93 km con la ferrovia ad alta velocit\u00e0 Istanbul\u2013Ankara per poi correre lungo 212 km di linea nuova tra Polatl\u0131 e Konya. I treni impiegano 1:15 per coprire la distanza."}
{"id": "3918385", "revid": "287204", "url": "https://it.wikipedia.org/wiki?curid=3918385", "title": "Blue Record", "text": "Blue Record \u00e8 il secondo album del gruppo musicale Baroness, pubblicato nel 2009 con la casa discografica Relapse Records."}
{"id": "3918393", "revid": "767487", "url": "https://it.wikipedia.org/wiki?curid=3918393", "title": "Le Gendarme et les gendarmettes", "text": "Le Gendarme et les gendarmettes (lett. \"Il Gendarme e le poliziotte\") \u00e8 un film del 1982 diretto da Jean Girault e dall'aiuto regista Tony Aboyantz. \u00c8 il sesto ed ultimo film della fortunata serie de \"I gendarmi di Saint-Tropez\", visto che anche il protagonista Louis de Fun\u00e8s mor\u00ec poco dopo la fine delle riprese.\nIl film \u00e8 inedito in Italia.\nTrama.\nNelle sue nuove strutture della Gendarmerie nationale, la brigata di Saint-Tropez si occupa della formazione e addestramento di un contingente di quattro giovani e belle reclute femminili in uniforme. Sebbene queste reclute si rivelino ben pi\u00f9 in gamba dei loro istruttori, un agente di spionaggio specialista di computer le rapisce una dopo l'altra. L'esistenza della brigata \u00e8 quindi messa in pericolo da questi rapimenti che sembrano inspiegabili, e i nostri gendarmi (Louis de Fun\u00e8s e colleghi) rischiano di brutto per trovare e salvare le novelle \"gendarmettes\".\nCritica.\nSesto capitolo della serie dei \"Gendarmi\" di Jean Girault, il comico francese indossa per l'ultima volta l'uniforme del maresciallo Cruchot, film che chiude il suo lungo percorso artistico. La brigata di Saint-Tropez prima si misura con l'arrivo della tecnologia informatica e poi accoglie e forma un nuovo contingente composto da quattro belle ragazze. Da registrare il ritorno dell'insostituibile spalla muliebre, Claude Gensac. Durante le riprese muore Jean Girault, all'et\u00e0 di 58 anni. Tony Aboyantz, il suo assistente, porta a termine la lavorazione. La pellicola non \u00e8 un capolavoro, ma la risposta del botteghino \u00e8 ancora buona: i francesi amano de Fun\u00e8s (attirando 4,2 milioni di spettatori in prima uscita)."}
{"id": "3918402", "revid": "1305772", "url": "https://it.wikipedia.org/wiki?curid=3918402", "title": "Arioni", "text": ""}
{"id": "3918405", "revid": "1315817", "url": "https://it.wikipedia.org/wiki?curid=3918405", "title": "Cappellano di bordo", "text": "Quello di cappellano di bordo \u00e8 il ruolo svolto solitamente da un sacerdote cattolico che si occupa della cura spirituale e interconfessionale dei marittimi, dei passeggeri o dei militari imbarcati su navi da guerra, mercantili o da crociera."}
{"id": "3918408", "revid": "287204", "url": "https://it.wikipedia.org/wiki?curid=3918408", "title": "813 (film)", "text": ""}
{"id": "3918409", "revid": "830939", "url": "https://it.wikipedia.org/wiki?curid=3918409", "title": "Is di Elice", "text": ""}
{"id": "3918414", "revid": "339392", "url": "https://it.wikipedia.org/wiki?curid=3918414", "title": "Premislide", "text": ""}
{"id": "3918416", "revid": "28592", "url": "https://it.wikipedia.org/wiki?curid=3918416", "title": "Margravio di Moravia", "text": ""}
{"id": "3918424", "revid": "110157", "url": "https://it.wikipedia.org/wiki?curid=3918424", "title": "Coppa Italia di Serie A2 2011-2012 (pallavolo femminile)", "text": "La Coppa Italia di Serie A2 di pallavolo femminile 2011-2012 si \u00e8 svolta dal 25 gennaio al 4 marzo 2012: al torneo hanno partecipato 7 squadre di club italiane e la vittoria finale \u00e8 andata per la seconda volta consecutiva al .\nRegolamento.\nAl torneo hanno partecipato le prime sei squadre classificate al termine del girone d'andata della \"regular season\" della Serie A2 2011-12 (in questo caso si \u00e8 qualificata la settima classificata poich\u00e9 il , secondo classificato, era gi\u00e0 qualificato come squadra organizzatore dell'evento): le squadre hanno poi disputato quarti di finale, semifinali e finale."}
{"id": "3918435", "revid": "125436215", "url": "https://it.wikipedia.org/wiki?curid=3918435", "title": "Funzione di acidit\u00e0 di Hammett", "text": "La funzione di acidit\u00e0 di Hammett (H0) \u00e8 una funzione che permette di quantificare la forza di acidi forti e superacidi in soluzioni concentrate e ambienti non acquosi. Fu proposta dal chimico organico fisico Louis Plack Hammett nel 1932. \u00c8 la funzione di acidit\u00e0 pi\u00f9 nota per estendere la scala di pH utile in soluzioni acquose diluite.\nDefinizione.\nLa definizione si basa sull'utilizzo di una o pi\u00f9 basi deboli B che siano soggette ad un equilibrio di protonazione del tipo\nLa funzione di acidit\u00e0 di Hammett viene definita come\nformula_1\nIn soluzione molto diluita vale\nformula_2\ne quindi per soluzioni diluite in acqua H0 diventa equivalente al pH. Hammett us\u00f2 originariamente come basi B una serie di aniline con gruppi elettroni attrattori. In questo modo pot\u00e9 misurare i valori di H0 di acidi forti partendo da soluzioni diluite fino ad arrivare agli acidi puri.\nUn acido \u00e8 tanto pi\u00f9 forte quanto \u00e8 pi\u00f9 negativo il suo valore di H0. Il valore H0 = \u201312 per l'acido solforico concentrato non va inteso come pH = \u201312, che implicherebbe la presenza di una concentrazione impossibile di ioni H3O+ pari a 1012 mol/L. Significa invece che l'acido solforico concentrato ha una capacit\u00e0 protonante, valutata dalla sua capacit\u00e0 di protonare basi deboli, corrispondente a ioni H3O+ con una concentrazione fittizia (ideale) di 1012 mol/L. La funzione di Hammett \u00e8 la pi\u00f9 nota funzione di acidit\u00e0, ma ne sono state sviluppate altre da autori come Arnett, Cox, Katrizky, Yates e Stevens.\nValori tipici.\nSu questa scala di acidit\u00e0, i valori H0 per alcuni acidi sono i seguenti:"}
{"id": "3918437", "revid": "354397", "url": "https://it.wikipedia.org/wiki?curid=3918437", "title": "Superacidi", "text": ""}
{"id": "3918438", "revid": "767487", "url": "https://it.wikipedia.org/wiki?curid=3918438", "title": "David Solari", "text": "Biografia.\n\u00c8 fratello dell'ex-calciatore Santiago Solari, dell'ex calciatore Esteban Solari nonch\u00e9 della modella ed attrice Liz Solari."}
{"id": "3918440", "revid": "1494169", "url": "https://it.wikipedia.org/wiki?curid=3918440", "title": "Compagnie commerciali", "text": ""}
{"id": "3918443", "revid": "28592", "url": "https://it.wikipedia.org/wiki?curid=3918443", "title": "Compagnia commerciale", "text": ""}
{"id": "3918449", "revid": "695564", "url": "https://it.wikipedia.org/wiki?curid=3918449", "title": "Vincent Valentine", "text": ""}
{"id": "3918452", "revid": "695564", "url": "https://it.wikipedia.org/wiki?curid=3918452", "title": "Barret Wallace", "text": ""}
{"id": "3918455", "revid": "695564", "url": "https://it.wikipedia.org/wiki?curid=3918455", "title": "Cait Sith", "text": ""}
{"id": "3918456", "revid": "1613689", "url": "https://it.wikipedia.org/wiki?curid=3918456", "title": "Red XIII", "text": ""}
{"id": "3918457", "revid": "695564", "url": "https://it.wikipedia.org/wiki?curid=3918457", "title": "Yuffie Kisaragi", "text": ""}
{"id": "3918459", "revid": "767487", "url": "https://it.wikipedia.org/wiki?curid=3918459", "title": "Santiago Kelly", "text": "Caratteristiche tecniche.\nGiocava come difensore destro.\nCarriera.\nClub.\nKelly entr\u00f2 nella prima squadra del River Plate nella stagione 1942, ma esord\u00ec in massima serie durante la Primera Divisi\u00f3n 1943. Fece parte della rosa della \"M\u00e1quina\", la formazione del River Plate che vinse 5 campionati tra il 1941 e il 1947; Kelly fu sempre considerato una riserva, e gioc\u00f2 raramente: dal 1942 al 1950, suo ultimo anno al River, assomm\u00f2 40 presenze in campionato. Negli anni fu il sostituto di vari difensori: nel suo ruolo il titolare era Ricardo Vaghi. Pass\u00f2 poi, nel 1952, al Sarmiento di Jun\u00edn, in seconda divisione. Nelle tre stagioni che pass\u00f2 al club bianco-verde fu titolare, e ottenne 61 presenze, con 1 gol (l'unico in carriera)."}
{"id": "3918460", "revid": "1305772", "url": "https://it.wikipedia.org/wiki?curid=3918460", "title": "Briel", "text": "Briel:"}
{"id": "3918461", "revid": "599013", "url": "https://it.wikipedia.org/wiki?curid=3918461", "title": "Giulia Crestani", "text": "Giocava come ala grande e centro.\nCarriera.\nDopo aver trascorso le giovanili con il Vicenza, dal 1999 entra a far parte del giro della prima squadra con cui affronta i suoi primi 5 campionati nazionali (2 in Serie A1 ed altrettanti in A2). Durante la sua ultima stagione a Vicenza ottiene la promozione in Serie A2 e vince la Coppa Italia di Serie A2. Ha disputato 17 partite in A1.\nNel 2005 passa al Chieti, con cui disputa 4 campionati (3 in Serie A2 ed uno in Serie B d'Eccellenza). Nel 2009 si trasferisce alla Libertas Udine, e l'anno successivo alla Mercede Alghero. Tuttavia a causa di alcuni problemi legati alla mancata idoneit\u00e0 sportiva dopo le visite mediche, \u00e8 costretta a saltare tutta la stagione con la squadra sarda.\nNell'estate 2011 viene ingaggiata dal Basket Club Bolzano."}
{"id": "3918467", "revid": "3115", "url": "https://it.wikipedia.org/wiki?curid=3918467", "title": "Naturkundemuseum (metropolitana di Berlino)", "text": "La stazione di Naturkundemuseum \u00e8 una stazione della metropolitana di Berlino, sulla linea U6.\n\u00c8 posta sotto tutela documentale (\"Denkmalschutz\").\nStoria.\nLa stazione, in origine denominata \"Stettiner Bahnhof\", venne attivata il 30 gennaio 1923, come capolinea settentrionale provvisorio della nuova linea C della metropolitana, prolungata gi\u00e0 il successivo 8 marzo fino al capolinea definitivo di Seestra\u00dfe.\nLa stazione prendeva il nome dall'importante stazione ferroviaria \"Stettiner Bahnhof\", posta nelle vicinanze, ma alla quale non era direttamente collegata.\nIl 10 gennaio 1951, in conseguenza della nuova denominazione della stazione ferroviaria, prese il nome di \"Nordbahnhof\".\nCon la costruzione del cosiddetto \"muro di Berlino\", il 13 agosto 1961, la stazione venne chiusa al traffico, diventando una delle cosiddette \"stazioni fantasma\"; i treni continuavano a correre, ma senza effettuare le fermate nel territorio di Berlino Est.\nA seguito della svolta politica del 1989 nella Repubblica Democratica Tedesca, che facilit\u00f2 il traffico di persone fra i due Stati tedeschi, la stazione venne riaperta il 1\u00ba luglio 1990, poco prima della riunificazione.\nIl 3 ottobre 1991 acquis\u00ec la nuova denominazione di \"Zinnowitzer Stra\u00dfe\"; infatti il ruolo della stazione ferroviaria era ormai ridotto alla sola S-Bahn, e pertanto la vicinanza fra le due linee non era pi\u00f9 considerata un interscambio.\nNel 1995 la stazione fu sottoposta ad importanti lavori di rinnovamento, che comportarono il prolungamento del marciapiede fino ad una lunghezza di 107 metri, e al montaggio di un ascensore per garantire l'accessibilit\u00e0 ai disabili.\nIl 13 dicembre 2009 assunse la nuova denominazione di \"Naturkundemuseum\".\nStrutture e impianti.\nSi tratta di una stazione sotterranea, con due binari serviti da una banchina centrale ad isola."}
{"id": "3918470", "revid": "709565", "url": "https://it.wikipedia.org/wiki?curid=3918470", "title": "Stettiner Bahnhof (metropolitana di Berlino)", "text": ""}
{"id": "3918472", "revid": "709565", "url": "https://it.wikipedia.org/wiki?curid=3918472", "title": "Nordbahnhof (metropolitana di Berlino)", "text": ""}
{"id": "3918475", "revid": "709565", "url": "https://it.wikipedia.org/wiki?curid=3918475", "title": "Zinnowitzer Stra\u00dfe (metropolitana di Berlino)", "text": ""}
{"id": "3918476", "revid": "729019", "url": "https://it.wikipedia.org/wiki?curid=3918476", "title": "Platz der Luftbr\u00fccke (metropolitana di Berlino)", "text": "Platz der Luftbr\u00fccke \u00e8 una stazione della metropolitana di Berlino, sulla linea U6.\n\u00c8 posta sotto tutela documentale (\"Denkmalschutz\")."}
{"id": "3918477", "revid": "709565", "url": "https://it.wikipedia.org/wiki?curid=3918477", "title": "Kreuzberg (metropolitana di Berlino)", "text": ""}
{"id": "3918478", "revid": "21880", "url": "https://it.wikipedia.org/wiki?curid=3918478", "title": "Lavandula hybrida", "text": ""}
{"id": "3918482", "revid": "196390", "url": "https://it.wikipedia.org/wiki?curid=3918482", "title": "Guyana olandese", "text": ""}
{"id": "3918483", "revid": "2039709", "url": "https://it.wikipedia.org/wiki?curid=3918483", "title": "Latte di suocera", "text": "Il latte di suocera \u00e8 un liquore centerbe, pari a 75% vol.\nCaratteristiche.\nCaratteristica l'etichetta con teschio bianco su sfondo nero, che lo contraddistingue. Il bizzarro nome fa riferimento al senso di bruciore che si avverte in gola in seguito all'assunzione del liquore che per analogia richiama lo stereotipo della suocera acida e poco sopportata. Da non confondere con il \"limoncello al latte\", bevanda di preparazione casalinga a volte omonima del liquore qui citato.\nUtilizzi.\nViene utilizzato nella preparazione di piatti flamb\u00e9, in quanto l'elevata concentrazione di alcol lo rende facilmente infiammabile. \u00c8 anche usato nei cocktail."}
{"id": "3918484", "revid": "28592", "url": "https://it.wikipedia.org/wiki?curid=3918484", "title": "Nuova Guinea olandese", "text": ""}
{"id": "3918486", "revid": "599013", "url": "https://it.wikipedia.org/wiki?curid=3918486", "title": "Al Dexter", "text": "Biografia.\nAl Dexter \u00e8 rimasto famoso nelle Stati Uniti per il brano musicale \"Pistol Packin 'Mama\", una hit del 1943 passata agli annali come una delle registrazioni pi\u00f9 popolari della seconda guerra mondiale. Qualche anno pi\u00f9 tardi il brano divenne di nuovo un grande successo cantata da Bing Crosby insieme al celebre \"girl group\" statunitense The Andrews Sisters. Al Dexter \u00e8 ricordato anche come il principale artista che ha contribuito a diffondere lo stile della musica country conosciuto come honky tonk.\nCuriosit\u00e0.\nUna strofa della canzone \"Tammurriata nera\", scritta nel 1944 da E. A. Mario (musica) ed Edoardo Nicolardi (testo), recita cos\u00ec:\n\"E levate 'a pistuld\u00e0 u\u00e8 / e levate 'a pistuld\u00e0, /e pisti pakin mama /e levate 'a pistuld\u00e0\". \nSi tratta proprio della napoletanizzazione del ritornello della canzone Pistol Packin' Mama di Al Dexter (che era al vertice delle classifiche USA il 30 ottobre 1943), probabilmente molto popolare tra i soldati americani, giunti a Napoli proprio in quel periodo.\nIl testo originale inglese era infatti:\"Lay that pistol down,/ babe,Lay that pistol down / Pistol packin' mama,/ Lay that pistol down\"."}
{"id": "3918487", "revid": "196390", "url": "https://it.wikipedia.org/wiki?curid=3918487", "title": "Dominio britannico dell'India", "text": ""}
{"id": "3918490", "revid": "21880", "url": "https://it.wikipedia.org/wiki?curid=3918490", "title": "Lavanda vera", "text": ""}
{"id": "3918496", "revid": "322321", "url": "https://it.wikipedia.org/wiki?curid=3918496", "title": "Arcidiocesi di Bosporo", "text": "L'arcidiocesi di Bosporo (in latino: \"Archidioecesis Bosporana\") \u00e8 una sede soppressa e sede titolare della Chiesa cattolica.\nStoria.\nBosporo, l'antica Panticapeo, corrispondente alla citt\u00e0 di Ker\u010d' in Crimea, \u00e8 un'antica sede arcivescovile, il cui primo prelato partecip\u00f2 al primo concilio ecumenico di Nicea (325). Secondo l'Annuario Pontificio questa sede apparteneva alla provincia romana della Zechia. La sede appare come sede autocefala nelle \"Notitiae Episcopatuum\" della met\u00e0 del VII secolo. Sono noti vescovi greci ancora nell'XI secolo.\nNella prima met\u00e0 del XIV secolo due Domenicani provenienti da Caffa, Francesco da Camerino e Riccardo l'Inglese, erano giunti a predicare la fede cattolica a Vospro (questo il nome italiano della citt\u00e0). All'epoca era governata da una signoria \u00e0lana al cui vertice era Milleno. Gli \u00c0lani professavano la fede cristiana ortodossa di rito bizantino. Convinto dai due missionari ad aderire al cattolicesimo, Milleno convert\u00ec a sua volta un suo vicino, Versacht, \"rex Ziccorum\" (forse un principe circasso). Come era prassi all'epoca, la conversione del principe comport\u00f2 la conversione di tutto il suo popolo.\nDue missionari non potevano bastare come guida religiosa per due intere popolazioni. Perci\u00f2 Francesco e Riccardo si recarono ad Avignone per esporre a papa Giovanni XXII la situazione e richiedere un aiuto. Arrivati il 28 aprile 1333 nella citt\u00e0 pontificia, fecero s\u00ec che il papa scrivesse al Superiore generale dell'Ordine per ottenere nuovi missionari. Inoltre il 5 luglio 1333 Giovanni XXII, in forza della bolla \"Nuper ex certis\", eresse Vospro in arcidiocesi dedicata a San Michele arcangelo. Francesco da Camerino fu nominato arcivescovo, mentre Riccardo ebbe il titolo di vescovo di Chersoneso, suffraganea di Vospro. Lo stesso Riccardo fu raccomandato dal papa al re degli Zichi.\nLa vita di queste due diocesi sembra sia stata molto breve. Il papa, approfittando dell'esperienza dei due Domenicani, affid\u00f2 loro un incarico presso la corte di Bisanzio, cosa che li costrinse a ritornare ad Avignone, prima ancora di raggiungere le loro sedi. Inoltre \u00e8 certo che Riccardo era ancora in Francia nel maggio 1338. Secondo Loenertz i due principati di Vospro e di Chersoneso furono distrutti dal khan dell'Orda d'Oro Gan\u012b Bek, che gi\u00e0 aveva attaccato Tana e che assedier\u00e0 anche Caffa nel 1345. Di certo nei documenti occidentali il nome dei due vescovi domenicani e delle loro sedi non appaiono pi\u00f9 dopo il 1338.\nDalla metropolia di Vospro dipendevano anche, oltre a Chersoneso, altre diocesi localizzate in molte delle colonie genovesi lungo le coste del mar Nero: Caffa, Sebastopoli, Trebisonda, Pera. L'unione di queste sedi con Vospro fu in realt\u00e0 effimera, se non unicamente teorica.\nDal 1926 Bosporo \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 17 gennaio 1965."}
{"id": "3918497", "revid": "767487", "url": "https://it.wikipedia.org/wiki?curid=3918497", "title": "Gallegher", "text": "Gallegher \u00e8 un cortometraggio muto del 1910 diretto da Ashley Miller.\nIl soggetto \u00e8 tratto da un libro di Richard Harding Davis, \"Gallegher and Other Stories\". \u00c8 il terzo lavoro dello scrittore che venne adattato per lo schermo. La storia verr\u00e0 ripresa nel 1917 dal film \"Gallegher\", prodotto sempre dall'Edison insieme alla Conquest Pictures Company. Le storie del libro verranno riproposte ancora una volta nel 1966 -1968 da una serie tv della NBC, inserita nel programma \"Walt Disney's Wonderful World of Color\".\nProduzione.\nIl film fu prodotto dall'Edison Manufacturing Company.\nDistribuzione.\nDistribuito dall'Edison Manufacturing Company, il film - un cortometraggio di una bobina - usc\u00ec nelle sale cinematografiche statunitensi il 26 aprile 1910."}
{"id": "3918498", "revid": "22475", "url": "https://it.wikipedia.org/wiki?curid=3918498", "title": "Petinomys sagitta", "text": "Lo scoiattolo volante freccia (Petinomys sagitta ) \u00e8 uno scoiattolo volante endemico dell'Indonesia. Questo \"taxon\" \u00e8 noto solamente a partire dall'olotipo e la sua validit\u00e0 \u00e8 attualmente messa in discussione da alcuni studiosi, i quali ritengono che l'esemplare descritto pi\u00f9 di duecento anni fa sia in realt\u00e0 uno scoiattolo volante dai mustacchi (\"Petinomys genibarbis\").\nDescrizione.\nLa pelliccia dello scoiattolo volante freccia \u00e8 piuttosto folta e relativamente soffice sulle regioni superiori, e fine su quelle inferiori. Le regioni superiori sono marroni e quelle inferiori sono pi\u00f9 chiare, bianche o grigio chiaro. La coda \u00e8 dello stesso colore del dorso.\nNell'aspetto generale ricorda gli altri scoiattoli volanti del Sud-est asiatico, ma si differenzia da essi per alcuni aspetti del cranio. Ha la testa larga e schiacciata, con un muso corto. La coda \u00e8 appiattita come una piuma, dal momento che i peli posti ai lati sono rivolti verso l'esterno. I peli al di sotto di essa sono pi\u00f9 corti e aderenti all'asse, ma quelli della parte superiore non sono n\u00e9 corti n\u00e9 aderenti all'asse, bens\u00ec molto folti.\nDistribuzione e habitat.\nLo scoiattolo volante freccia vive solamente nelle foreste pluviali tropicali dell'isola di Giava.\nBiologia.\nLo scoiattolo volante freccia \u00e8 un animale notturno e arboricolo. Vive probabilmente nelle foreste, sia primarie che secondarie, di pianura, ma potrebbe spingersi anche nelle piantagioni.\nConservazione.\nLo scoiattolo volante freccia \u00e8 minacciato dalla deforestazione, ma le informazioni a suo riguardo sono cos\u00ec poche che la IUCN lo classifica tra le specie a status indeterminato."}
{"id": "3918500", "revid": "729019", "url": "https://it.wikipedia.org/wiki?curid=3918500", "title": "Paradestra\u00dfe (metropolitana di Berlino)", "text": "Paradestra\u00dfe \u00e8 una stazione della metropolitana di Berlino, sulla linea U6."}
{"id": "3918501", "revid": "92723", "url": "https://it.wikipedia.org/wiki?curid=3918501", "title": "Diocesi di Caffa", "text": "La diocesi di Caffa (in latino: \"Dioecesis Caffena\") \u00e8 una sede soppressa e sede titolare della Chiesa cattolica.\nStoria.\nCaffa, l'antica colonia greca di Teodosia, corrispondente alla citt\u00e0 di Feodosia nella Crimea, \u00e8 un'antica sede vescovile della provincia romana della Zechia. Incerta \u00e8 l'origine di questa sede greca, che non sembra apparire in nessuna \"Notitia Episcopatuum\". Secondo Le Quien, Caffa sarebbe stata la sede della \"ecclesia Gotthiae\", tra i cui vescovi \u00e8 menzionato san Giovanni di Gothia.\nNella prima met\u00e0 del XIV secolo Caffa divenne una colonia genovese ed importante centro commerciale della Repubblica. Agli inizi del 1318 papa Giovanni XXII eresse una diocesi di rito latino, suffraganea dell'arcidiocesi di Genova. Il breve di nomina del primo vescovo, \"Ad universalis ecclesiae\", \u00e8 datato, nell'edizione del Wadding, 26 febbraio 1320; si tratta probabilmente di un refuso o di un errore di lettura del manoscritto originale: infatti fra' Gerolamo \u00e8 gi\u00e0 menzionato come vescovo di Caffa in un altro breve del medesimo papa datato 18 marzo 1318.\nSecondo le indicazioni riportate nella \"Ad universalis ecclesiae\", la diocesi comprendeva un territorio vastissimo: \"\u00aba villa de Varna in Bulgaria usque Sarey inclusive in longitudinem et a mari Pontico usque ad terran Ruthenorum in latitudinem\u00bb\". Successivamente altre colonie genovesi in Crimea furono sedi di diocesi: Bosporo, Cembalo, Soldaia. Cattedrale della diocesi era la chiesa di Sant'Agnese.\nPrimo vescovo fu fra Gerolamo, che gi\u00e0 nel 1311 era stato consacrato vescovo missionario \"ad partes Tartarorum\". La citt\u00e0 fu conquistata dagli Ottomani nel 1475 e la diocesi fu soppressa.\nDal 1933 Caffa \u00e8 annoverata tra le sedi vescovili titolari della Chiesa cattolica; la sede \u00e8 vacante dal 10 marzo 1978."}
{"id": "3918503", "revid": "1543377", "url": "https://it.wikipedia.org/wiki?curid=3918503", "title": "Alt-Tempelhof", "text": "La stazione di Alt-Tempelhof \u00e8 una stazione della metropolitana di Berlino, sulla linea U6.\n\u00c8 posta sotto tutela monumentale (\"Denkmalschutz\").\nStoria.\nNel 2018 la stazione di Alt-Tempelhof, in considerazione della sua importanza storica e architettonica, venne posta sotto tutela monumentale (\"Denkmalschutz\") insieme ad altre 12 stazioni rappresentative dell'architettura moderna dei decenni post-bellici.\nStrutture e impianti.\nIl progetto architettonico della stazione fu elaborato da Bruno Grimmek con la collaborazione di Rainer G. R\u00fcmmler, Victor Seist e Horst Winkler."}
{"id": "3918505", "revid": "1123126", "url": "https://it.wikipedia.org/wiki?curid=3918505", "title": "Arcidiocesi di Chersoneso di Zechia", "text": "L'arcidiocesi di Chersoneso di Zechia (in latino: \"Archidioecesis Chersonensis in Zechia\") \u00e8 una sede soppressa e sede titolare della Chiesa cattolica.\nStoria.\nChersoneso, corrispondente alla citt\u00e0 di Sebastopoli in Ucraina, \u00e8 un'antica sede arcivescovile della provincia romana della Zechia. Nella \"Notitia Episcopatuum\" redatta dall'imperatore bizantino Leone VI (886-912), la sede \u00e8 elencata al 19\u00ba posto fra le sedi arcivescovili del patriarcato di Costantinopoli. Venne elevata in seguito a sede metropolitana, di cui sono noti vescovi greci ancora nel XV secolo.\nLa tradizione ricorda che fu a Chersoneso che venne esiliato e vi trov\u00f2 la morte papa Clemente I attorno all'anno 97.\nNella prima met\u00e0 del XIV secolo la citt\u00e0 divenne una colonia genovese. Il 5 luglio 1333 papa Giovanni XXII eresse una diocesi \"\u00absub vocabulo S. Clementis in terra Gothiae in partibus Orientis\u00bb\", suffraganea dell'arcidiocesi \"Vosprensis\". Fu nominato come vescovo il domenicano Riccardo \"Anglicus\", che sembra sia stato anche l'unico titolare di questa sede.\nCon la distruzione della citt\u00e0 ad opera dei Turchi nel 1475 scomparve anche la comunit\u00e0 cristiana.\nDal XX secolo Chersoneso di Zechia \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 3 luglio 1976."}
{"id": "3918506", "revid": "1833487", "url": "https://it.wikipedia.org/wiki?curid=3918506", "title": "Pistol Packin' Mama", "text": "Pistol Packin' Mama \u00e8 una canzone composta, cantata e portata al successo nel 1943 dal cantante country americano Al Dexter e raggiunse la prima posizione nella Billboard Hot 100. \nLa canzone occupa un posto notevole nella storia della musica country in quanto fu il primo numero uno del \"Juke Box Folk chart Records\", che in seguito fu conosciuta come la Hot Country Songs. \nQualche anno pi\u00f9 tardi il brano divenne di nuovo un grande successo cantata da Bing Crosby insieme al celebre girl group statunitense The Andrews Sisters.\nCuriosit\u00e0.\nUna strofa aggiunta nella versione della Nuova Compagnia di canto popolare della canzone Tammurriata nera, scritta nel 1944 da E. A. Mario (musica) ed Edoardo Nicolardi (testo), recita: \"E levate 'a pistuld\u00e0 / uh b\u00e8 levate 'a pistuld\u00e0 / pisti pakin mama / levate 'a pistuld\u00e0\". Si tratta della napoletanizzazione del ritornello di \"Pistol Packin' Mama\" (cio\u00e8 \"Lay that pistol down / Babe, lay that pistol down / Pistol packin' mama / Lay that pistol down\"), la cui versione di Al Dexter era al vertice delle classifiche USA il 30 ottobre 1943), e che probabilmente era molto popolare tra i soldati americani, giunti a Napoli in quel periodo."}
{"id": "3918507", "revid": "28592", "url": "https://it.wikipedia.org/wiki?curid=3918507", "title": "Compagnia delle Indie Orientali inglese", "text": ""}
{"id": "3918508", "revid": "28592", "url": "https://it.wikipedia.org/wiki?curid=3918508", "title": "Compagnia delle Indie Orientali francese", "text": ""}
{"id": "3918509", "revid": "729019", "url": "https://it.wikipedia.org/wiki?curid=3918509", "title": "Wedding (metropolitana di Berlino)", "text": "Wedding \u00e8 una stazione della metropolitana di Berlino, sulla linea U6."}
{"id": "3918510", "revid": "339392", "url": "https://it.wikipedia.org/wiki?curid=3918510", "title": "Guerra d'indipendenza degli Stati Uniti", "text": ""}
{"id": "3918511", "revid": "92723", "url": "https://it.wikipedia.org/wiki?curid=3918511", "title": "Arcidiocesi di Fulli", "text": "L'arcidiocesi di Fulli (in latino: \"Archidioecesis Phullitana\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nFulli, identificabile con la citt\u00e0 ucraina di Staryj Krym (25\u00a0km. ad occidente di Feodosia) in Crimea, \u00e8 un'antica sede arcivescovile autocefala della provincia romana della Zechia nel patriarcato di Costantinopoli.\nLa diocesi \u00e8 menzionata per la prima volta nella \"Notitia Episcopatuum 3\", datata tra la fine dell'VIII e la prima parte del IX secolo; tuttavia questa menzione sembrerebbe ipotetica o improbabile in questo periodo. La sede \u00e8 menzionata con continuit\u00e0 nelle \"Notitiae Episcopatuum\" del patriarcato dal X al XIV secolo; nelle liste sinodali del XII secolo e nelle \"Notitiae\" del XII-XIII secolo la sede appare unita a quella di Sugdea con il nome di \"Sougdouphoulloi\"; questa unione avvenne probabilmente all'epoca del patriarca Nicola III Grammatico (1084-1111).\n\u00c8 noto un anonimo arcivescovo di Fulli, che partecip\u00f2 alle due sessioni del sinodo patriarcale del 20 e 21 marzo 1082. Arcivescovi di \"Sougdophoulloi\" sono documentati nei sinodi patriarcali del 1117, 1168 e 1169.\nDal 1929 Fulli \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 3 luglio 1976. Il suo ultimo titolare \u00e8 stato Willem Pieter Adriaan Maria Mutsaerts, gi\u00e0 vescovo di 's-Hertogenbosch."}
{"id": "3918515", "revid": "267975", "url": "https://it.wikipedia.org/wiki?curid=3918515", "title": "Diocesi di Matrega", "text": "La diocesi di Matrega (in latino: \"Dioecesis Matregensis\") \u00e8 una sede soppressa e sede titolare della Chiesa cattolica.\nStoria.\nMatrega \u00e8 il nome medievale dell'antica colonia greca di Fanagoria, che fu un'antica sede vescovile della provincia romana della Zechia. Un solo vescovo greco \u00e8 noto di questa sede, Giovanni, menzionato nel 519.\nMatrega, con la penisola di Taman' e tutta la regione del bassopiano del Kuban', fu assoggettata dai Mongoli attorno alla met\u00e0 del XIII secolo. Nel XIV secolo la citt\u00e0 fu infeudata alla famiglia genovese dei Ghisolfi che la tennero fino al 1482..\nIn questa regione, nella prima met\u00e0 del XIV secolo, oper\u00f2 il missionario francescano Giovanni di Zechia, un circasso convertito, la cui opera di evangelizzazione ebbe particolare successo. Si rec\u00f2 perci\u00f2 alla corte papale di Avignone nel 1348, per richiedere al pontefice un aiuto per proseguire la sua opera. Papa Clemente VI eresse il 21 febbraio 1349 la nuova provincia ecclesiastica di Matrega, conferendo a Giovanni, \"\u00ab qui de illis partibus traxit originem et ibidem pro sede apostolica fideliter et sollicite laboravit \u00bb\", il titolo di arcivescovo.\nIn due bolle del 22 maggio 1349 il papa nomin\u00f2 due vescovi suffraganei: Tommaso di Birago, \"episcopus Sybensis\", e Giacomo di Pontecorvo, \"episcopus Lucucensis\". Le due citt\u00e0, di incerta identificazione, non dovevano essere molto lontane da Matrega.\nL'opera dei missionari, coordinati dai tre vescovi, continu\u00f2 negli anni successivi sul territorio della Circassia, fino a raggiungere Derbent nel Daghestan, sulla costa occidentale del Mar Caspio. Ritornato ad Avignone nel 1358, l'arcivescovo espose al papa lo stato della sua provincia e soprattutto la mancanza di chiese e posti stabili su una distanza equivalente a otto giorni di cammino. Il 22 giugno 1358 papa Innocenzo VI mun\u00ec Giovanni dei poteri necessari per la creazione di due nuove diocesi e per la costruzione delle chiese. Quali siano queste nuove diocesi \u00e8 difficile saperlo, ma due dispute in cui si trov\u00f2 coinvolto Cosma di Saraj permettono di trarre delle ipotesi attendibili.\nNel 1363 sorse una controversia tra gli arcivescovi di Matrega e di Saraj circa la delimitazione territoriale delle rispettive suffraganee di Tana e di Anapa (l'antica Gorgippia): papa Urbano V incaric\u00f2 il vescovo Tommaso (poi arcivescovo di Soltaniyeh) di arbitrare la contesa fra i due prelati. \u00c8 ipotizzabile che i confini contesi si trovassero verso l'interno e non sulla costa.\nNel 1370 Cosma si lament\u00f2 presso il papa che tre vescovi si erano impossessati di beni appartenenti alla chiesa di Tana. Tra questi il domenicano Niccol\u00f2, \"episcopus Maieriensis\", sede di cui si conoscono vescovi prima del 1363. Questa localit\u00e0 non sembra essere stata ancora identificata con certezza: era di certo a met\u00e0 strada tra Matrega e Derbent, forse sulle rive del fiume Kuma; alcuni autori la identificano con Georgievsk.\nSecondo i cataloghi dei conventi francescani dell'epoca, comunit\u00e0 francescane si trovavano a Maiera, ma anche a \"Tarchis\" e a \"Mamucci\", citt\u00e0 identificabili con Tarki e \u015eamax\u0131, oggi rispettivamente in Daghestan e in Azerbaigian. L'arcivescovo Giovanni di Matrega si rec\u00f2 nuovamente ad Avignone nel 1363 e Richard non esclude che anche in questa occasione abbia chiesto l'autorizzazione a creare nuove diocesi, cos\u00ec come chiese il permesso di usare le indulgenze per ricambiare le offerte dei fedeli necessarie per la costruzione di nuove chiese.\nDi certo, mentre della sede di Matrega non si conosce che il vescovo Giovanni, altre diocesi, forse appartenenti alla medesima provincia ecclesiastica, sorgono nei pressi del mar Caspio sul finire del XIV secolo: dalle cronotassi di Eubel si conoscono le sedi \"Montis Caspiorum\" (di incerta identificazione) e \"Cumuchensis\" (Kumukh, Lakskij rajon, Daghestan).\nLe missioni francescane continuarono nella regione a nord del Caucaso e nelle regioni lungo le rive occidentali del mar Caspio anche dopo le devastazioni di Tamerlano. Solo con la caduta di Matrega in mano turca (1482) venne meno l'unico porto di accesso per gli Occidentali e per i missionari a quelle terre.\nTuttavia, come annota Richard, la provincia ecclesiastica di Matrega, in quanto tale, era gi\u00e0 scomparsa molto prima della fine delle missioni francescane. Forse, continua l'autore, non sopravvisse al suo fondatore, Giovanni, cos\u00ec come quella di Vospro non sopravvisse a Francesco da Camerino.\nDal 1928 Matrega \u00e8 annoverata tra le sedi vescovili titolari della Chiesa cattolica; la sede \u00e8 vacante dal 7 marzo 1994."}
{"id": "3918516", "revid": "1543377", "url": "https://it.wikipedia.org/wiki?curid=3918516", "title": "Friedrichstra\u00dfe (metropolitana di Berlino)", "text": "La stazione di Friedrichstra\u00dfe \u00e8 una stazione della metropolitana di Berlino, sulla linea U6. \u00c8 posta sotto tutela monumentale (\"Denkmalschutz\")."}
{"id": "3918518", "revid": "47587045", "url": "https://it.wikipedia.org/wiki?curid=3918518", "title": "Bahnhof Friedrichstra\u00dfe (metropolitana di Berlino)", "text": ""}
{"id": "3918520", "revid": "47587063", "url": "https://it.wikipedia.org/wiki?curid=3918520", "title": "Stadtbahn (Friedrichstra\u00dfe) (metropolitana di Berlino)", "text": ""}
{"id": "3918521", "revid": "92723", "url": "https://it.wikipedia.org/wiki?curid=3918521", "title": "Arcidiocesi di Nicopsi", "text": "L'arcidiocesi di Nicopsi (in latino: \"Archidioecesis Nicopsitana\") \u00e8 una sede soppressa e sede titolare della Chiesa cattolica.\nStoria.\nNicopsi, corrispondente all'odierna citt\u00e0 russa di Tuapse (territorio di Krasnodar), \u00e8 stata un'antica sede arcivescovile della provincia romana della Zechia. Nessun vescovo greco \u00e8 noto di questa sede.\nDal 1929 Nicopsi \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 12 ottobre 1966."}
{"id": "3918522", "revid": "1851848", "url": "https://it.wikipedia.org/wiki?curid=3918522", "title": "Salvatore Aurelio", "text": "Carriera.\nCresciuto calcisticamente nel , passa in prestito alla , militante in Serie C2 2004-2005, ottenendo il settimo posto del girone B.\nLa stagione seguente la gioca in prestito all'Hellas Verona in cadetteria, chiudendo l'anno in quindicesima posizione.\nL'anno successivo milita per la prima parte della stagione al , club da cui sar\u00e0 ceduto in prestito nel mercato invernale alla , in terza serie. Con i toscani otterr\u00e0 l'ottavo posto del girone A della Serie C1 2006-2007.\nNel 2007 passa in compropriet\u00e0 al , militante in cadetteria, giocandovi un solo incontro e retrocedendo in terza serie a causa dell'ultimo posto ottenuto. Al termine della stagione viene completamente riacquistato dal .\nNella stagione 2008-2009 Aurelio milita in prestito al in terza serie. Con i calabresi ottiene la promozione in cadetteria al termine dei play-off promozione.\nNel 2009 passa in prestito al Frosinone, in cadetteria. Con i ciociari ottiene la permanenza di categoria al termine della stagione.\nNell'estate 2010 verr\u00e0 ceduto a titolo definitivo dal al Frosinone, club dove militer\u00e0 sino al gennaio 2011, quando sar\u00e0 ceduto in prestito alla .\nNell'estate 2011 torna al Frosinone, sodalizio retrocesso in terza serie.\nIl 31 gennaio 2014 lascia il Frosinone per accasarsi al AlbinoLeffe firmando un contratto fino al 2015.\nIl 22 gennaio 2015 si trasferisce alla Paganese.\nNell'agosto del 2015 firma con la U.S.D. Lavagnese 1919 che lascer\u00e0 nel dicembre dello stesso anno per giocare con il Vado.\nNel luglio 2017 lascia il Vado per accasarsi con la maglia dell'Arenzano."}
{"id": "3918523", "revid": "327773", "url": "https://it.wikipedia.org/wiki?curid=3918523", "title": "Castellani e Nicolotti", "text": "I Castellani e i Nicolotti erano le due fazioni in cui si divideva il ceto popolare di Venezia.\nDi queste divisioni si ha notizia gi\u00e0 al tempo del doge Sebastiano Ziani, quando la cittadinanza era partita tra Castellani (sestieri di Castello, San Marco e Dorsoduro) e Cannaruoli (sestieri di San Polo, Santa Croce e Cannaregio, zone ancora paludose e quindi ricche di canne). Nel 1307 ai Cannaruoli furono assegnate anche cinque contrade di Dorsoduro (San Nicol\u00f2 dei Mendicoli, Angelo Raffaele, San Basegio, Santa Margherita e San Pantalon), e a questo punto vennero ribattezzati Nicolotti.\nI Castellani, quindi, vivevano nella zona orientale della citt\u00e0 ed erano perlopi\u00f9 operai impiegati nell'Arsenale. I Nicolotti, invece, si concentravano nell'estremit\u00e0 opposta e si dedicavano soprattutto alla pesca; avevano il diritto di eleggere un proprio capopopolo detto \"doge dei Nicolotti\".\nLa conflittualit\u00e0 fra le due parti \u00e8 spiegata solo da alcune tradizioni, mancando delle testimonianze storiche certe. Una prima la collega con le antiche lotte tra Equiliani ed Eracliani, i cui abitanti si sarebbero trasferiti in questi luoghi. Un'altra ricorda la tragica fine di Ramperto Polo, vescovo di Castello, ucciso dai parrocchiani di San Pantalon per aver imposto una decima al pievano.\nCertamente la Serenissima non sfavoriva gli scontri, in modo avere un popolo agguerrito e addestrato alla lotta, o anche per dividere gli abitanti che cos\u00ec sarebbero stati incapaci di organizzare una rivolta generale. Le due fazioni ebbero cos\u00ec il permesso di fronteggiarsi nel combattimento dei pugni (in precedenza si usavano anche canne e bastoni) che si svolgeva presso alcune localit\u00e0 come il noto ponte dei Pugni a San Barnaba. Queste lotte furono proibite dopo che, il 30 settembre 1705, uno scontro al ponte dei Pugni fin\u00ec a sassaiole e accoltellamenti. Da allora Castellani e Nicolotti poterono sfidarsi solo a giochi meno violenti quali le \"forze d'Ercole\" (in cui ciascuna squadra doveva realizzare una sorta di piramide umana) e le regate.\nGli scontri continuarono anche dopo la caduta della Repubblica: il 31 maggio 1810 si organizzarono le \"forze d'Ercole\" al rio di San Gregorio per festeggiare l'anniversario dell'incoronazione di Napoleone a re d'Italia, ma anche in questo caso il gioco degener\u00f2 in un tumulto in cui morirono dieci persone."}
{"id": "3918529", "revid": "322321", "url": "https://it.wikipedia.org/wiki?curid=3918529", "title": "Diocesi di Soldaia", "text": "La diocesi di Soldaia (in latino: \"Dioecesis Soldaiensis\") \u00e8 una sede soppressa e sede titolare della Chiesa cattolica.\nStoria.\nSoldaia, corrispondente alla citt\u00e0 di Sudak in Crimea, fu dal XIV secolo una colonia, prima veneziana e poi, dal 1365, genovese. Qui venne eretta una diocesi di rito latino, che sopravvisse fino all'occupazione ottomana della citt\u00e0 nel 1475.\nDal 1933 Soldaia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 29 novembre 1971."}
{"id": "3918530", "revid": "599013", "url": "https://it.wikipedia.org/wiki?curid=3918530", "title": "Walter Mirabelli (calciatore 1968)", "text": "Carriera.\nIn carriera ha totalizzato 93 presenze (segnando 11 reti) in Serie B, con Taranto, Como, Ascoli e Cremonese.\nHa segnato complessivamente 136 reti nei campionati professionistici, vincendo la classifica dei cannonieri della Serie C1 1995-1996 con la maglia dell' e poi quella della Serie C2 2000-2001 con la Pro Vercelli"}
{"id": "3918534", "revid": "92723", "url": "https://it.wikipedia.org/wiki?curid=3918534", "title": "Arcidiocesi di Sugdea", "text": "L'arcidiocesi di Sugdea (in latino: \"Archidioecesis Sugdaea\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nSugdea, in greco \u03a3\u03bf\u03c5\u03b3\u03b4\u03af\u03b1\u03c2, corrispondente alla citt\u00e0 di Sudak in Crimea, \u00e8 un'antica sede arcivescovile della provincia romana della Zechia nel patriarcato di Costantinopoli.\nLa sede \u00e8 documentata nelle \"Notitiae Episcopatuum\" del patriarcato dal IX secolo fino al termine del XIV secolo, inizialmente come arcidiocesi autocefala e poi, nel XIV secolo, come sede metropolitana senza suffraganee. Le \"Notitiae\" del XII/XIII secolo testimoniano l'unione di Sugdea con la sede di Fulli con il nome di \"Sougdouphoulloi\".\nIl primo vescovo noto di questa antica sede episcopale \u00e8 santo Stefano, che visse all'epoca iconoclasta in un periodo compreso tra il 680/705 e il 750/775. Nato in Cappadocia, orfano in giovane et\u00e0, si trasfer\u00ec per studiare dapprima ad Atene e poi a Costantinopoli, dove entr\u00f2 in monastero. Alla morte del vescovo di Sugdea, fu scelto dal clero riunito in sinodo a succedergli; questa elezione venne ratificata dal patriarca Germano I (715-730). Durante il regno dell'imperatore Leone III Isaurico (717-741) soffr\u00ec la persecuzione degli iconoclasti e la prigionia.\nDi santo Stefano esistono tre \"Vitae\". Due di queste, quella armena e quella in antico slavo, menzionano un altro arcivescovo di Sugdea, Filareto, consacrato da Stefano I. La sigillografia ha restituito il nome di Pietro, \u1f00\u03c1\u03c7\u03b9\u03b5\u03c0\u03b9\u03c3\u03ba\u03cc\u03c0\u1ff3 \u03a3\u03bf\u03c5\u03b3\u03b4\u03af\u03b1\u03c2, vissuto all'incirca nel X secolo.\nLe fonti conciliari e sinodali permettono di conoscere i nomi di diversi prelati di Sugdea. Il primo di questi \u00e8 Stefano II, che alcuni autori identificano con il santo omonimo, che prese parte al secondo concilio di Nicea nel 787. Arcivescovi di \"Sougdophoulloi\" presero parte ai sinodi patriarcali del 1117, 1168 e 1169.\nSono noti arcivescovi bizantini fino al XIV secolo. In questa stessa epoca la citt\u00e0 di Sudgea, che i veneziani chiamarono \"Soldaia\", divenne possedimento genovese, e vi fu eretta una diocesi di rito latino, la diocesi di Soldaia.\nDal 1933 Sugdea \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 7 dicembre 1970. Il titolo \u00e8 stato assegnato in una sola occasione, al gesuita Thomas Roberts, arcivescovo dimissionario di Bombay."}
{"id": "3918535", "revid": "1573940", "url": "https://it.wikipedia.org/wiki?curid=3918535", "title": "Petinomys setosus", "text": "Lo scoiattolo volante di Temminck (Petinomys setosus ) \u00e8 uno scoiattolo volante originario del Sud-est asiatico.\nDescrizione.\nLo scoiattolo volante di Temminck ha una lunghezza testa-corpo di 10,5-12,5\u00a0cm e una coda di 9,3-11,5\u00a0cm. Le regioni superiori sono di colore marrone scuro o nero con peli dalle estremit\u00e0 color camoscio chiaro; le regioni inferiori sono bianche con un sottopelo grigio chiaro. La pelliccia \u00e8 soffice e sericea. I margini del patagio non sono cos\u00ec chiari come in altre specie dello stesso genere. La coda \u00e8 di colore grigio-brunastro scuro, con una macchia chiara di peli biancastri alla base. Le guance sono grigiastre. Attorno agli occhi \u00e8 presente un anello scuro che di solito va a congiungersi a una striscia nera sul naso. Gli esemplari presenti nelle regioni settentrionali del Myanmar e in quelle nord-occidentali della Thailandia sono leggermente pi\u00f9 grandi e hanno la punta della coda bianca.\nDistribuzione e habitat.\nLo scoiattolo volante di Temminck vive nelle foreste pluviali tropicali delle regioni settentrionali del Myanmar, di quelle nord-occidentali e meridionali della Thailandia, della penisola malese e delle isole di Sumatra e Borneo.\nBiologia.\nLo scoiattolo volante di Temminck \u00e8 un animale notturno. Un nido esaminato, posto nella cavit\u00e0 di un albero, aveva un'apertura di 1,9\u00a0cm ed era situato a mezzo metro di altezza dal suolo. Nella parte meridionale dell'areale la specie vive nelle foreste pluviali di pianura, ma in quella settentrionale abita le foreste decidue di collina.\nConservazione.\nLo scoiattolo volante di Temminck \u00e8 minacciato dalla deforestazione e la IUCN lo classifica tra le specie vulnerabili."}
{"id": "3918536", "revid": "228587", "url": "https://it.wikipedia.org/wiki?curid=3918536", "title": "Gibigiana", "text": "Il termine gibigiana, di origine dialettale milanese, indica colloquialmente la luce rimandata da una superficie riflettente (vetro, specchio, specchio d'acqua...).\nSul set cinematografico, la gibigiana \u00e8 il termine gergale con cui si indica un dispositivo usato per alterare colore e qualit\u00e0 della luce diffusa in un ambiente di ripresa. Consiste di un'asticella di legno su cui sono fissate delle striscioline di gelatina (ad esempio rossa per simulare la luce di una fiamma) che viene mossa davanti ad una sorgente luminosa."}
{"id": "3918537", "revid": "297745", "url": "https://it.wikipedia.org/wiki?curid=3918537", "title": "Nicolotti e Castellani", "text": ""}
{"id": "3918539", "revid": "1543377", "url": "https://it.wikipedia.org/wiki?curid=3918539", "title": "Haugesund Stadion", "text": "Lo Haugesund Stadion \u00e8 lo stadio dello Haugesund e del Vard Haugesund. Si tratta anche dell'impianto che ospita le manifestazioni organizzate dallo Haugesund Idrettslag. Qui si tennero anche i campionati nazionali di atletica nel 1965 e nel 1981. Ospit\u00f2 in 2 circostanze la : il 23 giugno 1976 per la sfida contro la e il 19 aprile 2004 per quella contro il ."}
{"id": "3918541", "revid": "767487", "url": "https://it.wikipedia.org/wiki?curid=3918541", "title": "Livio Manzin", "text": "Carriera.\nCresciuto nel , debutta tra i professionisti in Serie C nel 1975 con l'. Sempre in Serie C gioca per due stagioni con la .\nNel 1978 approda in Serie B, prima con il dove rimane due stagioni, e poi con il . Nel 1982 scende di categoria con il prima e poi.\nSuccessivamente gioca in Serie C2 con , e ."}
{"id": "3918542", "revid": "473137", "url": "https://it.wikipedia.org/wiki?curid=3918542", "title": "Pistol Packin 'Mama", "text": ""}
{"id": "3918544", "revid": "1543377", "url": "https://it.wikipedia.org/wiki?curid=3918544", "title": "Diocesi di Tanais", "text": "La diocesi di Tanais (in latino: \"Dioecesis Tanaitana\") \u00e8 una sede soppressa e sede titolare della Chiesa cattolica.\nStoria.\nTanais, corrispondente alla citt\u00e0 russa di Azov, era un'antica colonia greca sul mar d'Azov. Dal XIV secolo divenne una colonia veneziana e poi genovese con il nome di Tana. Qui venne eretta una diocesi di rito latino, immediatamente soggetta alla Santa Sede, che sopravvisse fino all'occupazione ottomana della citt\u00e0 nel 1471.\nOggi Tanais \u00e8 una sede vescovile titolare; la sede \u00e8 vacante dall'8 settembre 1965."}
{"id": "3918545", "revid": "47587344", "url": "https://it.wikipedia.org/wiki?curid=3918545", "title": "Bahnhof Wedding (metropolitana di Berlino)", "text": ""}
{"id": "3918548", "revid": "47587396", "url": "https://it.wikipedia.org/wiki?curid=3918548", "title": "Tempelhof (metropolitana di Berlino)", "text": ""}
{"id": "3918559", "revid": "729019", "url": "https://it.wikipedia.org/wiki?curid=3918559", "title": "Tempelhof (S\u00fcdring) (metropolitana di Berlino)", "text": "Tempelhof (S\u00fcdring) \u00e8 una stazione della metropolitana di Berlino, sulla linea U6. \u00c8 posta sotto tutela monumentale (\"Denkmalschutz\")."}
{"id": "3918565", "revid": "339392", "url": "https://it.wikipedia.org/wiki?curid=3918565", "title": "Indipendenza degli Stati Uniti", "text": ""}
{"id": "3918567", "revid": "92723", "url": "https://it.wikipedia.org/wiki?curid=3918567", "title": "Sede titolare di Mauricastro", "text": "Mauricastro (in latino: \"Mauriscastrensis\") \u00e8 una sede titolare soppressa della Chiesa cattolica.\nStoria.\nMauricastro \u00e8 stata una sede vescovile titolare a partire dal XVIII secolo. Moroni colloca geograficamente questa sede nell'Armenia, suffraganea di Teodosiopoli. Gli Annuari Pontifici dell'Ottocento la collocano o nella provincia romana dell'Osroene o in quella dell'Armenia. Eubel invece si riferisce a questa sede come ad una diocesi suffraganea di Sergiopoli nella Siria Eufratense.\nStoricamente, \u00e8 nota la citt\u00e0 di Maurocastro, l'odierna Bilhorod-Dnistrovs'kyj in Ucraina, che per un breve periodo nel XIV secolo (circa 1315-1359) fu una colonia genovese.\nLa sede titolare di Mauricastro \u00e8 stata soppressa con un decreto di Propaganda Fide nel 1894."}
{"id": "3918568", "revid": "287204", "url": "https://it.wikipedia.org/wiki?curid=3918568", "title": "Fredrikstad Stadion (2007)", "text": "Il Fredrikstad Stadion \u00e8 lo stadio del Fredrikstad dal 2007. Si trova in un'area precedentemente utilizzata come cantiere navale, ma che oggi \u00e8 un centro tecnologico della citt\u00e0, con diverse aziende e scuole. Sostituisce il vecchio Fredrikstad Stadion, che veniva considerato come lo stadio pi\u00f9 antico e logoro del paese. Pu\u00f2 ospitare 12.565 spettatori.\nHa ospitato gli incontri della in 5 occasioni.\nPer l'Europa League 2016-2017, il Fredrikstad Stadion ospiter\u00e0 le partite casalinghe dello Stab\u00e6k, poich\u00e9 il Nadderud Stadion non rispondeva agli standard richiesti dall'UEFA."}
{"id": "3918569", "revid": "729019", "url": "https://it.wikipedia.org/wiki?curid=3918569", "title": "Rathaus Reinickendorf (metropolitana di Berlino)", "text": "Rathaus Reinickendorf \u00e8 una stazione della metropolitana di Berlino, sulla linea U8."}
{"id": "3918570", "revid": "599013", "url": "https://it.wikipedia.org/wiki?curid=3918570", "title": "Fredrikstad Stadion", "text": "Il nome Fredrikstad Stadion pu\u00f2 riferirsi ed indicare due diversi stadi:"}
{"id": "3918572", "revid": "1573940", "url": "https://it.wikipedia.org/wiki?curid=3918572", "title": "Petinomys vordermanni", "text": "Lo scoiattolo volante di Vordermann (Petinomys vordermanni ) \u00e8 uno scoiattolo volante originario del Sud-est asiatico.\nDescrizione.\nLo scoiattolo volante di Vordermann ha una lunghezza testa-corpo di 9,5-12 cm e una coda di 8,9-11,5 cm. I peli delle regioni superiori sono neri con le estremit\u00e0 color ruggine; le regioni inferiori sono bianco-camoscio. La sommit\u00e0 del capo \u00e8 marrone o marrone-rossastro. Il patagio ha il margine color camoscio (non bianco, come in altre specie dello stesso genere). La coda, marrone o marrone-rossastra, presenta una zona di peli color camoscio chiaro alla base; sopra \u00e8 leggermente arrotondata, ma sotto \u00e8 molto appiattita. Le guance sono arancioni. Attorno agli occhi \u00e8 presente un anello nero. Davanti alla base delle orecchie vi sono dei ciuffi di peli simili a setole. Le bolle timpaniche hanno un aspetto ad alveare.\nDistribuzione e habitat.\nLo scoiattolo volante di Vordermann vive nelle foreste pluviali tropicali delle regioni settentrionali di Myanmar e Thailandia, della penisola malese e del Borneo. Vive anche su alcune isolette al largo delle coste orientali di Sumatra.\nBiologia.\nLo scoiattolo volante di Vordermann \u00e8 un animale notturno. I nidi, posti nelle cavit\u00e0 degli alberi, sono situati a 0,3-6 m di altezza dal suolo. Vive prevalentemente nelle foreste pluviali di pianura, ma si incontra anche nelle foreste secondarie.\nConservazione.\nLo scoiattolo volante di Vordermann \u00e8 minacciato dalla deforestazione e la IUCN lo classifica tra le specie vulnerabili."}
{"id": "3918573", "revid": "729019", "url": "https://it.wikipedia.org/wiki?curid=3918573", "title": "Lindauer Allee (metropolitana di Berlino)", "text": "Lindauer Allee \u00e8 una stazione della metropolitana di Berlino, sulla linea U8."}
{"id": "3918575", "revid": "64860", "url": "https://it.wikipedia.org/wiki?curid=3918575", "title": "Michele Tedesco", "text": "Biografia.\nNato da Giacomo e Anna Racioppi, si trasfer\u00ec a Napoli, per frequentare l'Accademia di belle arti. In seguito soggiorn\u00f2 a Firenze per approfondire gli studi, e fece parte del gruppo di pittori che erano seguaci di Telemaco Signorini. Tedesco visit\u00f2 le maggiori citt\u00e0 italiane ed europee e, durante un viaggio in Baviera, conobbe la pittrice Julia Hoffmann, che diventer\u00e0 sua moglie.\nNel 1877 si stabil\u00ec a Portici, come insegnante di pittura e direttore della Scuola dei disegni e dei bozzetti. Nel 1890 ottenne l'incarico di docente di disegno, all'Istituto di Belle Arti a Napoli. Mor\u00ec nel 1917.\nLa Galleria dell'Accademia di belle arti di Napoli possiede l'opera \"Giudizio di Paride\", olio su tela, 170,5x90 cm."}
{"id": "3918579", "revid": "729019", "url": "https://it.wikipedia.org/wiki?curid=3918579", "title": "Paracelsus-Bad (metropolitana di Berlino)", "text": "Paracelsus-Bad \u00e8 una stazione della metropolitana di Berlino, sulla linea U8."}
{"id": "3918580", "revid": "765341", "url": "https://it.wikipedia.org/wiki?curid=3918580", "title": "Bibliografia su Giacomo Leopardi", "text": "L'opera di Leopardi \u00e8 tra le pi\u00f9 studiate al mondo in tema di letteratura italiana. Si danno quindi solo le principali opere."}
{"id": "3918582", "revid": "729019", "url": "https://it.wikipedia.org/wiki?curid=3918582", "title": "Residenzstra\u00dfe (metropolitana di Berlino)", "text": "Residenzstra\u00dfe \u00e8 una stazione della metropolitana di Berlino, sulla linea U8."}
{"id": "3918584", "revid": "267975", "url": "https://it.wikipedia.org/wiki?curid=3918584", "title": "Sede titolare di Etalonia", "text": "Etalonia (in latino: \"Etaloniensis\") \u00e8 una sede titolare soppressa della Chiesa cattolica.\nStoria.\nLa sede di Etalonia (chiamata dalle fonti anche Costantina) corrisponde alla sede di Costanza di Arabia. Infatti i due vescovi greci menzionati dal Moroni e da \"Siria Sacra\" per questa diocesi sono i medesimi che Le Quien e Gams attribuiscono alla sede di Costanza. La sede inoltre \u00e8 riportata dalle fonti come suffraganea dell'arcidiocesi di Bosra, che era la sede metropolitana della provincia romana di Arabia.\nIgnara di questa identificazione, la Santa Sede ha istituito due sedi titolari distinte, che gli Annuari Pontifici dell'Ottocento collocano nella Celesiria. La sede di Etalonia \u00e8 stata poi soppressa."}
{"id": "3918585", "revid": "163270", "url": "https://it.wikipedia.org/wiki?curid=3918585", "title": "Variazioni Diabelli in Do maggiore", "text": ""}
{"id": "3918586", "revid": "729019", "url": "https://it.wikipedia.org/wiki?curid=3918586", "title": "Franz-Neumann-Platz (metropolitana di Berlino)", "text": "Franz-Neumann-Platz \u00e8 una stazione della metropolitana di Berlino, sulla linea U8."}
{"id": "3918587", "revid": "729019", "url": "https://it.wikipedia.org/wiki?curid=3918587", "title": "Voltastra\u00dfe (metropolitana di Berlino)", "text": "La stazione di Voltastra\u00dfe \u00e8 una stazione della metropolitana di Berlino, sulla linea U\u00a08. \u00c8 posta sotto tutela monumentale (\"Denkmalschutz\").\nStoria.\nLa stazione di Voltastra\u00dfe venne costruita come parte della linea Gesundbrunnen-Neuk\u00f6lln (\u00abGN-Bahn\u00bb) \u2013 successivamente denominata \u00ablinea D\u00bb e oggi \u00abU\u00a08\u00bb. La stazione entr\u00f2 in esercizio il 10 aprile 1930 contemporaneamente alla tratta dalla stazione di Gesundbrunnen alla stazione di Neanderstra\u00dfe (oggi denominata \u00abHeinrich-Heine-Stra\u00dfe\u00bb)."}
{"id": "3918592", "revid": "1428919", "url": "https://it.wikipedia.org/wiki?curid=3918592", "title": "Edmund Mortimer", "text": "In alcuni film, appare con il nome Edward Mortimer.\nBiografia.\nPrese parte a oltre trecento film come attore. Inizi\u00f2 a recitare nel 1914 per l'Independent Moving Pictures Co. of America (IMP). Il suo ultimo film, dove non \u00e8 accreditato, fu \"Saratoga\", nel 1945.\nPer un decennio, dal 1918 al 1928, fece anche il regista, dirigendo oltre una ventina di pellicole. Lavor\u00f2 per la compagnia di produzione di Clara Kimball Young."}
{"id": "3918594", "revid": "267975", "url": "https://it.wikipedia.org/wiki?curid=3918594", "title": "Arcidiocesi di Fasi", "text": "L'arcidiocesi di Fasi (in latino: \"Archidioecesis Phasiana\") \u00e8 una sede soppressa e sede titolare della Chiesa cattolica.\nStoria.\nFasi era un'antica citt\u00e0 sulla costa orientale del mar Nero, nei pressi dell'odierna citt\u00e0 di Poti in Georgia. Essa fu sede metropolitana della regione della Lazica (Colchide).\nNella \"Notitia Episcopatuum\" dello pseudo-Epifanio, composta durante il regno dell'imperatore Eraclio I (circa 640), la sede di Fasi \u00e8 elencata al 27\u00ba posto nell'ordine gerarchico delle metropolie del patriarcato di Costantinopoli. In questa \"Notitia\" le sono attribuite quattro diocesi suffraganee: Rodopoli, Sesina, Petra e Zigana. La metropoli e le sue suffraganee non appaiono pi\u00f9 nella \"Notitia Episcopatuum\" attribuita all'imperatore Leone VI e databile all'inizio X secolo.\nInfatti l'ultimo arcivescovo noto di Fasi \u00e8 Teodoro che prese parte al concilio del 680 e a quello in Trullo del 692. Durante il concilio ecumenico del 787, il metropolita Cristoforo appone in due occasioni la sua firma ai decreti conciliari; la prima volta firma come vescovo di Fasi o Trebisonda, la seconda volta semplicemente come vescovo di Trebisonda. Jean Darrouz\u00e8s conclude che, a quell'epoca, la sede di Fasi era solo un ricordo, un titolo aggiunto ai vescovi di Trebisonda.\nTra gli arcivescovi di Fasi si ricorda in modo particolare Ciro, che nel 631 divenne patriarca di Alessandria: fu uno degli artefici del monotelismo e l'ultimo prefetto bizantino d'Egitto. Oltre a Teodoro e a Ciro, Michel Le Quien aggiunge Giorgio, che potrebbe corrispondere, con il beneficio del dubbio, al predecessore di Ciro sulla cattedra alessandrina.\nDal 1925 Fasi \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 28 maggio 1976."}
{"id": "3918596", "revid": "729019", "url": "https://it.wikipedia.org/wiki?curid=3918596", "title": "Bernauer Stra\u00dfe (metropolitana di Berlino)", "text": "La stazione di Bernauer Stra\u00dfe \u00e8 una stazione della metropolitana di Berlino, sulla linea U\u00a08. \u00c8 posta sotto tutela monumentale (\"Denkmalschutz\").\nStoria.\nLa stazione di Bernauer Stra\u00dfe venne costruita come parte della linea Gesundbrunnen-Neuk\u00f6lln (\u00abGN-Bahn\u00bb) \u2013 successivamente denominata \u00ablinea D\u00bb, oggi U8. La stazione entr\u00f2 in esercizio il 10 aprile 1930 contemporaneamente alla tratta dalla stazione di Gesundbrunnen alla stazione di Neanderstra\u00dfe (oggi denominata \u00abHeinrich-Heine-Stra\u00dfe\u00bb).\nA partire dal 18 agosto 1961, in conseguenza della costruzione del Muro di Berlino e delle conseguenti nuove disposizioni emanate dal governo della Repubblica Democratica Tedesca, la stazione di Bernauer Stra\u00dfe, analogamente a tutte le altre della linea ricadenti nel settore orientale della citt\u00e0, entr\u00f2 a far parte del gruppo delle cosiddette \u00abstazioni fantasma\u00bb: i treni, eserciti dalla BVG occidentale, percorrevano la linea senza effettuare le fermate site nel settore orientale.\nLa stazione fu riaperta il 12 aprile 1990, alcuni mesi dopo la caduta del Muro."}
{"id": "3918597", "revid": "1442080", "url": "https://it.wikipedia.org/wiki?curid=3918597", "title": "Bell Challenge 1999 - Doppio", "text": "Il doppio del torneo di tennis Bell Challenge 1999, facente parte del WTA Tour 1999, ha avuto come vincitrici Amy Frazier e Katie Schlukebir che hanno battuto in finale Cara Black e Debbie Graham 6-2, 6-3."}
{"id": "3918599", "revid": "729019", "url": "https://it.wikipedia.org/wiki?curid=3918599", "title": "Rosenthaler Platz (metropolitana di Berlino)", "text": "La stazione di Rosenthaler Platz \u00e8 una stazione della metropolitana di Berlino, sulla linea U\u00a08. \u00c8 posta sotto tutela monumentale (\"Denkmalschutz\").\nStoria.\nLa stazione di Rosenthaler Platz venne costruita come parte della linea Gesundbrunnen-Neuk\u00f6lln (\u00abGN-Bahn\u00bb) \u2013 successivamente denominata \u00ablinea D\u00bb, oggi U8. La stazione entr\u00f2 in esercizio il 10 aprile 1930 contemporaneamente alla tratta dalla stazione di Gesundbrunnen alla stazione di Neanderstra\u00dfe (oggi denominata \u00abHeinrich-Heine-Stra\u00dfe\u00bb).\nA partire dal 18 agosto 1961, in conseguenza della costruzione del Muro di Berlino e delle conseguenti nuove disposizioni emanate dal governo della Repubblica Democratica Tedesca, la stazione di Rosenthaler Platz, analogamente a tutte le altre della linea ricadenti nel settore orientale della citt\u00e0, entr\u00f2 a far parte del gruppo delle cosiddette \u00abstazioni fantasma\u00bb: i treni, eserciti dalla BVG occidentale, percorrevano la linea senza effettuare le fermate site nel settore orientale.\nLa stazione fu riaperta il 22 dicembre 1989, poche settimane dopo la caduta del Muro. Nel mezzanino venne approntato un punto di controllo dei passaporti; i controlli vennero poi aboliti a partire dal 1\u00ba luglio dell\u2019anno successivo, in previsione dell\u2019ormai imminente riunificazione tedesca."}
{"id": "3918600", "revid": "1442080", "url": "https://it.wikipedia.org/wiki?curid=3918600", "title": "Advanta Championships Philadelphia 1999 - Doppio", "text": "Il doppio del torneo di tennis Advanta Championships Philadelphia 1999, facente parte del WTA Tour 1999, ha avuto come vincitrici Lisa Raymond e Rennae Stubbs che hanno battuto in finale Chanda Rubin e Sandrine Testud 6-1, 7-6."}
{"id": "3918602", "revid": "92723", "url": "https://it.wikipedia.org/wiki?curid=3918602", "title": "Diocesi di Petra di Lazica", "text": "La diocesi di Petra di Lazica (in latino: \"Dioecesis Petrensis in Lazica\") \u00e8 una sede soppressa e sede titolare della Chiesa cattolica.\nStoria.\nPetra, le cui rovine sono situate nel territorio del comune di Kobuleti in Georgia, \u00e8 un'antica sede vescovile della regione della Lazica (Colchide), suffraganea dell'arcidiocesi di Fasi.\nNei documenti ufficiali del Patriarcato di Costantinopoli, appare solo nella \"Notitia Episcopatuum\" dello pseudo-Epifanio, composta durante il regno dell'imperatore Eraclio I (circa 640). Unico vescovo noto di questa diocesi \u00e8 Giovanni, che prese parte al concilio in Trullo del 692.\nDal 1933 Petra di Lazica \u00e8 annoverata tra le sedi vescovili titolari della Chiesa cattolica; finora la sede non \u00e8 mai stata assegnata."}
{"id": "3918606", "revid": "729019", "url": "https://it.wikipedia.org/wiki?curid=3918606", "title": "Weinmeisterstra\u00dfe (metropolitana di Berlino)", "text": "La stazione di Weinmeisterstra\u00dfe \u00e8 una stazione della metropolitana di Berlino, sulla linea U\u00a08. \u00c8 posta sotto tutela monumentale (\"Denkmalschutz\").\nStoria.\nLa stazione di Weinmeisterstra\u00dfe venne costruita come parte della linea Gesundbrunnen-Neuk\u00f6lln (\u00abGN-Bahn\u00bb) \u2013 successivamente denominata \u00ablinea D\u00bb, oggi U8. La stazione entr\u00f2 in esercizio il 10 aprile 1930 contemporaneamente alla tratta dalla stazione di Gesundbrunnen alla stazione di Neanderstra\u00dfe (oggi denominata \u00abHeinrich-Heine-Stra\u00dfe\u00bb).\nA partire dal 18 agosto 1961, in conseguenza della costruzione del Muro di Berlino e delle conseguenti nuove disposizioni emanate dal governo della Repubblica Democratica Tedesca, la stazione di Weinmeisterstra\u00dfe, analogamente a tutte le altre della linea ricadenti nel settore orientale della citt\u00e0, entr\u00f2 a far parte del gruppo delle cosiddette \u00abstazioni fantasma\u00bb: i treni, eserciti dalla BVG occidentale, percorrevano la linea senza effettuare le fermate site nel settore orientale.\nLa stazione fu riaperta il 1\u00ba luglio 1990, nella data dell'entrata in vigore dell'unione doganale fra le due Germanie, alcuni mesi prima della riunificazione tedesca."}
{"id": "3918607", "revid": "599013", "url": "https://it.wikipedia.org/wiki?curid=3918607", "title": "Commonwealth Bank Tennis Classic 1999 - Doppio", "text": "Il doppio del torneo di tennis Commonwealth Bank Tennis Classic 1999, facente parte del WTA Tour 1999, ha avuto come vincitrici Jelena Kostani\u0107 e Tina Pisnik che hanno battuto in finale Rika Hiraki e Yuka Yoshida 3-6, 6-2, 6-4."}
{"id": "3918608", "revid": "729019", "url": "https://it.wikipedia.org/wiki?curid=3918608", "title": "Heinrich-Heine-Stra\u00dfe (metropolitana di Berlino)", "text": "La stazione di Heinrich-Heine-Stra\u00dfe \u00e8 una stazione della metropolitana di Berlino, sulla linea U8. \u00c8 posta sotto tutela monumentale (\"Denkmalschutz\")."}
{"id": "3918611", "revid": "599013", "url": "https://it.wikipedia.org/wiki?curid=3918611", "title": "Pattaya Women's Open 1999 - Doppio", "text": "Il doppio del torneo di tennis Pattaya Women's Open 1999, facente parte del WTA Tour 1999, ha avuto come vincitrici \u00c5sa Svensson e \u00c9milie Loit che hanno battuto in finale Evgenija Kulikovskaja e Patricia Wartusch 6\u20131, 6\u20134."}
{"id": "3918612", "revid": "47588147", "url": "https://it.wikipedia.org/wiki?curid=3918612", "title": "Neanderstra\u00dfe (metropolitana di Berlino)", "text": ""}
{"id": "3918613", "revid": "267975", "url": "https://it.wikipedia.org/wiki?curid=3918613", "title": "Diocesi di Rodopoli", "text": "La diocesi di Rodopoli () \u00e8 una sede soppressa e sede titolare della Chiesa cattolica.\nStoria.\nRodopoli, identificabile con Vartsikhe nella municipalit\u00e0 di Bagdati in Georgia, \u00e8 un'antica sede vescovile della regione della Lazica (Colchide), suffraganea dell'arcidiocesi di Fasi.\nLa diocesi \u00e8 documentata solo nelle prime 4 \"Notitiae Episcopatuum\" conosciute del patriarcato di Costantinopoli databili a prima del X secolo. Nessun vescovo di Rodopoli \u00e8 documentato nelle assisi conciliari del primo millennio cristiano. A questa sede viene assegnato, con il beneficio del dubbio, un solo vescovo, Giovanni, il cui sigillo \u00e8 datato al X o XI secolo.\nDal 1933 Rodopoli \u00e8 annoverata tra le sedi vescovili titolari della Chiesa cattolica; la sede vacante dal 24 novembre 1969."}
{"id": "3918615", "revid": "767487", "url": "https://it.wikipedia.org/wiki?curid=3918615", "title": "Neptune's Daughter (film 1914)", "text": "Neptune's Daughter \u00e8 un film muto del 1914 diretto da Herbert Brenon.\nInterpretato da Annette Kellerman, famosa nuotatrice australiana, \u00e8 un film fantasy con protagonista l'oceano e la bella figlia del dio Nettuno. Tra gli altri interpreti, il catalogo A.F.I. segnala anche Guy Coombs, Marguerite Courtot e Francis Smith.\nTrama.\nLa figlia di Nettuno, decisa a vendicare la morte della sorella presa nelle reti da pesca di William, il re di un paese situato in terraferma, si trover\u00e0 davanti a un bivio quando, innamoratasi proprio di William, dovr\u00e0 decidere se perseguire il suo progetto o abbandonarlo.\nProduzione.\nIl film fu prodotto dall'Universal Film Manufacturing Company e venne girato a Bermuda con un costo approssimativo di 50.000 dollari.\nDistribuzione.\nDistribuito dall'Universal Film Manufacturing Company, il film usc\u00ec nelle sale cinematografiche statunitensi il 25 aprile 1914. Il 2 ottobre 1921, il film venne presentato a Berlino.\nCopie della pellicola sono conservate negli archivi del Gosfilmofond film (un solo rullo) e in quelli dello Screensound Australia."}
{"id": "3918616", "revid": "6923", "url": "https://it.wikipedia.org/wiki?curid=3918616", "title": "K\u00e5re", "text": "Origine e diffusione.\nContinua il nome norreno \"K\u00e1ri\", che significa \"curvo\", \"ricciuto\". Nella mitologia norrena K\u00e1ri \u00e8 la personificazione del vento."}
{"id": "3918617", "revid": "729019", "url": "https://it.wikipedia.org/wiki?curid=3918617", "title": "Moritzplatz (metropolitana di Berlino)", "text": "Moritzplatz \u00e8 una stazione della metropolitana di Berlino, sulla linea U8. \u00c8 posta sotto tutela monumentale (\"Denkmalschutz\")."}
{"id": "3918619", "revid": "682087", "url": "https://it.wikipedia.org/wiki?curid=3918619", "title": "Recettore dei glucocorticoidi", "text": "Il recettore per i glucocorticoidi (GR\u03b1) \u00e8 un recettore intracellulare, appartenente alla superfamiglia dei recettori nucleari e pi\u00f9 precisamente \u00e8 un recettore situato a livello citoplasmatico, legato a complessi di proteine inibitorie dello shock termico, siglate Hsp90 e Hsp56 (PM=90 e PM=56).\nUna volta che il glucocorticoide \u00e8 entrato nella cellula, molto probabilmente per diffusione passiva, a seguito del legame con il recettore GR\u03b1 si verifica un cambiamento conformazionale tale per cui si determina il distacco della proteina inibitrice, e la formazione di un dimero. A seguito di questo evento il complesso citoplasmatico pu\u00f2 migrare nel nucleo, dove va a legarsi a delle specifiche sequenze di riconoscimento in grado di riconoscere tali complessi. Le sequenze di riconoscimento per i glucocorticoidi prendono il nome di elementi responsivi glucocorticoidi (GRE, Glucocorticoids Responsive Elements). Una volta che lo steroide si lega a tali frequenze, pu\u00f2 partire la trascrizione. L'mRNA viene tradotto in proteine regolatrici.\nI recettori possono essere riciclati con un meccanismo ATP-dipendente e combinati nuovamente con le HSP nel citoplasma.\nOltre al recettore GR\u03b1 \u00e8 stato identificato un recettore GR\u03b2, ma quest'ultimo \"in vivo\" non sembrerebbe funzionare come recettore per i glucocortcoidi, sebbene in determinate circostanze sia in grado di modulare l'azione del recettore GR\u03b1.\nIl recettore GR\u03b1 consta di 777 amminoacidi ed \u00e8 stato ritrovato in quasi tutti i tessuti."}
{"id": "3918620", "revid": "92723", "url": "https://it.wikipedia.org/wiki?curid=3918620", "title": "Arcidiocesi di Sebastopoli di Abasgia", "text": "L'arcidiocesi di Sebastopoli di Abasgia () \u00e8 una sede soppressa e sede titolare della Chiesa cattolica.\nStoria.\nSebastopoli, la \"Dioscurias\" dei greci, corrispondente alla citt\u00e0 di Sukhumi in Abcasia, \u00e8 un'antica sede arcivescovile della regione dell'Abasgia (l'odierna Abcasia). Nel VI secolo l'imperatore Giustiniano I un\u00ec la sede, con la vicina Pitionte, alla provincia del Ponto Polemoniaco. Non sono noti arcivescovi di rito bizantino per questa sede, bench\u00e9 documentata in diverse \"Notitiae Episcopatuum\" del patriarcato di Costantinopoli.\nNel Medioevo, la citt\u00e0 divenne un importante centro commerciale del mar Nero, luogo frequentato dai mercanti italiani, soprattutto genovesi, e dai missionari latini. Secondo alcune fonti nel 1288 due francescani vi erano stati massacrati dai Greci. Dal punto di vista politico essa apparteneva al regno georgiano ed il suo re aveva aderito alla crociata indetta dai papi contro i Turchi. Le buone disposizioni del re georgiano e forse la presenza di un convento domenicano indussero la Santa Sede ad erigere una diocesi di rito latino.\nInfatti, nella bolla \"Redemptor noster\" del 1\u00ba aprile 1318, con cui papa Giovanni XXII aveva eretto la sede metropolitana di Soltaniyeh, era compresa anche la diocesi di Sebastopoli nel Chersoneso Pontico, appartenente alla nuova provincia ecclesiastica.\nUna lettera del vescovo Pierre G\u00e9raud, indirizzata al clero inglese (1330), d\u00e0 un'idea di quella che poteva essere la vita di un vescovo latino in queste regioni, dove coesistevano a fatica mentalit\u00e0, culture e religioni diverse: viveva in povert\u00e0 e solitudine ed era costretto ad assistere, senza poter intervenire, al commercio di schiavi cristiani venduti ai musulmani; la benevolenza del re georgiano gli aveva valso la costruzione di una chiesa e il possesso di un piccolo cimitero cattolico, ma anche l'ostilit\u00e0 del locale vescovo georgiano e di greci, musulmani ed ebrei, che in tre riprese avevano tentato di distruggere la chiesa.\nLa diocesi nel 1333 era entrata a far parte della provincia ecclesiastica dell'arcidiocesi di Bosporo (o Vospro). Poi della diocesi non si conosce pi\u00f9 nulla fino al 1388, quando per\u00f2 la citt\u00e0 era diventata colonia genovese, e lo sar\u00e0 fino al 1455 quando i Genovesi saranno scacciati dagli Abcazi. L'ultimo vescovo noto, Giorgio de Regibus, dovette abbandonare la citt\u00e0, ottenendo in cambio il possesso di una chiesa nella diocesi di Torino.\nDal 1933 Sebastopoli di Abasgia \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 28 aprile 1969."}
{"id": "3918621", "revid": "47767", "url": "https://it.wikipedia.org/wiki?curid=3918621", "title": "Kaare", "text": ""}
{"id": "3918622", "revid": "322321", "url": "https://it.wikipedia.org/wiki?curid=3918622", "title": "Diocesi di Sesina", "text": "La diocesi di Sesina (in latino: \"Dioecesis Saesinensis\") \u00e8 una sede soppressa e sede titolare della Chiesa cattolica.\nStoria.\nSesina, identificabile con Dciuari (Dschuari) in Georgia, \u00e8 un'antica sede vescovile della regione della Lazica (Colchide), suffraganea dell'arcidiocesi di Fasi.\nNei documenti ufficiali del Patriarcato di Costantinopoli, appare solo nella \"Notitia Episcopatuum\" dello pseudo-Epifanio, composta durante il regno dell'imperatore Eraclio I (circa 640). Nessuno dei suoi vescovi \u00e8 conosciuto.\nDal 1933 Sesina \u00e8 annoverata tra le sedi vescovili titolari della Chiesa cattolica; la sede vacante dal 26 maggio 1978."}
{"id": "3918623", "revid": "619191", "url": "https://it.wikipedia.org/wiki?curid=3918623", "title": "Rettifica elettrochimica", "text": ""}
{"id": "3918624", "revid": "92723", "url": "https://it.wikipedia.org/wiki?curid=3918624", "title": "Diocesi di Zigana", "text": "La diocesi di Zigana (in latino: \"Dioecesis Zyganensis\") \u00e8 una sede soppressa e sede titolare della Chiesa cattolica.\nStoria.\nZigana, identificabile con Kobuleti in Georgia, \u00e8 un'antica sede vescovile della regione della Lazica (Colchide), suffraganea dell'arcidiocesi di Fasi.\nNei documenti ufficiali del Patriarcato di Costantinopoli, appare solo nella \"Notitia Episcopatuum\" dello pseudo-Epifanio, composta durante il regno dell'imperatore Eraclio I (circa 640). Unico vescovo noto di questa diocesi \u00e8 Faustino, che prese parte al concilio in Trullo del 692.\nDal 1933 Zigana \u00e8 annoverata tra le sedi vescovili titolari della Chiesa cattolica; la sede finora non \u00e8 mai stata assegnata."}
{"id": "3918625", "revid": "287204", "url": "https://it.wikipedia.org/wiki?curid=3918625", "title": "US Open 1998 - Doppio femminile", "text": "Lindsay Davenport e Jana Novotn\u00e1 erano le detentrici del titolo, ma quest'anno non hanno giocato insieme. Davenport ha fatto coppia con Nata\u0161a Zvereva e Novotn\u00e1 con Martina Hingis.\nHingis e Novotn\u00e1 hanno battuto in finale Davenport e Zvereva 6\u20133, 6\u20133. Con la vittoria, Martina Hingis completa il grande slam di doppio femminile in un anno solare. Curiosamente, in tutte e quattro le finali, la Hingis sconfisse sempre la coppia Davenport-Zvereva."}
{"id": "3918627", "revid": "123072473", "url": "https://it.wikipedia.org/wiki?curid=3918627", "title": "Grotta di Conchi", "text": "La grotta di Conchi, situata nell'omonima zona del territorio di Sedini, dista pochi chilometri dall'abitato. Si apre nel calcare miocenico tipico di questa zona.\nPresenta un ingresso abbastanza ampio, con altezza pari a circa 4 metri. Proseguendo verso l'interno per circa 20 metri, il soffitto tende ad abbassarsi sino a rendere un po' pi\u00f9 complicata la prosecuzione. A circa 25 metri dall'ingresso, \u00e8 presente una strettoia, superabile con facilit\u00e0; si giunge poi in un ambiente piuttosto basso e ornato di concrezioni.\nProseguendo in avanti, sulla destra si ha una discenderia comunicante con una successiva sala ancora altrettanto ornata. Questa sala risulta di dimensioni maggiori rispetto alla precedente, e presenta concrezioni calcitiche quali colonne stalagmitiche, vasche e stalattiti. Superata questa sala, la grotta perde la sua bellezza sino a giungere al termine, 120 m dall'ingresso, dove \u00e8 presente una piccola colonia di pipistrelli."}
{"id": "3918632", "revid": "729019", "url": "https://it.wikipedia.org/wiki?curid=3918632", "title": "Italia Guitars", "text": "La Italia Guitars \u00e8 una ditta sudcoreana fondata nel 1999 che produce chitarre e bassi in stile retr\u00f2. La sua prima linea di chitarre venne disegnata dal liutaio inglese Trevor Wilkinson e prodotta in Corea del Sud.\nDescrizione.\nLe chitarre della Italia Guitars sono esplicitamente ispirate alla liuteria degli anni '50 e '60. Per fare qualche esempio, la forma base della \"Maranello\" \u00e8 ispirata ad una chitarra della fine degli anni '50 della svedese Hagstr\u00f6m e la \"Modena\" prende ispirazione da una chitarra italiana degli anni '60 della Crucianelli. Le chitarre della Italia Guitars vengono usate da molti musicisti fra cui Chris Rea.\nNei media.\nLe chitarre prodotte dall'azienda coreana sono utilizzate nel film \"Linda Linda Linda\" e nella serie di romanzi \"La malinconia di Haruhi Suzumiya\"."}
{"id": "3918638", "revid": "124377545", "url": "https://it.wikipedia.org/wiki?curid=3918638", "title": "Louis Henri de Pardaillan de Gondrin", "text": "\u00c8 pi\u00f9 degno di nota in quanto marito di Madame de Montespan, celebre favorita di Luigi XIV.\nBiografia.\nEra figlio di Roger Hector de Pardaillan, marchese d'Antin e di Marie Christine Zamet. Nel febbraio 1663 spos\u00f2 Fran\u00e7oise de Rochechouart, \"Mademoiselle de Mortemart\". Ebbero due figli :\nTuttavia, per Madamoiselle de Mortemart, un'alleanza con una famiglia completamente ignota alla nobilt\u00e0 del sud-ovest della Francia, non era sufficiente ed il marito (sempre a corto di soldi) era sempre via per le sue funzioni giurisdizionali. Divent\u00f2, quindi \"ma\u00eetresse\" di Luigi XIV nel 1667. Quando Louis Henri lo scopr\u00ec, invece di accettare come era solito ai mariti cornuti dell'epoca (soprattutto quando era il re che rendeva la cornificazione), sollev\u00f2 uno scandalo a corte, sfid\u00f2 il re un giorno a Saint-Germain-en-Laye e decor\u00f2 la sua carrozza con palchi (simili a corni, questi erano i simboli tradizionali del marito tradito). Fu subito rinchiuso nella For-l'\u00c9v\u00eaque, e poi esiliato nelle sue terre. Ci\u00f2 non imped\u00ec la sua agitazione, e non solo veniva a Parigi, quasi ogni anno tra il 1670 e il 1686, ma comand\u00f2 anche una messa da Requiem annua da cantare per sua moglie durante la sua vita."}
{"id": "3918640", "revid": "3115", "url": "https://it.wikipedia.org/wiki?curid=3918640", "title": "Leinestra\u00dfe (metropolitana di Berlino)", "text": "Leinestra\u00dfe \u00e8 una stazione della metropolitana di Berlino, sulla linea U8. \u00c8 posta sotto tutela monumentale (\"Denkmalschutz\")."}
{"id": "3918641", "revid": "1649409", "url": "https://it.wikipedia.org/wiki?curid=3918641", "title": "Diocesi di Egara", "text": "La diocesi di Egara (in latino: \"Dioecesis Egarensis\") \u00e8 una sede soppressa e sede titolare della Chiesa cattolica.\nTerritorio.\nLa diocesi di Egara comprendeva parte di quelle che oggi costituiscono le seguenti comarche della Catalogna: Vall\u00e8s Oriental, Vall\u00e8s Occidental, Baix Llobregat, Anoia e Alt Pened\u00e8s.\nSede vescovile era la citt\u00e0 di Egara, l'odierna localit\u00e0 di Sant Pere nel comune di Terrassa, dove si trovava la cattedrale dedicata a Santa Maria. La chiesa fa parte di un complesso monumentale di chiese visigoto-romaniche, comprensivo anche delle chiese di Sant Pere e di Sant Miquel.\nStoria.\nLa diocesi venne eretta verso la met\u00e0 del V secolo, ricavandone il territorio dalla diocesi di Barcellona. Era suffraganea dell'arcidiocesi di Tarragona.\nLa nascita della diocesi \u00e8 ben documentata dalle lettere che il vescovo di Barcellona Nundinario indirizz\u00f2, a nome di tutto l'episcopato tarraconense, a papa Ilario e dalle risposte del medesimo papa. Il tentativo di unire le due sedi con il vescovo Ilario, primo prelato di Egara, attorno al 465, non ottenne il benestare del papa, che dunque riconobbe l'autonomia di Egara.\nDi questa antica diocesi spagnola ci resta la lista di un buon numero di vescovi e anche la notizia della celebrazione a Egara di un concilio della provincia tarraconense nel 614.\nLa sede fu soppressa con l'arrivo degli Arabi nell'VIII secolo. Alcuni studiosi ritengono che in epoca araba la diocesi sopravvisse, bench\u00e9 non siano noti nomi di vescovi, argomento questo a favore di chi sostiene invece che la sede fu soppressa all'inizio dell'VIII secolo.\nDopo la \"Reconquista\" della regione nel X secolo, la sede non fu pi\u00f9 restaurata e il suo territorio fu incorporato in quello della diocesi di Barcellona. Un tentativo di restaurare la diocesi fu operato dall'arcivescovo di Tarragona, Cesareo, nella seconda met\u00e0 del secolo, come si evince da una sua lettera indirizzata a papa Giovanni XII; la scarsit\u00e0 della documentazione non ci permette di conoscere il seguito.\nDal 1969 Egara \u00e8 annoverata tra le sedi vescovili titolari della Chiesa cattolica; dal 3 marzo 2020 il vescovo titolare \u00e8 Luis Miguel Romero Fern\u00e1ndez, M.Id., vescovo ausiliare di Rockville Centre."}
{"id": "3918642", "revid": "122665593", "url": "https://it.wikipedia.org/wiki?curid=3918642", "title": "Yoshio Fujiwara", "text": "Carriera.\nDebutt\u00f2 nella Nazionale di calcio del Giappone il 23 maggio 1923, ai VI Giochi dell'Estremo Oriente a Osaka. Fujiwara disput\u00f2 una sola partita: infatti conta solamente una presenza, nell'incontro che vide scontrarsi il Giappone con le Filippine.\nHarada ha anche fatto parte della squadra comunale di Osaka."}
{"id": "3918643", "revid": "729019", "url": "https://it.wikipedia.org/wiki?curid=3918643", "title": "Boddinstra\u00dfe (metropolitana di Berlino)", "text": "La stazione di Boddinstra\u00dfe \u00e8 una stazione della metropolitana di Berlino, sulla linea U8. \u00c8 posta sotto tutela monumentale (\"Denkmalschutz\").\nStoria.\nLa stazione di Boddinstra\u00dfe venne costruita nell'ambito del progetto per la linea metropolitana Gesundbrunnen-Neuk\u00f6lln, o \"GN-Bahn\" (oggi U8). Essa entr\u00f2 in servizio il 17 luglio 1927, come capolinea meridionale provvisorio della prima tratta della linea, da Boddinstra\u00dfe a Sch\u00f6nleinstra\u00dfe. Il 4 agosto 1929 la linea venne prolungata verso sud in direzione di Leinestra\u00dfe."}
{"id": "3918646", "revid": "767487", "url": "https://it.wikipedia.org/wiki?curid=3918646", "title": "Ry\u016bz\u014d Shimizu", "text": "Accenni biografici.\nRy\u016bz\u014d Shimizu debutt\u00f2 il 23 maggio 1923 nella Nazionale di calcio del Giappone, durante l'edizione di quell'anno dei Giochi dell'Estremo Oriente a Osaka, giocando contro le Filippine, contro le quali il Giappone vinse segnando 2 gol, uno dei quali proprio di Shimizu. Disput\u00f2 inoltre la partita del 24 maggio contro la Cina, che si concluse con un risultato di 5-1 a favore dei giapponesi.\nRy\u016bz\u014d Shimizu fece parte anche della squadra giapponese Tokyo Shukyudan."}
{"id": "3918647", "revid": "1444886", "url": "https://it.wikipedia.org/wiki?curid=3918647", "title": "Trasformata di Steinmetz", "text": "In analisi funzionale, la trasformata di Steinmetz, il cui nome \u00e8 dovuto a Charles Proteus Steinmetz, \u00e8 un operatore funzionale lineare che associa a una funzione formula_1 di variabile reale, una funzione formula_2 di variabile reale. Essa rientra nella categoria delle trasformate integrali.\nDefinizione.\nData una funzione formula_1 definita sull'insieme continuo formula_4, si definisce sua trasformata la funzione formula_5 data da:\nTalvolta la trasformata \u00e8 indicata nella forma formula_7, essendo formula_8 il numero di Nepero e il parametro formula_9 un numero reale.\nQuesta trasformata integrale trasforma le equazioni integrali e le equazioni differenziali in equazioni polinomiali, che sono pi\u00f9 immediate da risolvere.\nAnche la risposta (l'uscita) di un sistema dinamico lineare pu\u00f2 essere calcolata come prodotto di convoluzione della sua risposta impulsiva unitaria con il segnale d'ingresso. Sviluppando questo calcolo la convoluzione diventa una moltiplicazione, che spesso rende il problema pi\u00f9 semplice.\nLa trasformata di Steinmetz pu\u00f2 anche essere usata per risolvere le equazioni differenziali.\nTrasformata inversa.\nL'inversa della trasformata di Steinmetz 'formula_10, detta antitrasformata, \u00e8 la funzione:\ndove formula_12 \u00e8 la trasformata di Steinmetz. Si prova che se una funzione formula_13 ha la trasformata inversa formula_1, ovvero formula_15 \u00e8 una funzione continua a tratti che soddisfa la condizione:\nallora formula_1 \u00e8 univocamente determinata:\nTeorema del valore iniziale e del valore finale.\nAnalogamente a quanto si fa per la trasformata di Laplace, anche per la trasformata di Steinmetz si possono enunciare due teoremi che permettono di conoscere il valore iniziale e il valore finale della funzione partendo dalla sua trasformata. Essi valgono per funzioni di classe formula_34, causali (cio\u00e8 nulle per t &lt; 0) e con ascissa di convergenza formula_35:\nRelazione con le altre trasformate.\nLa trasformata di Steinmetz \u00e8 strettamente legata alla trasformata di Fourier. A differenza di questa per\u00f2 il dominio di integrazione dipende dalla variabile di trasferimento:"}
{"id": "3918648", "revid": "599013", "url": "https://it.wikipedia.org/wiki?curid=3918648", "title": "Fukusabur\u014d Harada", "text": "Carriera.\nDopo essere stato ammesso nella Nazionale di calcio giapponese, ha giocato due partite: contro le Filippine (sconfitta per 2-1) e contro la Cina (sconfitta per 5-1).\nHarada ha anche fatto parte della squadra comunale di Osaka."}
{"id": "3918649", "revid": "1543377", "url": "https://it.wikipedia.org/wiki?curid=3918649", "title": "Sch\u00f6nleinstra\u00dfe (metropolitana di Berlino)", "text": "Sch\u00f6nleinstra\u00dfe \u00e8 una stazione della metropolitana di Berlino, sulla linea U8. \u00c8 posta sotto tutela monumentale (\"Denkmalschutz\").\nStoria.\nLa stazione di Sch\u00f6nleinstra\u00dfe venne costruita nell'ambito del progetto per la linea metropolitana Gesundbrunnen-Neuk\u00f6lln, o \"GN-Bahn\" (oggi U8). Essa entr\u00f2 in servizio il 17 luglio 1927, come capolinea settentrionale provvisorio della prima tratta della linea, da Sch\u00f6nleinstra\u00dfe a Boddinstra\u00dfe. Il 12 febbraio dell'anno successivo la linea venne prolungata verso nord in direzione di Kottbusser Tor.\nIl 2 agosto 1951 la stazione venne ridenominata \"Kottbusser Damm (Sch\u00f6nleinstra\u00dfe)\"; il 31 maggio 1992 riassunse la denominazione originaria."}
{"id": "3918650", "revid": "47588533", "url": "https://it.wikipedia.org/wiki?curid=3918650", "title": "Kottbusser Damm (Sch\u00f6nleinstra\u00dfe) (metropolitana di Berlino)", "text": ""}
{"id": "3918651", "revid": "767487", "url": "https://it.wikipedia.org/wiki?curid=3918651", "title": "Usabur\u014d Hidaka", "text": "Carriera.\nUsabur\u014d Hidaka debutt\u00f2 il 23 maggio 1923 nella nazionale giapponese giocando contro le Filippine, contro le quali il Giappone perse 2-1, durante l'edizione di quell'anno dei Giochi dell'Estremo Oriente a Osaka. Il giorno seguente, disput\u00f2 anche la partita contro le Cina.\nFece parte anche della squadra comunale di Osaka."}
{"id": "3918654", "revid": "767487", "url": "https://it.wikipedia.org/wiki?curid=3918654", "title": "Toshio Hirabayashi", "text": "Accenni biografici.\nToshio Hirabayashi debutt\u00f2 il 17 maggio 1925 nella nazionale giapponese giocando contro le Filippine, contro le quali il Giappone vinse segnando 4 gol. Hirabayashi, durante la sua carriera da calciatore, disput\u00f2 anche una partita che lo vide scontrarsi con la nazionale cinese.\nToshio Hirabayashi fece parte anche della squadra comunale di Osaka."}
{"id": "3918655", "revid": "729019", "url": "https://it.wikipedia.org/wiki?curid=3918655", "title": "Wittenau (metropolitana di Berlino)", "text": "La stazione di Wittenau \u00e8 una stazione della metropolitana di Berlino, sulla linea U8.\nStoria.\nLa stazione di Wittenau fu progettata come capolinea settentrionale del prolungamento della linea U8 dall'allora capolinea di Paracelsus-Bad; tale tratta venne aperta all'esercizio il 29 settembre 1994."}
{"id": "3918656", "revid": "767487", "url": "https://it.wikipedia.org/wiki?curid=3918656", "title": "Shunpei Inoue", "text": "Carriera.\nShunpei Inoue partecip\u00f2 ad un'unica partita della Nazionale di calcio del Giappone, durante l'edizione del 1925 dei Giochi dell'Estremo Oriente, giocando contro la Cina il 20 maggio 1925 a Manila. Il Giappone perse con un risultato di 5-1.\nInoue ha anche fatto parte della squadra comunale di Osaka."}
{"id": "3918657", "revid": "729019", "url": "https://it.wikipedia.org/wiki?curid=3918657", "title": "Karl-Bonhoeffer-Nervenklinik (metropolitana di Berlino)", "text": "Karl-Bonhoeffer-Nervenklinik \u00e8 una stazione della metropolitana di Berlino, sulla linea U8."}
{"id": "3918658", "revid": "729019", "url": "https://it.wikipedia.org/wiki?curid=3918658", "title": "Gesundbrunnen (metropolitana di Berlino)", "text": "La stazione di Gesundbrunnen \u00e8 una stazione della metropolitana di Berlino, sulla linea U8. \u00c8 posta sotto tutela monumentale (\"Denkmalschutz\").\nStoria.\nLa stazione di Gesundbrunnen venne costruita come capolinea settentrionale della linea Gesundbrunnen-Neuk\u00f6lln (\u00abGN-Bahn\u00bb) \u2013 successivamente denominata \u00ablinea D\u00bb e oggi \u00abU\u00a08\u00bb.\nLa stazione entr\u00f2 in esercizio il 10 aprile 1930 all'apertura della tratta da Gesundbrunnen alla stazione di Neanderstra\u00dfe (oggi denominata \u00abHeinrich-Heine-Stra\u00dfe\u00bb).\nIl 5 ottobre 1977 venne attivato il prolungamento in direzione nord, da Gesundbrunnen a Osloer Stra\u00dfe."}
{"id": "3918662", "revid": "1161734", "url": "https://it.wikipedia.org/wiki?curid=3918662", "title": "Chiesa di San Martino (Zillis-Reischen)", "text": "La chiesa di San Martino (in tedesco: \"Kirche Sankt Martin\") \u00e8 un luogo di culto evangelico situato nel villaggio di Zillis, nel Cantone dei Grigioni, in Svizzera.\nLa chiesa \u00e8 famosa per il suo soffitto dipinto del XII secolo, che le ha fatto guadagnare il nome di \"Sistina delle Alpi\".\nStoria.\nLa chiesa di San Martino in Zillis, che sorge sopra una pi\u00f9 antica del VI secolo, viene citata una prima volta come \"ecclesia plebeia\" in un documento dell'anno 831. L'attuale chiesa \u00e8 del XII secolo, secolo in cui venne anche dipinto il soffitto. L'abside poligonale, invece, venne costruita nel XIV secolo.\nDescrizione.\nArchitettura.\nAll'esterno, la chiesa di San Martino \u00e8 molto semplice, con facciata a capanna. Questa \u00e8 con paramento murario a pietre a vista e presenta, al centro, la semplice porta d'ingresso, sormontata da una monofora con arco a tutto sesto. Alla sua sinistra, protetto da una tettoia, si trova un grande affresco raffigurante \"San Cristoforo\". Alla destra della chiesa, sorge il campanile.\nL'interno \u00e8 a navata unica terminante con l'abside poligonale gotica, costruita nel XIV secolo e coperta con volta a crociera; essa \u00e8 illuminata da quattro bifore, mentre la navata prende luce dall'esterno da monofore romaniche e da piccoli oculi.\nSoffitto dipinto.\nIl pregevole soffitto piano della navata venne dipinto tra il 1109 e il 1114. Con una superficie di 17 metri per 9, trova confronti in Europa con altri tre soffitti medievali lignei dipinti: nella Chiesa di San Michele di Hildesheim; nella cattedrale di Peterborough; e a S\u00f6dra Rada nel sud della Svezia. Secondo lo storico Erwin P\u00f6schel il maestro che oper\u00f2 a Zillis fu un certo Lopicino, di cui si registra la morte nella chiesa di Coira.\nIl soffitto \u00e8 formato da 153 pannelli, numero che corrisponde esattamente a quello dei pesci pescati dagli apostoli nel mare di Tiberiade, dopo che Ges\u00f9 ebbe consigliato loro di rigettare le reti dall'altro lato della barca; ogni pannello \u00e8 costituito da tre tavolette, di legno di cirmolo o di abete lavorato con l'ascia, e la faccia inferiore, liscia, \u00e8 ricoperta da uno strato di gesso che costituisce il fondo.\nLe zone periferiche, ovvero il ciclo esterno suddiviso in 48 pannelli, rappresentano, infatti, i mari popolati da esseri fantastici, mentre negli angoli sono raffigurati i quattro venti. Nelle zone centrali, ovvero nel ciclo interno suddiviso in 105 pannelli, viene narrata la vita di Ges\u00f9 fino all'incoronazione di spine, completata con sette tavole che narrano la leggenda del patrono della chiesa. Entrambi rappresentano la visione del mondo degli uomini dell'Alto Medioevo, secondo i quali la Terra (ciclo interno) era un'isola piatta circondata dall'Oceano (ciclo esterno).\nCiclo esterno.\nNei suoi pannelli sono raffigurate le creature fantastiche che popolano l'oceano, come nereidi, sirene, ed entit\u00e0 che combinano una met\u00e0 di pesce con una di uomo, di oca, di aquila, di lupo, di uccello, o di altro ancora. Sono presenti dei pannelli uguali, poich\u00e9 alcuni di essi, andati distrutti, sono stati sostituiti da coppie di altri. Tra quelli originali sono di particolare rilievo i tre che rappresentano scene con barche come la pesca miracolosa ed il profeta Giona che sale su una barca. I quattro angoli del mondo sono segnati da quattro pannelli rappresentanti ognuno un angelo che suona in due trombe.\nLe figure fantastiche di questi pannelli, creature diaboliche e mostruose immerse nell'acqua con coda di pesce, rappresentano i mali ed i peccati del mondo terreno. Vengono relegate ai margini, per simboleggiare il mondo pagano in contrapposizione a quello cristiano del ciclo interno.\nCiclo interno.\nNel ciclo interno sono illustrate, dopo un'introduzione data da tre pannelli rappresentanti gli antenati di Cristo, le scene pi\u00f9 significative dell'Antico Testamento, le immagini della Sinagoga e della Chiesa; il sogno di Giuseppe; la nascita di Cristo; i miracoli del Signore con la resurrezione di Lazzaro, sviluppati in 13 pannelli; i Re Magi, il cui viaggio occupa 15 pannelli; la fuga di Giuseppe, Maria e Ges\u00f9 in Egitto; il massacro degli Innocenti a Betlemme; la predicazione di San Giovanni Battista nel deserto; il battesimo di Cristo; il tradimento di Giuda; l'Ultima Cena e la cattura di Ges\u00f9. Dipinta negli ultimi pannelli come un'appendice, la storia di San Martino, il santo da cui prende il nome la chiesa.\nQuesto ciclo, che si presenta come una mappa tatuata di storie evangeliche, nella visione del mondo da parte degli uomini medievali rappresenta la terra, nonch\u00e9 le tappe fondamentali della salvezza. Questa concezione teologica \u00e8 espressa a pi\u00f9 riprese da Costantino d'Antiochia, fino al VI secolo, in diverse opere cartografiche. La scienza cristiana fondata sul libro di Giobbe e sull'Apocalisse di San Giovanni, che ci fornisce una concezione metafisica del mondo, si trova esattamente espressa nel vasto complesso di Zillis.\nOrgano a canne.\nLungo la parete destra della navata, a pavimento, dirimpetto al pulpito, si trova l'organo a canne Felsberger Orgelbau \"opus 30\", costruito nel 1975. Lo strumento, a trasmissione meccanica, ha un'unica tastiera di 61 note e pedaliera dritta di 30 note; dispone di 9 registri."}
{"id": "3918663", "revid": "729019", "url": "https://it.wikipedia.org/wiki?curid=3918663", "title": "Hermannstra\u00dfe (metropolitana di Berlino)", "text": "La stazione di Hermannstra\u00dfe \u00e8 una stazione della metropolitana di Berlino, capolinea sud della linea U8."}
{"id": "3918673", "revid": "729019", "url": "https://it.wikipedia.org/wiki?curid=3918673", "title": "Hauptbahnhof (metropolitana di Berlino)", "text": "Hauptbahnhof (letteralmente \"stazione centrale\") \u00e8 una stazione della metropolitana di Berlino, capolinea occidentale della linea U5."}
{"id": "3918674", "revid": "767487", "url": "https://it.wikipedia.org/wiki?curid=3918674", "title": "Shir\u014d Azumi", "text": "Carriera.\nShir\u014d Azumi debutt\u00f2 il 23 maggio 1923 nella Nazionale di calcio del Giappone, durante l'edizione di quell'anno dei Giochi dell'Estremo Oriente a Osaka, giocando contro le Filippine, contro le quali il Giappone vinse segnando 2 gol. Disput\u00f2 inoltre la partita del 24 maggio contro la Cina, che si concluse con un risultato di 5-1 a favore dei giapponesi.\nPartecip\u00f2 inoltre all'edizione del 1925 a Manila dei Giochi dell'Estremo Oriente, giocando nella partita contro le Filippine del 17 maggio (4-0). Non segn\u00f2 gol.\nFece parte anche della squadra comunale di Osaka."}
{"id": "3918676", "revid": "599013", "url": "https://it.wikipedia.org/wiki?curid=3918676", "title": "Kiyoo Kanda", "text": "Accenni biografici.\nKiyoo Kanda debutt\u00f2 il 23 maggio 1923 nella Nazionale di calcio del Giappone, durante l'edizione di quell'anno dei Giochi dell'Estremo Oriente a Osaka, giocando contro le Filippine, contro le quali il Giappone vinse segnando 2 gol. Disput\u00f2 inoltre la partita del 24 maggio contro la Cina, che si concluse con un risultato di 5-1 a favore dei giapponesi.\nKiyoo Kanda fece parte anche della squadra comunale di Osaka."}
{"id": "3918677", "revid": "1305772", "url": "https://it.wikipedia.org/wiki?curid=3918677", "title": "Luci d'inverno (disambigua)", "text": ""}
{"id": "3918679", "revid": "767487", "url": "https://it.wikipedia.org/wiki?curid=3918679", "title": "Yoshimatsu \u014cyama", "text": "Accenni biografici.\nYoshimatsu \u014cyama debutt\u00f2 il 17 maggio 1925 nella Nazionale di calcio del Giappone durante i Giochi dell'Estremo Oriente del 1925 a Manila, scendendo in campo nella sconfitta del Giappone contro le Filippine (4-0). Scese in campo anche nella partita successiva contro la Cina, partita conclusasi 2-0 per i cinesi.\nYoshimatsu Oyama fece parte anche della squadra comunale di Osaka."}
{"id": "3918680", "revid": "767487", "url": "https://it.wikipedia.org/wiki?curid=3918680", "title": "Los Piojos", "text": "I Los Piojos sono stati una rock band argentina molto popolare.\nCome la maggior parte dei gruppi rock di periferia, le loro canzoni sono state influenzate dallo stile dei Rolling Stones. Diversamente dalla maggior parte dei gruppi di periferia, tuttavia, il loro stile si \u00e8 evoluto in modo significativo con ogni album."}
{"id": "3918681", "revid": "729019", "url": "https://it.wikipedia.org/wiki?curid=3918681", "title": "Ingrave", "text": "Ingrave \u00e8 un paese della contea dell'Essex, in Inghilterra. Dista 3 chilometri da Brentwood in direzione sud e 40 chilometri dal centro di Londra. Sul suo territorio sorge Thorndon Hall Casa di campagna inglese molto famosa risalente al 1764, di stile georgiano e palladiano, con un parco di 240 ettari di prati e boschi."}
{"id": "3918682", "revid": "1305772", "url": "https://it.wikipedia.org/wiki?curid=3918682", "title": "Northern Lights", "text": "Northern Lights \u00e8 la locuzione con la quale in inglese si definisce l'Aurora boreale."}
{"id": "3918683", "revid": "599013", "url": "https://it.wikipedia.org/wiki?curid=3918683", "title": "Toshio Miyaji", "text": "Biografia.\nToshio Miyaji ha fatto la sua prima apparizione nella nazionale di calcio del Giappone il 20 maggio 1925, giorno in cui Miyaji gioc\u00f2 con la sua squadra una partita contro la Nazionale filippina; quest'ultima perse 4-0. Nishikawa gioc\u00f2 per la seconda volta in una partita contro la Cina, che perse subendo due gol dal Giappone.\nFece parte anche della squadra comunale di Osaka."}
{"id": "3918684", "revid": "729019", "url": "https://it.wikipedia.org/wiki?curid=3918684", "title": "Brandenburger Tor (metropolitana di Berlino)", "text": "La stazione di Brandenburger Tor \u00e8 una stazione della metropolitana di Berlino, sulla linea U5."}
{"id": "3918687", "revid": "767487", "url": "https://it.wikipedia.org/wiki?curid=3918687", "title": "Uichir\u014d Hatta", "text": "Accenni biografici.\nUichir\u014d Hatta debutt\u00f2 il 17 maggio 1925 nella Nazionale di calcio del Giappone, durante l'edizione di quell'anno dei Giochi dell'Estremo Oriente a Manila, giocando contro le Filippine, contro le quali il Giappone vinse segnando 4 gol. Disput\u00f2 inoltre la partita del 20 maggio contro la Cina, che si concluse con un risultato di 2-0 a favore dei giapponesi.\nUichir\u014d Hatta fece parte anche della squadra comunale di Osaka."}
{"id": "3918689", "revid": "287204", "url": "https://it.wikipedia.org/wiki?curid=3918689", "title": "Northern Lights (film)", "text": ""}
{"id": "3918693", "revid": "599013", "url": "https://it.wikipedia.org/wiki?curid=3918693", "title": "Hifuyo Uchida", "text": "Carriera.\nNel 1925 disput\u00f2 due partite nella Nazionale di calcio del Giappone durante l'edizione di quell'anno dei Giochi dell'Estremo Oriente, a Manila.\nHifuyo Uchida ha anche fatto parte della squadra comunale di Osaka."}
{"id": "3918694", "revid": "834", "url": "https://it.wikipedia.org/wiki?curid=3918694", "title": "Northern Lights (film 1979)", "text": ""}
{"id": "3918695", "revid": "599013", "url": "https://it.wikipedia.org/wiki?curid=3918695", "title": "Nichirei International Open 1995 - Doppio", "text": "Il doppio del torneo di tennis Nichirei International Open 1995, facente parte del WTA Tour 1995, ha avuto come vincitrici Lindsay Davenport e Mary Joe Fern\u00e1ndez che hanno battuto in finale Amanda Coetzer e Linda Wild 6\u20133, 6\u20132."}
{"id": "3918696", "revid": "279320", "url": "https://it.wikipedia.org/wiki?curid=3918696", "title": "UFC on Fox 3", "text": ""}
{"id": "3918697", "revid": "599013", "url": "https://it.wikipedia.org/wiki?curid=3918697", "title": "Jir\u014d Miyake", "text": "Carriera.\nDopo aver studiato presso l'Universit\u00e0 di Kansai, venne selezionato per far parte della Nazionale di calcio del Giappone. Nelle sue file partecip\u00f2 all'edizione del 1925 a Manila dei Giochi dell'Estremo Oriente, quando il 17 ed il 20 maggio disput\u00f2 una partita rispettivamente contro le Filippine (4-0) e la Cina (2-0). Non segn\u00f2 gol."}
{"id": "3918698", "revid": "83549", "url": "https://it.wikipedia.org/wiki?curid=3918698", "title": "Gherardino Segalelli", "text": ""}
{"id": "3918699", "revid": "72396", "url": "https://it.wikipedia.org/wiki?curid=3918699", "title": "Masao Takada", "text": "Carriera.\nMasao Takada studi\u00f2 all'universit\u00e0 giapponese di Kwansei Gakuin. Debutt\u00f2 il 17 maggio 1925 nella Nazionale di calcio del Giappone, durante l'edizione di quell'anno dei Giochi dell'Estremo Oriente a Manile, giocando contro le Filippine, contro le quali il Giappone vinse segnando 4 gol. Disput\u00f2 inoltre la partita del 20 maggio contro la Cina, che si concluse con un risultato di 2-0 a favore dei giapponesi."}
{"id": "3918701", "revid": "767487", "url": "https://it.wikipedia.org/wiki?curid=3918701", "title": "Masuz\u014d Madono", "text": "Carriera.\nMasuz\u014d Madono studi\u00f2 e milito nella formazione calcistica della Kwansei Gakuin University. Debutt\u00f2 il 17 maggio 1925 nella Nazionale di calcio del Giappone, durante l'edizione di quell'anno dei Giochi dell'Estremo Oriente a Manila, giocando contro le Filippine, contro le quali il Giappone vinse segnando 4 gol. Disput\u00f2 inoltre la partita del 20 maggio contro la Cina, che si concluse con un risultato di 2-0 a favore dei giapponesi."}
{"id": "3918702", "revid": "436907", "url": "https://it.wikipedia.org/wiki?curid=3918702", "title": "Discografia di Fabri Fibra", "text": "In questa voce \u00e8 riportata la discografia di Fabri Fibra, rapper italiano attivo dapprima con gli Uomini di Mare negli anni novanta e successivamente come da solista dal 2002."}
{"id": "3918703", "revid": "72396", "url": "https://it.wikipedia.org/wiki?curid=3918703", "title": "Sakae Takahashi", "text": "Carriera.\nDebutta nella squadra comunale di Osaka nel 1925. Takahashi gioc\u00f2 un'unica partita, disputata il 20 maggio 1925, che vide scontrarsi la Nazionale giapponese con la Cina, che vinse 2-0."}
{"id": "3918704", "revid": "1442080", "url": "https://it.wikipedia.org/wiki?curid=3918704", "title": "Sparkassen Cup 1995 - Doppio", "text": "Il doppio del torneo di tennis Sparkassen Cup 1995, facente parte del WTA Tour 1995, ha avuto come vincitrici Larisa Neiland e Meredith McGrath che hanno battuto in finale Brenda Schultz e Caroline Vis 6\u20134, 6\u20134."}
{"id": "3918706", "revid": "1788047", "url": "https://it.wikipedia.org/wiki?curid=3918706", "title": "Carlo Montanari (dirigente sportivo)", "text": "Carriera.\n\u00c8 considerato il primo direttore sportivo del calcio italiano.\nLa sua prima esperienza \u00e8 stata al , negli anni 1950. Successivamente ha prestato servizio a societ\u00e0 come il per tre volte, la , la , l' e il .\nNel 1984 torna al Milan con cui lavora fino agli anni 2000.\n\u00c8 stato anche Presidente dell'A.Di.Se, l'associazione dei dirigenti calcistici, contribuendo al loro riconoscimento come figura professionale."}
{"id": "3918707", "revid": "729019", "url": "https://it.wikipedia.org/wiki?curid=3918707", "title": "Bundestag (metropolitana di Berlino)", "text": "La stazione di Bundestag \u00e8 una stazione della metropolitana di Berlino, sulla linea U5."}
{"id": "3918709", "revid": "599013", "url": "https://it.wikipedia.org/wiki?curid=3918709", "title": "Junji Nishikawa", "text": "Carriera.\nNishikawa debutt\u00f2 nella Nazionale di calcio del Giappone il 17 maggio 1925, quando nelle sue file partecip\u00f2 all'edizione di quell'anno a Manila dei Giochi dell'Estremo Oriente. Giocata contro le Filippine, la partita fu vinta 4-0. Il 20 maggio disput\u00f2 inoltre la partita contro la Cina, vinta con due gol.\nFece parte anche della squadra comunale di Osaka."}
{"id": "3918710", "revid": "767487", "url": "https://it.wikipedia.org/wiki?curid=3918710", "title": "Final Fantasy X Original Soundtrack", "text": " \u00e8 la colonna sonora ufficiale di \"Final Fantasy X\", composta da Nobuo Uematsu, Masashi Hamauzu e Junya Nakano. Questa \u00e8 la prima colonna sonora di un gioco della serie \"Final Fantasy\" non realizzata completamente da Uematsu.\nL'album contiene anche le canzoni \"Otherworld\", arrangiata da Michio Okamiya (chitarrista ritmico del gruppo heavy metal The Black Mages, fondato dallo stesso Uematsu) ed eseguita vocalmente dal cantante Bill Muir, e \"Suteki da ne\" della cantante giapponese Rikki Nakano, sia in versione originale che in versione orchestrale. Entrambe le canzoni sono state composte da Nobuo Uematsu.\nTracce.\nTutte le tracce sono state composte da Nobuo Uematsu, tranne dove specificato."}
{"id": "3918712", "revid": "1442080", "url": "https://it.wikipedia.org/wiki?curid=3918712", "title": "China Open 1995 - Doppio femminile", "text": "Il doppio femminile del torneo di tennis China Open 1995, facente parte del WTA Tour 1995, ha avuto come vincitrici Claudia Porwik e Linda Wild che hanno battuto in finale Stephanie Rottier e Wang Shi-ting 6\u20131, 6\u20130."}
{"id": "3918713", "revid": "599013", "url": "https://it.wikipedia.org/wiki?curid=3918713", "title": "Daigor\u014d Kond\u014d", "text": "Nella nazionale giapponese Daigor\u014d Kond\u014d ha in totale giocato 2 partite."}
{"id": "3918714", "revid": "767487", "url": "https://it.wikipedia.org/wiki?curid=3918714", "title": "Tamotsu Asakura", "text": "Carriera.\nAsakura, dopo aver studiato e militato nella rappresentativa calcistica dell'Universit\u00e0 di Waseda, ha giocato nella nazionale giapponese, ottenendovi due presenze, durante l'edizione del 1927 dei Giochi dell'Estremo Oriente a Shanghai."}
{"id": "3918715", "revid": "767487", "url": "https://it.wikipedia.org/wiki?curid=3918715", "title": "Marzban", "text": "Marzban (in persiano \u0645\u0631\u0632\u0628\u0627\u0646, derivato da \"marz\" \u0645\u0631\u0632 \"confine, limite del territorio\" con il suffisso \"-b\u0101n\" \u0628\u0627\u0646 \"guardiano\") furono una classe di marchesi, cio\u00e8 di comandanti militari incaricati della protezione delle province di confine dell'Impero Sasanide di Persia (Iran) tra il III e il VII secolo d.C. \nEtimologia.\nLa moderna parola persiana \"marz\" deriva dall'avestico \"mar\u0259za\" \"frontiera\"; \"b\u0101n\" \u00e8 un cognato dell'avestico e del persiano antico \"pat\" \"protettore\". La parola fu introdotta in arabo dal persiano nuovo come \"marzub\u0101n\" (plurale \"mar\u0101ziba\").\nAl-Marzubani \u00e8 stato utilizzato come un \"nisba\" (titolo di famiglia) per alcune famiglie arabe i cui antenati furono Marzban. \nDescrizione.\nAi Marzban era concessa l'amministrazione delle province di confine ed erano responsabili per il mantenimento della sicurezza delle vie commerciali, combattendo le invasioni delle trib\u00f9 nomadi quali gli Arabi Beduini, gli Unni Bianchi e i Turchi Oghuz, mantenendo inoltre la prima linea di difesa contro i nemici organizzati quali i Romani e i Kushan. \nIl Shahanshah (Re dei Re) sasanide solitamente sceglieva i Marzban fra le \"Bozorgan\", famiglie nobili persiane che detenevano le posizioni pi\u00f9 potenti nell'amministrazione imperiale.\nIl grado di Marzban, come la maggior parte dei titoli dell'amministrazione imperiale, era principalmente un titolo legato al patrimonio ed era conservato da una singola famiglia per molte generazioni. \nAi Marzban di maggiore anzianit\u00e0 era concesso l'uso di un trono d'argento, mentre ai Marzban delle province di confine pi\u00f9 strategiche, come ad esempio la provincia di Armenia, era concesso l'uso di un trono d'oro.\nNelle campagne militari, i Marzban regionali potevano essere considerati come marescialli di campo, mentre solo alcuni Spahbod potevano comandare un'armata di campo.\nNon \u00e8 chiaro se avessero autorit\u00e0 sui castelli nell'area di loro controllo, siccome gli Argbadh erano responsabili dei loro castelli.\nPer molti aspetti, i Marzban persiani avevano la stessa funzione e lo stesso status dei Margravi germanici medievali. \nIl Marzban di Abarshahr in Asia Centrale era chiamato \"Kanarang\"."}
{"id": "3918716", "revid": "1447618", "url": "https://it.wikipedia.org/wiki?curid=3918716", "title": "Edea Kramer", "text": "Edea Kramer (\u30a4\u30c7\u30a2\u30fb\u30af\u30ec\u30a4\u30de\u30fc, \"Idea Kureim\u0101\") \u00e8 un personaggio del videogioco \"Final Fantasy VIII\".\nStoria.\nInizialmente presentata come la principale antagonista del gioco, Edea \u00e8 in realt\u00e0 vittima del controllo di Artemisia, una potentissima strega del futuro che ne sfrutta la figura e i poteri per gettare scompiglio nel mondo.\nLa figura di Edea si riveler\u00e0 essere inoltre legata al passato dei protagonisti: ella fu infatti la \"Madre\", la donna che si occup\u00f2 dell'orfanotrofio dov'erano cresciuti (escludendo Rinoa Heartilly) i personaggi principali.\nCome strega, ha assorbito i poteri in giovent\u00f9 da un'altra strega sconosciuta e una seconda volta (attraverso un paradosso temporale) tramite Artemisia.\n\u00c8 inoltre la moglie di Cid Kramer, preside del Garden di Balamb. Edea spiega che certe streghe hanno un \"cavaliere\" che le protegge, e coloro che ne sono sprovviste spesso sono condannate alla rovina. \nEdea si differenzia principalmente dalle altre streghe per essere stata l'unica ad avere passato i suoi poteri senza morire.\nCi\u00f2 pu\u00f2 essere dovuto dal suo legame col suo cavaliere. Come ammesso dagli autori del gioco, l'amore \u00e8 pi\u00f9 potente di ogni cosa.\nAspetto.\nSi tratta di una donna avvenente, dai capelli corvini e il fisico longilineo.\nQuando \u00e8 posseduta da Artemisia, Edea dimostra alcune similitudini con la strega malvagia (come gli occhi dorati, il trucco elaborato e l'abbigliamento succinto), mentre il suo aspetto naturale risulta pi\u00f9 semplice e sobrio: una modesta veste nera con i lunghi capelli lasciati sciolti."}
{"id": "3918717", "revid": "767487", "url": "https://it.wikipedia.org/wiki?curid=3918717", "title": "Shigeru Takahashi", "text": "Carriera.\nClub.\nTakahashi ha militato nella rappresentativa dell'Universit\u00e0 di Waseda.\nNazionale.\nTakahashi ha disputato due partite con la nazionale di calcio del Giappone. L'esordio avvenne in 27 agosto 1927 nella sconfitta per 5-1 contro la Cina. L'ultimo incontro in nazionale con la rappresentativa nipponica lo gioc\u00f2 il 29 agosto 1927 nella vittoria per 2-1 contro le Filippine."}
{"id": "3918720", "revid": "767487", "url": "https://it.wikipedia.org/wiki?curid=3918720", "title": "Tameo Ide", "text": "Carriera.\nClub.\nIde ha militato nella rappresentativa dell'Universit\u00e0 di Waseda.\nNazionale.\nIde ha disputato una partita con la nazionale di calcio del Giappone il 25 maggio 1930 nella vittoria per 7-2 contro le Filippine."}
{"id": "3918726", "revid": "287204", "url": "https://it.wikipedia.org/wiki?curid=3918726", "title": "Hr. Ms. Isaac Sweers", "text": "Hr. Ms. \"Isaac Sweers\" \u00e8 il nome di due unit\u00e0 navali della Koninklijke Marine intitolate all'ammiraglio olandese Isaac Sweers (1622-1673):"}
{"id": "3918727", "revid": "38120", "url": "https://it.wikipedia.org/wiki?curid=3918727", "title": "Bryan &quot;Baby&quot; Williams", "text": ""}
{"id": "3918728", "revid": "344503", "url": "https://it.wikipedia.org/wiki?curid=3918728", "title": "Birdman", "text": ""}
{"id": "3918729", "revid": "1494169", "url": "https://it.wikipedia.org/wiki?curid=3918729", "title": "The Treatment", "text": ""}
{"id": "3918730", "revid": "599013", "url": "https://it.wikipedia.org/wiki?curid=3918730", "title": "Palazzo della SIP (via Arenaccia)", "text": "L'ex palazzo della SIP era un edificio situato a Napoli nella zona dell'Arenaccia, nell'omonima via all'incrocio con via Lahalle.\nStoria.\nFu costruito tra il 1968 e il 1970 dall'architetto Francesco Di Salvo come sede direzionale della SIP (oggi Telecom Italia) e centrale di telecomunicazioni.\nA causa delle nuove norme sull'amianto, l'edificio fu abbandonato per anni divenendo un ricovero per senzatetto fino al 2004 quando fu acquistato dal gruppo americano \"Carlyle\" senza per\u00f2 poter intervenire significativamente sulla struttura.\nNel 2007 si affacci\u00f2 all'orizzonte la comunit\u00e0 islamica con un'offerta di acquisto per 1.500.000 euro per poi realizzare una moschea, ma l'opposizione dei comitati di quartiere imped\u00ec che fosse raggiunto qualsiasi accordo. Finalmente, dopo numerose denunce sui danni alla salute arrecati dall'amianto, l'amministrazione comunale si decise a bonificare il fabbricato e restituirlo alla citt\u00e0.\nNel 2007 avviene la svolta: il palazzo \u00e8 destinato a scopo commerciale e per la riscontrata presenza di amianto se ne decide la demolizione, la quale avviene nello stesso anno. Il nuovo edificio viene progettato dall'architetto Silvio d'Ascia e completato nel 2009. Nel dicembre 2010 viene aperto alla clientela.\nDescrizione.\nL'edificio presentava una struttura metallica in cemento armato ricoperta da facciata continua a vetrate. La superficie di copertura era adoperata come parcheggio per dipendenti, raggiungibile tramite una rampa a chiocciola che tuttora si apre (unico elemento superstite della struttura originaria) presso il vertice sudorientale dell'edificio."}
{"id": "3918731", "revid": "39884", "url": "https://it.wikipedia.org/wiki?curid=3918731", "title": "Luis D\u00edez", "text": "Carriera.\nLuis D\u00edez viene nominato miglior portiere del campionato argentino nel 1943. Ricopre il ruolo di portiere nella Nazionale argentina per la prima volta nel 1951, in occasione dei Giochi panamericani, dove la sua Nazionale conquista l'oro. Un anno dopo \u00e8 convocato per disputare le Olimpiadi di Helsinki, dove l'Argentina viene eliminata al primo turno piazzandosi nona. Nel 1955 \u00e8 ancora portiere della Nazionale ai Giochi panamericani e vince la seconda medaglia d'oro della sua carriera."}
{"id": "3918736", "revid": "435108", "url": "https://it.wikipedia.org/wiki?curid=3918736", "title": "Luis Antonio D\u00edez", "text": ""}
{"id": "3918737", "revid": "767487", "url": "https://it.wikipedia.org/wiki?curid=3918737", "title": "Teruo Abe", "text": "Carriera.\nClub.\nAbe ha militato nel Kwangaku Club.\nNazionale.\nAbe ha disputato due partite con la nazionale di calcio del Giappone in occasione dei Giochi dell'Asia Orientale 1934. L'esordio avvenne in 13 maggio 1934 nella sconfitta per 7-1 contro le Indie Orientali Olandesi. L'ultimo incontro in nazionale con la rappresentativa nipponica lo gioc\u00f2 il 20 maggio 1934 nella sconfitta per 4-3 contro le Filippine."}
{"id": "3918739", "revid": "481666", "url": "https://it.wikipedia.org/wiki?curid=3918739", "title": "Heart Beats", "text": ""}
{"id": "3918740", "revid": "767487", "url": "https://it.wikipedia.org/wiki?curid=3918740", "title": "Shir\u014d Misaki", "text": "Carriera.\nClub.\nMisaki ha militato nella rappresentativa dell'Universit\u00e0 di Kwansei.\nNazionale.\nMisaki ha disputato due partite con la nazionale di calcio del Giappone in occasione dei Giochi dell'Asia Orientale 1934. L'esordio avvenne in 13 maggio 1934 nella sconfitta per 7-1 contro le Indie Orientali Olandesi. L'ultimo incontro in nazionale con la rappresentativa nipponica lo gioc\u00f2 il 20 maggio 1934 nella sconfitta per 4-3 contro la Cina."}
{"id": "3918742", "revid": "834", "url": "https://it.wikipedia.org/wiki?curid=3918742", "title": "Pig Island", "text": ""}
{"id": "3918744", "revid": "767487", "url": "https://it.wikipedia.org/wiki?curid=3918744", "title": "Hideo Sakai", "text": "Carriera.\nClub.\nSakai ha militato nella selezione calcistica della .\nNazionale.\nSakai ha disputato due partite con la nazionale di calcio del Giappone in occasione dei Giochi dell'Asia Orientale 1934. L'esordio avvenne in 13 maggio 1934 nella sconfitta per 7-1 contro le Indie Orientali Olandesi. L'ultimo incontro in nazionale con la rappresentativa nipponica lo gioc\u00f2 il 20 maggio 1934 nella sconfitta per 4-3 contro la Cina."}
{"id": "3918745", "revid": "267975", "url": "https://it.wikipedia.org/wiki?curid=3918745", "title": "Diocesi di Diocleziana", "text": "La diocesi di Diocleziana () \u00e8 una sede soppressa e sede titolare della Chiesa cattolica.\nStoria.\nDiocleziana \u00e8 un'antica sede vescovile della provincia romana della Dardania, suffraganea dell'arcidiocesi di Scupi (o di Dardania).\nQuesta diocesi \u00e8 documentata una sola volta, in occasione della lettera scritta dai vescovi della Dardania all'imperatore Leone (458) in seguito all'uccisione del patriarca alessandrino Proterio. Tra i firmatari figura \"Maximus episcopus Diocletianensis\", che Le Quien attribuisce erroneamente alla sede di Doclea nella Prevalitana.\nDal XX secolo Diocleziana \u00e8 annoverata tra le sedi vescovili titolari della Chiesa cattolica; dal 15 luglio 2014 l'arcivescovo, titolo personale, titolare \u00e8 Wojciech Za\u0142uski, nunzio apostolico in Malaysia e Timor Est e delegato apostolico in Brunei."}
{"id": "3918746", "revid": "767487", "url": "https://it.wikipedia.org/wiki?curid=3918746", "title": "Takashi Kawanishi", "text": "Carriera.\nClub.\nNaoki ha militato nella rappresentativa dell'Universit\u00e0 di Kwansei.\nNazionale.\nKumai ha disputato due partite con la nazionale di calcio del Giappone in occasione dei Giochi dell'Asia Orientale 1934. L'esordio avvenne in 13 maggio 1934 nella sconfitta per 7-1 contro le Indie Orientali Olandesi. L'ultimo incontro in nazionale con la rappresentativa nipponica lo gioc\u00f2 il 20 maggio 1934 nella sconfitta per 4-3 contro la Cina."}
{"id": "3918747", "revid": "767487", "url": "https://it.wikipedia.org/wiki?curid=3918747", "title": "Shun'ichi Kumai", "text": "Carriera.\nClub.\nKumai ha militato nella rappresentativa calcistica dell'Universit\u00e0 di Waseda.\nNazionale.\nKumai ha disputato due partite con la nazionale di calcio del Giappone in occasione dei Giochi dell'Asia Orientale 1934. L'esordio avvenne in 13 maggio 1934 nella sconfitta per 7-1 contro le Indie Orientali Olandesi, incontro nel quale venne sostituito al '68 minuto dopo aver subito sei reti. L'altro incontro con la rappresentativa nipponica lo gioc\u00f2 il 20 maggio 1934 nella sconfitta per 4-3 contro la Cina."}
{"id": "3918750", "revid": "767487", "url": "https://it.wikipedia.org/wiki?curid=3918750", "title": "Takeshi Natori", "text": "Carriera.\nClub.\nNatori ha militato nella rappresentativa calcistica dell'Universit\u00e0 di Waseda.\nNazionale.\nHa vestito in una occasione la maglia della nazionale di calcio giapponese, nella sconfitta per 4-3 contro la Cina il 20 maggio 1934 a Manila in occasione dei X Giochi dell'Estremo Oriente. In tale incontro segn\u00f2 anche una rete al 74' minuto."}
{"id": "3918753", "revid": "267975", "url": "https://it.wikipedia.org/wiki?curid=3918753", "title": "Diocesi di Ulpiana", "text": "La diocesi di Ulpiana () \u00e8 una sede soppressa e sede titolare della Chiesa cattolica.\nStoria.\nUlpiana, i cui resti si trovano nel territorio del comune di Lipjan in Kosovo, \u00e8 un'antica sede vescovile della provincia romana della Dardania, suffraganea dell'arcidiocesi di Scupi (o di Dardania).\nSono documentati tre vescovi di Ulpiana. Al concilio di Sardica, celebratosi tra il 343 e il 344, prese parte il vescovo Macedonio. Dalmazio sottoscrisse la lettera dei vescovi della Dardania all'imperatore Leone nel 458 in seguito all'uccisione del patriarca alessandrino Proterio. Infine Paolo fu tra i padri del concilio di Costantinopoli del 553 e sottoscrisse il \"Constitutum\" di papa Vigilio relativo ai Tre Capitoli.\nDal 1933 Ulpiana \u00e8 annoverata tra le sedi vescovili titolari della Chiesa cattolica; dal 3 aprile 1992 l'arcivescovo, titolo personale, titolare \u00e8 Carlo Maria Vigan\u00f2, gi\u00e0 nunzio apostolico negli Stati Uniti d'America."}
{"id": "3918757", "revid": "767487", "url": "https://it.wikipedia.org/wiki?curid=3918757", "title": "Brandon Browner", "text": "Carriera professionistica.\nDenver Broncos.\nBrowner firm\u00f2 come free agent coi Denver Broncos, dopo non esser stato scelto al draft NFL 2005. Browner impression\u00f2 gli allenatori con diversi intercetti e un gioco aggressivo nel training camp, mostrandosi un difensore arcigno nella goal line e nella red zone. Il promettente rookie da Oregon State si frattur\u00f2 l'avambraccio sinistro il 20 agosto contro San Francisco. I Broncos lo misero nella lista delle riserve infortunate il 25 agosto 2005 e manc\u00f2 l'intera stagione 2005. Il 24 luglio 2006, Denver lo tagli\u00f2 per fare posto ad altri giocatori.\nCalgary Stampeders.\nBrowner firm\u00f2 coi Calgary Stampeders nel 2006. La sua velocit\u00e0 e la sua natura competitiva lo fecero diventare un beniamino dei tifosi nella sua breve esperienza con la squadra. Vinse la Grey Cup nel 2008 con Calgary e fu nominato All Star. Browner fu l'unico giocatore difensivo della debole difesa di Calgary ad essere nominato per l'All Star Game della CFL nel 2009 per il secondo anno consecutivo.\nSeattle Seahawks.\nBrowner firm\u00f2 coi Seattle Seahawks con cui part\u00ec da titolare per tutte le gare della stagione 2011. Da segnalare nella sua stagione un intercetto ritornato per 94 yard contro i New York Giants a siglare la vittoria dei Seahawks contro i futuri campioni della lega e due intercetti ai danni Vince Young in una vittoria sui Philadelphia Eagles il 1\u00ba dicembre 2011. Il 24 gennaio 2012, Browner fu convocato per il suo primo Pro Bowl in sostituzione di Carlos Rogers e inserito nel Second-Team All-Pro.\nNella seconda gara della stagione 2012, vinta contro i Dallas Cowboys, Brandon forz\u00f2 un fumble e mise a segno un intercetto su Tony Romo. Nella settimana 5 i Seahawks si portarono su un record di 3-2 vincendo in trasferta contro i Carolina Panthers con Brandon che guid\u00f2 la squadra con 6 tackle e forz\u00f2 un fumble . Nel Thursday Night Football della settimana 7, i Seahawks persero contro i San Francisco 49ers nella gara che avrebbe assicurato al vincitore la leadership nella NFC West: Browner mise a segno un intercetto su Alex Smith e un altro lo fece registrare nella vittoria della settimana 9 sui Vikings ai danni di Christian Ponder.\nIl 5 dicembre 2012, Browner fu sospeso per quattro partite dalla lega per abuso di sostanze volte ad incrementare le prestazioni. La sua stagione regolare 2012 si concluse quindi con 12 partite giocate, tutte come titolare, 44 tackle, 3 intercetti, 6 passaggi deviati e 3 fumble forzati. Fece ritorno nella gara del primo turno di playoff vinta contro i Washington Redskins.\nIl primo intercetto della stagione 2013, Browner lo fece registrare nella vittoria della settimana 7 sui Cardinals. Il 25 novembre 2013 fu comunicato che Browner fu di nuovo trovato positivo ai test antidoping, questa volta per l'abuso di sostanze stupefacenti, venendo sospeso per un intero anno.\nNew England Patriots.\nIl 14 marzo 2014, Browner firm\u00f2 coi New England Patriots un contratto triennale del valore di 17 milioni di dollari, anche se perse le prime quattro partite della stagione regolare 2014 per la sospensione precedente. Torn\u00f2 in campo nella settimana 7 e da quel momento part\u00ec sempre come titolare, finch\u00e9, con la squadra gi\u00e0 sicura del primo posto nel tabellone della AFC, fu tenuto a riposo nell'ultimo turno. La sua stagione regolare si chiuse cos\u00ec con 25 tackle e un intercetto nella vittoria della settimana 9 contro i Broncos in nove presenze. I Patriots giunsero fino al Super Bowl XLIX, dove batterono proprio i Seahawks per 28-24, con Browner che vinse cos\u00ec il suo secondo anello.\nNew Orleans Saints.\nIl 12 marzo 2015, Browner firm\u00f2 con i New Orleans Saints.\nRitorno ai Seahawks.\nIl 17 aprile 2016, Browner firm\u00f2 un contratto di un anno del valore di 1,75 milioni di dollari per fare ritorno ai Seahawks, riformando la formazione originaria dei Legion of Boom. Il 30 agosto 2016, dopo la terza gara di pre-stagione, fu svincolato."}
{"id": "3918763", "revid": "889336", "url": "https://it.wikipedia.org/wiki?curid=3918763", "title": "Lee Yoo-hyung", "text": "Biografia.\n\u00c8 nato in Corea quando la penisola era sotto il dominio giapponese.\nCarriera.\nNazionale.\nDebutt\u00f2 nella nazionale giapponese nel 1940.\nDopo il termine della seconda guerra mondiale, Lee gioc\u00f2 nella neocostutuita nazionale sudcoreana, della quale divenne in seguito allenatore. In tale ruolo, vinse la Coppa d'Asia 1956."}
{"id": "3918764", "revid": "767487", "url": "https://it.wikipedia.org/wiki?curid=3918764", "title": "Takashi Kasahara", "text": "Carriera.\nClub.\nKasahara ha militato nella rappresentativa calcistica dell'universit\u00e0 Keio, con cui vinse la Coppa dell'Imperatore 1940.\nNazionale.\nHa disputato un incontro con la nazionale di calcio del Giappone, nella partita vinta per 1-0 contro la rappresentativa delle Filippine, disputata il 16 giugno 1940 a Hyogo."}
{"id": "3918765", "revid": "767487", "url": "https://it.wikipedia.org/wiki?curid=3918765", "title": "Sabur\u014d Shinosaki", "text": "Carriera.\nClub.\nShinosaki ha militato nella rappresentativa calcistica dell'universit\u00e0 Keio, con cui vinse la Coppa dell'Imperatore 1940.\nNazionale.\nHa disputato un incontro con la nazionale di calcio del Giappone, nella partita vinta per 1-0 contro la rappresentativa delle Filippine, disputata il 16 giugno 1940 a Hyogo."}
{"id": "3918766", "revid": "599013", "url": "https://it.wikipedia.org/wiki?curid=3918766", "title": "Kazu Naoki", "text": "Carriera.\nClub.\nNaoki ha militato nella rappresentativa dell'Universit\u00e0 Imperiale di Tokyo.\nNazionale.\nHa disputato un incontro con la nazionale di calcio del Giappone, nella partita vinta per 1-0 contro la rappresentativa delle Filippine, disputata il 16 giugno 1940 a Hyogo."}
{"id": "3918768", "revid": "110157", "url": "https://it.wikipedia.org/wiki?curid=3918768", "title": "Cinnamon (interfaccia grafica)", "text": "Cinnamon \u00e8 un ambiente desktop nato come fork di GNOME Shell, cuore dell'ambiente desktop GNOME 3, con lo scopo di fornire agli utenti della distribuzione Linux Mint un'esperienza utente pi\u00f9 simile a quella del collaudato GNOME 2 pur utilizzando la tecnologia della innovativa versione 3.\n\u00c8 stato creato da Clement Lefebvre, all'interno dello sviluppo di Linux Mint, ed \u00e8 diventato l'ambiente grafico predefinito della distribuzione a partire dalla versione 13 insieme a MATE, fork di GNOME 2.XX.\nCon Cinnamon \u00e8 proseguita la consuetudine da parte del team di sviluppatori di Linux Mint di intitolare i progetti software con nomi che si riferiscono a erbe e spezie. Dopo la menta della distribuzione derivata da Ubuntu, \u00e8 stato utilizzato il nome inglese della cannella (\"cinnamon\") per il nuovo ambiente grafico.\nStoria.\nCon l'introduzione della versione 3 di GNOME, dotata di una innovativa interfaccia utente basata sul componente noto come GNOME Shell, gli sviluppatori della distribuzione Ubuntu decisero di non utilizzare tale componente, ma di svilupparne uno nuovo basato sul compositing window manager Compiz. Crearono cos\u00ec Unity, che divenne l'interfaccia grafica predefinita di Ubuntu a partire dalla versione 11.04 (dopo essere stata sperimentata per i netbook nella versione precedente).\nLa distribuzione Linux Mint era nata come derivata di Ubuntu allo scopo di avere un'esperienza utente, a detta dei suoi creatori, pi\u00f9 \"elegante e confortevole\" e di facile utilizzo. Con l'uscita di Ubuntu corredata da Unity, gli sviluppatori di Linux Mint decisero di non seguire la distribuzione della Canonical ma rimasero provvisoriamente ancorati al collaudato desktop environment GNOME 2. Nel novembre 2011 fu annunciata Linux Mint 12 \"Lisa\", basata su Ubuntu 11.10 \"Oneiric Ocelot\", ma che non conteneva Unity, bens\u00ec una versione pesantemente personalizzata di GNOME Shell. Per ottenere gli scopi che si era prefisso, il team di Linux Mint svilupp\u00f2 un set di estensioni basato su GNOME 3 e denominato MGSE (Mint Gnome Shell Extensions) che rendevano l'aspetto grafico del sistema operativo pi\u00f9 simile alla vecchia interfaccia di GNOME 2 e a quella pi\u00f9 tradizionale di Windows (con un pannello inferiore, un menu simile a quello di Windows XP, ecc.). Inoltre Linux Mint 12 era stata dotata della possibilit\u00e0 di essere utilizzata con MATE, un fork di GNOME 2, che avrebbe permesso agli utenti di utilizzare un desktop del tutto analogo a quello delle precedenti versioni della distribuzione.\nLa difficolt\u00e0 di mantenere aggiornate le estensioni MGSE ha portato gli sviluppatori di Linux Mint a decidere per un fork di Gnome Shell, quindi non solo sviluppando una serie di pesanti personalizzazioni, ma addirittura un progetto parallelo che si avvicinasse maggiormente all'idea alla base di Linux Mint.\nLo sviluppo di Cinnamon \u00e8 iniziato subito dopo l'uscita di Linux Mint 12 e la prima versione pubblica, la 1.1.2, \u00e8 stata annunciata il 23 dicembre 2011, dopo poche settimane dall'inizio dello sviluppo, e quindi annunciata alla comunit\u00e0 di Linux Mint il 2 gennaio 2012.\nDalla versione 1.6 il team di Cinnamon ha introdotto anche un nuovo file manager denominato Nemo, fork di Nautilus, analogo e storico programma del progetto GNOME. Nemo \u00e8 derivato dalla versione 3.4 di Nautilus e il fork \u00e8 stato motivato dall'insoddisfazione per le versioni successive che, seguendo i dettami del progetto GNOME, stavano subendo un \"restyling\" con l'eliminazione di alcune caratteristiche ritenute invece fondamentali dagli sviluppatori di Linux Mint. Nemo \u00e8 cos\u00ec diventato il file manager di default di Linux Mint a partire dalla versione 14.\nCon la versione 2.0, gli sviluppatori hanno deciso di eliminare gran parte delle dipendenze di Cinnamon da GNOME 3, sistema che viene aggiornato tipicamente ogni sei mesi. Cinnamon \u00e8 stato quindi dotato di una propria struttura \"backend\" derivata da quella di GNOME 3.6 ma autonoma e sviluppabile separatamente. In tal modo \u00e8 stata praticamente conclusa la transizione di Cinnamon da semplice interfaccia che funziona sopra GNOME a un sistema virtualmente autonomo dipendente solo dalle librerie GTK comuni ai due sistemi.\nCaratteristiche.\nCinnamon utilizza Muffin come gestore di finestre, a sua volta fork del window manager di GNOME 3 Mutter. Dispone inoltre di un pannello per il lancio delle applicazioni che sostituisce quasi completamente il paradigma di GNOME Shell e di un menu per le applicazioni sul modello di quello di GNOME 2 da sempre utilizzato da Linux Mint. A partire dalla versione 2.0 pu\u00f2 essere installato anche senza le librerie specifiche di GNOME, ma utilizzando le proprie, migliorando le sue caratteristiche di compatibilit\u00e0 e di portabilit\u00e0.\nCinnamon \u00e8 dotata di alcune caratteristiche derivate da GNOME Shell e di altre introdotte dal suo team di sviluppo:\nDiffusione ed utilizzo.\nCinnamon \u00e8 diventato l'ambiente grafico predefinito della distribuzione Linux Mint a partire dalla versione 13 insieme a MATE, fork di GNOME 2.XX.\nPacchetti di Cinnamon sono stati resi disponibili, oltrech\u00e9 per Linux Mint, anche per altre distribuzioni Linux, tra le quali Ubuntu (dalla versione 11.10 in alternativa a Unity), Fedora (dalla versione 16), openSUSE, Arch Linux, Gentoo e Debian.\nAccoglienza.\nCinnamon \u00e8 stata accolto molto bene da una parte degli utilizzatori delle principali distribuzioni Linux non soddisfatti della strada intrapresa da Ubuntu con Unity e dal progetto GNOME con GNOME Shell segnalandosi come una possibile \"terza via\" nella cosiddetta \"guerra dei desktop\" e come alternativa per chi preferisce un approccio pi\u00f9 tradizionale simile a quello di GNOME 2.\nIn generale la diffusione di Cinnamon \u00e8 stata favorita dal suo utilizzo come ambiente grafico predefinito di una delle due edizioni principali di Linux Mint 13 (insieme a quella con Mate)."}
{"id": "3918769", "revid": "767487", "url": "https://it.wikipedia.org/wiki?curid=3918769", "title": "Y\u014dz\u014d Aoki", "text": "Accenni biografici.\nY\u014dz\u014d Aoki debutt\u00f2 il 23 maggio 1923 nella Nazionale di calcio del Giappone giocando contro le Filippine, durante l'edizione di quell'anno dei Giochi dell'Estremo Oriente a Osaka. Il giorno seguente, disput\u00f2 anche la partita contro le Cina.\nY\u014dz\u014d Aoki fece parte anche della squadra comunale di Osaka."}
{"id": "3918771", "revid": "1305772", "url": "https://it.wikipedia.org/wiki?curid=3918771", "title": "Arcidiocesi di Tirnovo", "text": "L'arcidiocesi di Tirnovo (in latino: \"Archidioecesis Ternobena\") \u00e8 una sede soppressa e sede titolare della Chiesa cattolica.\nStoria.\nTirnovo (o Tarnovo), corrispondente all'odierna citt\u00e0 di Veliko T\u0103rnovo in Bulgaria, fu la capitale del secondo impero bulgaro, sorto nel 1185.\nLo zar Kalojan (1197-1207), nel suo intento di instaurare un patriarcato autocefalo, cosa inizialmente non autorizzata dal patriarca di Costantinopoli, si rivolse a Roma e nei negoziati che ne seguirono promise di riconoscere la supremazia spirituale del papa. Nel 1204 il legato di Innocenzo III, Leone, incoron\u00f2 il re e contestualmente, il 25 febbraio 1204 il papa invi\u00f2 il pallio all'arcivescovo Basilio, riconosciuto come primate e arcivescovo di tutta la Bulgaria e la Valacchia (\"primas totius Bulgariae et Blachiae\").\nI vescovi bulgari che sottoscrissero l'unione con Roma, oltre a Basilio, furono: gli arcivescovi Anastasio di Velebusdo e Saba di Preslavo; e i vescovi Ciriaco di Nisch (forse Ni\u0161), Marino di Skopje, Abramo di Pristina, Clemente di Vidin e Biagio di Branitza.\nQuesta unione dur\u00f2 poco pi\u00f9 di trent'anni. In un sinodo celebrato a Lampsaco nel 1235, sotto la presidenza del patriarca Germano II di Costantinopoli e con il consenso degli altri patriarchi d'Oriente, alla chiesa bulgara di Tirnovo fu riconosciuta la dignit\u00e0 patriarcale; nella stessa assise il vescovo Germano di Tirnovo fu consacrato patriarca di Bulgaria. Ebbe cos\u00ec termine l'unione della Chiesa bulgara con la Santa Sede: a nulla valsero le scomuniche di Roma e la crociata indetta contro i Bulgari.\nDal 1933 Tirnovo \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 26 giugno 1967."}
{"id": "3918776", "revid": "110157", "url": "https://it.wikipedia.org/wiki?curid=3918776", "title": "\u0160umvald", "text": "\u0160umvald (in tedesco \"Sch\u00f6nwald\") \u00e8 un comune della Repubblica Ceca, nella regione di Olomouc."}
{"id": "3918777", "revid": "767487", "url": "https://it.wikipedia.org/wiki?curid=3918777", "title": "Walter Mantovani", "text": "Carriera.\nEra conosciuto come Mantovani II. Debutta nella Serie C 1937-1938 con il SIME Popoli, passando negli anni successivi al Carpi ed al Mantova dove segna a raffica, sempre in Serie C.\nNel dopoguerra si trasferisce prima al Suzzara (dove rimane per la stagione 1945-1946) e successivamente alla Reggiana, dove disputa tre campionati di Serie B consecutivi per un totale di 56 presenze e 20 reti."}
{"id": "3918779", "revid": "287204", "url": "https://it.wikipedia.org/wiki?curid=3918779", "title": "Nova Pec", "text": ""}
{"id": "3918781", "revid": "599013", "url": "https://it.wikipedia.org/wiki?curid=3918781", "title": "Diego Malisan", "text": "Carriera.\nDopo gli esordi in Serie D con la S.A.I.C.I. Torviscosa, si trasferisce alla Reggiana, con cui ottiene una promozione in Serie B al termine del campionato 1970-1971.\nCon la Reggiana disputa sei campionati di Serie B per un totale di 72 presenze. Nel 1975 passa alla Lucchese in Serie C. Rientrato nella regione d'origine, disputa ancora due campionati nei semiprofessionisti a Palmanova (Udine) in serie D."}
{"id": "3918783", "revid": "767487", "url": "https://it.wikipedia.org/wiki?curid=3918783", "title": "\u0160umn\u00e1", "text": "\u0160umn\u00e1 (fino al 1949 \"\u0160umvald\", in tedesco \"Sch\u00f6nwald\") \u00e8 un comune della Repubblica Ceca, in Moravia Meridionale."}
{"id": "3918787", "revid": "1305772", "url": "https://it.wikipedia.org/wiki?curid=3918787", "title": "Arcidiocesi di Preslavo", "text": "L'arcidiocesi di Preslavo (in latino: \"Archidioecesis Preslavensis\") \u00e8 una sede soppressa e sede titolare della Chiesa cattolica.\nStoria.\nLa storica citt\u00e0 di Preslav, le cui rovine sorgono nei pressi della cittadina di Veliki Preslav in Bulgaria, \u00e8 un'antica sede arcivescovile della Chiesa bulgara durante il secondo impero bulgaro.\nLa Chiesa bulgara, per un breve periodo, entr\u00f2 in comunione con la sede di Roma. Tra le diocesi unite ci fu quella di Preslavo (\"Prosthlavensis\"), al cui arcivescovo, Saba, papa Innocenzo III invi\u00f2 il pallio il 25 febbraio 1204.\nDal 1930 Preslavo \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 7 luglio 1977."}
{"id": "3918792", "revid": "287204", "url": "https://it.wikipedia.org/wiki?curid=3918792", "title": "Nove Hute", "text": ""}
{"id": "3918797", "revid": "729019", "url": "https://it.wikipedia.org/wiki?curid=3918797", "title": "Torre dei Salassi", "text": "La Torre dei Salassi o Tour de la ville de Cord\u00e8le o casaforte di Pompiod (\"Maison forte de Pompiod\") \u00e8 una torre medievale ridotta a rudere che si incontra in localit\u00e0 Pompiod, percorrendo la strada regionale 20 tra Joven\u00e7an e Aymavilles, nel comune di Joven\u00e7an, in Valle d'Aosta.\nTerritorio.\nLa torre \u00e8 immersa tra i mandorli del piccolo promontorio di Ch\u00e2telair che declina verso la Dora Baltea, ma l'area in cui si trova, seppure negli anni duemila sia stata oggetto di interventi e sia in progettazione un nuovo piano di recupero, \u00e8 in stato di degrado. Sono numerosi i cumuli di pietre a testimoniare edifici crollati intorno al sito e alcune strutture murarie mostrano ancora le reali dimensioni del complesso. Sulla cima del promontorio, accanto ad un traliccio dell'alta tensione, si trovano i ruderi di un'altra antica torre quadrata, internamente cilindrica, probabilmente l'ultimo resto leggibile del castello di Joven\u00e7an. Sotto al promontorio si sviluppa la \"Galleria Les Cretes\" dell'autostrada A5.\nStoria.\nQuest'area di Joven\u00e7an viene indicata dalla tradizione, senza che vi siano supporti storici e reperti a conferma, come il luogo in cui sorgeva l'antica capitale salassa di Cordelia (fr., \"Cord\u00e8le\"). Sono per quest'ipotesi sia l'abb\u00e9 Am\u00e9 Gorret che il barone Claude Bich e altri. Anche se \u00e8 probabile che i primi insediamenti nell'area risalgano piuttosto all'epoca romana, non \u00e8 escluso che la popolazione dei Salassi possa avervi lasciato qualche traccia.\nPer quanto riguarda la torre, secondo alcune fonti fu probabilmente eretta prima o durante il XIII secolo, mentre secondo l'esperto di castellologia valdostana Andr\u00e9 Zanotto non sarebbe anteriore al XIV-XV secolo. Quindi, non necessariamente fu coeva al mastio del castello di Joven\u00e7an fatto radere al suolo dal Conte Verde. La cappella era invece la cappella di servizio del castello; ricostruita in seguito alla peste del 1630 \u00e8 oggi detta Chapelle de Saint-Georges-en-Ch\u00e2telair. Al momento mancano studi approfonditi sull'area.\nArchitettura.\nLa Torre dei Salassi si compone oggi dei soli muri perimetrali, mentre il tetto \u00e8 crollato; la torre \u00e8 internamente riempita di detriti per il collasso dei piani al suo interno. Si conservano sul lato ovest una latrina mentre sul lato est si apre una porta a livello del terreno, rimaneggiata in epoca successiva alla costruzione. Sulle mura si aprono anche varie feritoie che il Nigra dichiara essere di notevoli dimensioni rispetto alle feritoie dell'epoca, e sono ancora visibili i buchi pontieri, ossia i fori di supporto in cui si inserivano le travi di legno per i ponteggi, a reggere i tre piani di cui si componeva l'edificio. Nel sotterraneo probabilmente era installato un camino."}
{"id": "3918798", "revid": "287204", "url": "https://it.wikipedia.org/wiki?curid=3918798", "title": "Olsovice", "text": ""}
{"id": "3918799", "revid": "247222", "url": "https://it.wikipedia.org/wiki?curid=3918799", "title": "I Just Wasn't Made for These Times (album)", "text": "I Just Wasn't Made for These Times \u00e8 il secondo album da solista del musicista e compositore statunitense Brian Wilson, ex leader e membro dei Beach Boys. Il disco venne pubblicato ben sette anni dopo l'album di debutto da lui pubblicato nel 1988. L'album \u00e8 la colonna sonora dell'omonimo documentario sulla vita di Wilson diretto da Don Was nello stesso periodo.\nIl disco.\nOrigine e storia.\nDopo il debutto da solista, il controverso psicoterapeuta di Wilson, il Dr. Eugene Landy, esercit\u00f2 una significativa influenza sul progettato seguito dell'album, l'LP significativamente intitolato \"Sweet Insanity\" (\"dolce pazzia\"), che sarebbe dovuto uscire nel 1990 ed invece venne cancellato. Finalmente, dopo svariati anni di manipolazioni mentali e condizionamenti vari da parte di Landy, alla fine del 1991 Wilson venne sottratto alle cure del dottore, dietro ordine del tribunale, e costretto ad iniziare una nuova fase della sua esistenza. Dopo l'allontanamento forzato di Landy, Wilson inizi\u00f2 una relazione sentimentale con Melinda Ledbetter, la quale avrebbe aiutato brian a riconciliarsi con i suoi famigliari, e a ricrearsi una vita sociale.\nSentendosi pronto a ributtarsi nella mischia come musicista, Wilson pens\u00f2 che la cosa migliore da farsi per riavvicinarsi a suoi vecchi fan \u2013 e a se stesso \u2013 fosse quella di rivisitare dei suoi classici del passato. Collaborando con il produttore Don Was, egli registr\u00f2 nuove versioni di sue composizioni con l'ausilio di una band formata dal chitarrista Waddy Wachtel, dal tastierista Benmont Tench, dal batterista Jim Keltner, e dal bassista James \"Hutch\" Hutchinson.\nIn contemporanea con la registrazione dell'album, venne anche prodotto un documentario in bianco e nero, diretto da Was ed intitolato anch'esso \"I Just Wasn't Made for These Times\", che ripercorreva la lunga carriera dell'ex Beach Boy e ne raccontava la rinascita pubblica, con interviste ai suoi famigliari e amici.\nAccoglienza.\nCome il suo predecessore, \"I Just Wasn't Made for These Times\" (MCA MCASD 11270) si rivel\u00f2 un insuccesso. L'album raggiunse la posizione numero 59 nella classifica britannica, mentre negli Stati Uniti non riusc\u00ec nemmeno ad entrare in classifica.\nTracce.\nNella prima tiratura dell'album \"Love and Mercy\" e \"Melt Away\" erano originariamente accreditate a Brian Wilson/Eugene Landy, ma in seguito i brani sono stati riattribuiti al solo Wilson come unico compositore."}
{"id": "3918801", "revid": "47590511", "url": "https://it.wikipedia.org/wiki?curid=3918801", "title": "Marklissa", "text": ""}
{"id": "3918804", "revid": "287204", "url": "https://it.wikipedia.org/wiki?curid=3918804", "title": "Teemu Selanne", "text": ""}
{"id": "3918805", "revid": "287204", "url": "https://it.wikipedia.org/wiki?curid=3918805", "title": "Pecnov", "text": ""}
{"id": "3918809", "revid": "110157", "url": "https://it.wikipedia.org/wiki?curid=3918809", "title": "Lesn\u00e1 (Plze\u0148)", "text": "Lesn\u00e1 (in tedesco \"Sch\u00f6nwald\") \u00e8 un comune della Repubblica Ceca facente parte del distretto di Tachov, nella regione di Plze\u0148."}
{"id": "3918823", "revid": "599013", "url": "https://it.wikipedia.org/wiki?curid=3918823", "title": "Alberto Vouillat", "text": "Carriera.\nClub.\nVouillat esord\u00ec in massima serie argentina nel corso del campionato 1942; durante tale torneo gioc\u00f2 in 2 occasioni con il River Plate, vincendo il titolo. Nell'unica stagione al club di N\u00fa\u00f1ez in cui gioc\u00f2 fu il terzo portiere, dietro a Barrios e Sirni. Si trasfer\u00ec poi al Gimnasia di La Plata: esord\u00ec il 9 maggio 1943 contro il Racing Club, subendo 2 reti. Dopo 4 gare giocate a maggio, torn\u00f2 tra i pali a luglio contro il Newell's Old Boys. Ottenne le ultime presenze tra ottobre e novembre. Nel 1944 gioc\u00f2 2 incontri con il Banfield, e nel 1946 altri 2 con il V\u00e9lez Sarsfield."}
{"id": "3918831", "revid": "287204", "url": "https://it.wikipedia.org/wiki?curid=3918831", "title": "Stozec", "text": ""}
{"id": "3918833", "revid": "212348", "url": "https://it.wikipedia.org/wiki?curid=3918833", "title": "Thorndon Hall", "text": "Thorndon Hall \u00e8 una casa di campagna inglese situata presso Ingrave, nell'Essex, non distante dalla citt\u00e0 di Brentwood. Appartenne alla famiglia Petre. Risalente al 1764, progettata dall'architetto inglese James Paine, di stile georgiano e palladiano, \u00e8 sita in un parco di 240 ettari di prati e boschi."}
{"id": "3918839", "revid": "287204", "url": "https://it.wikipedia.org/wiki?curid=3918839", "title": "Strazny", "text": ""}
{"id": "3918842", "revid": "1573940", "url": "https://it.wikipedia.org/wiki?curid=3918842", "title": "Sakura Saku", "text": " \u00e8 un brano musicale di Megumi Hayashibara, scritto da Okazaki Ritsuko e Sogawa Tomoji, e pubblicato come singolo il 24 maggio 2000 dalla Starchild Records. Il brano \u00e8 stato incluso negli album della Hayashibara \"feel well\" e \"center color\", e nella raccolta \"VINTAGE White\". Il singolo raggiunse la settima posizione della classifica settimanale Oricon, e rimase in classifica per sette settimane, vendendo 105.000 copie. \"Sakura Saku\" \u00e8 stato utilizzato come sigla d'apertura della serie televisiva anime \"Love Hina\", mentre il lato B \u00e8 stato utilizzato come sigla di chiusura.\nTracce.\nDurata totale: 14:52"}
{"id": "3918843", "revid": "490715", "url": "https://it.wikipedia.org/wiki?curid=3918843", "title": "Vahan Kurkjian", "text": "Nel 1904, al Cairo, pubblic\u00f2 il quotidiano armeno \"Loussaper\" (\"La Stella del Mattino\"), nelle cui pagine, insieme ad altri intellettuali, sosteneva l'esigenza di un'unit\u00e0 nazionale per il popolo armeno.\nL'idea si materializz\u00f2 poi nella forma dell'Armenian General Benevolent Union. \nNel 1907 emigr\u00f2 negli Stati Uniti d'America, ove studi\u00f2 legge alla Boston University. \nDue anni dopo, ancora a Boston, fond\u00f2 il primo capitolo americano dell'Armenian General Benevolent Union. Dalla sua fondazione, egli fu inseparabilmente identificato con quell'organizzazione, svolgendo la funzione di direttore esecutivo fino al suo pensionamento nel 1939. \nKurkjian contribu\u00ec frequentemente con articoli sui quotidiani armeni e pubblic\u00f2 parecchi libri e opuscoli, tra i quali va ricordata la sua \"History of Armenia\" (Storia dell'Armenia). Fu in contatto anche con il poeta Hrand Nazariantz emigrato a Bari nel 1913 che n\u00e9 diede notizie nel suo epistolario a Gian Pietro Lucini. "}
{"id": "3918854", "revid": "287204", "url": "https://it.wikipedia.org/wiki?curid=3918854", "title": "Svata Mari", "text": ""}
{"id": "3918857", "revid": "287204", "url": "https://it.wikipedia.org/wiki?curid=3918857", "title": "Franz Eichhorst", "text": "Si form\u00f2 all'Accademia delle arti di Prussia, dove fu allievo di Friedrich Kallmorgen.\nA partire dagli anni venti cominci\u00f2 a trascorrere i mesi estivi in Austria, a Matrei in Osttirol, dove apr\u00ec un suo studio.\nNegli anni del Terzo Reich fu particolarmente noto per i suoi quadri di guerra, tra i quali il ciclo dipinto per il Municipio di Sch\u00f6neberg. Era molto apprezzato dallo stesso Hitler, che nel 1938 gli concesse il titolo di Professore."}
{"id": "3918858", "revid": "1573940", "url": "https://it.wikipedia.org/wiki?curid=3918858", "title": "Unsteady (Megumi Hayashibara)", "text": "Unsteady \u00e8 un brano musicale di Megumi Hayashibara, scritto da Satou Hidetoshi e dalla stessa Hayashibara, e pubblicato come singolo il 25 ottobre 2000 dalla Starchild Records. Il brano \u00e8 stato incluso negli album della Hayashibara \"feel well\". Il singolo raggiunse la quattordicesima posizione della classifica settimanale Oricon, e rimase in classifica per tre settimane, vendendo 40.880 copie. \"Unsteady\" \u00e8 stato utilizzato come sigla d'apertura della serie televisiva anime \"Muteki-O Trizenon\".\nTracce.\nDurata totale: 17:57"}
{"id": "3918863", "revid": "214753", "url": "https://it.wikipedia.org/wiki?curid=3918863", "title": "Martins Dukurs", "text": "Soprannominato \"Superman\" per la sua pressoch\u00e9 perfetta posizione sulla slitta, \u00e8 fratello minore di Tomass, a sua volta skeletonista di livello internazionale, e figlio di Dainis, ex bobbista e suo attuale allenatore.\nBiografia.\nPrima di dedicarsi allo skeleton Dukurs ha praticato la pallavolo. Inizi\u00f2 a gareggiare nel 1998 nelle categorie giovanili senza per\u00f2 ottenere risultati di particolare rilievo, ai campionati mondiali juniores non and\u00f2 infatti oltre il quarto posto ottenuto ad Altenberg 2007.\nCoppa del Mondo.\nEsord\u00ec in Coppa del Mondo, a 16 anni, nel dicembre 2000 a Winterberg, all'avvio della stagione 2000/01, piazzandosi al trentaquattresimo posto nel singolo. Per alcuni anni Dukurs altern\u00f2 il suo impegno nel massimo circuito con la partecipazione a gare dei circuiti minori, come la Coppa Europa e la \"Challenge Cup\". In Coppa del Mondo ottenne il suo primo podio il 16 febbraio 2007 a Winterberg, dove concluse la gara del singolo al terzo posto, e sempre nella stessa localit\u00e0 tedesca consegu\u00ec anche la sua prima vittoria, l'8 febbraio 2008. \nHa trionfato in classifica generale per undici volte, di cui otto consecutive dal 2009/10 al 2016/17 pi\u00f9 i tre successi ottenuti dal 2019/20 al 2021/22; ha inoltre al suo attivo 61 vittorie di tappa, distribuite su 14 differenti tracciati (l'unico dove ha gareggiato e non ha vinto \u00e8 quello di Nagano in Giappone), numeri che lo pongono saldamente al vertice tra gli atleti pi\u00f9 vittoriosi nel massimo circuito annuale dello skeleton.\nGiochi olimpici.\nHa preso parte a quattro edizioni dei giochi olimpici invernali classificandosi settimo a e vincendo la medaglia d'argento sia a , superato dall'atleta di casa Jon Montgomery, sia a dove a sopravanzarlo fu ancora un atleta locale, il russo Aleksandr Tret'jakov. Quattro anni dopo, a , giunse invece al quarto posto.\nA Vancouver, inoltre, ha sfilato quale Portabandiera della delegazione lettone ai Giochi.\nCampionati mondiali ed europei: i record.\nHa partecipato altres\u00ec a ben tredici edizioni dei campionati mondiali conquistando un totale di sette medaglie, di cui sei d'oro. Nel dettaglio i suoi risultati nelle prove iridate sono stati, nel singolo: ventottesimo a Calgary 2001, sesto a Sankt Moritz 2007, quinto ad Altenberg 2008, undicesimo a Lake Placid 2009, medaglia d'oro a Sch\u00f6nau am K\u00f6nigssee 2011, medaglia d'oro a Lake Placid 2012, medaglia d'argento a Sankt Moritz 2013, medaglia d'oro a Winterberg 2015, medaglia d'oro a Igls 2016, medaglia d'oro a Sch\u00f6nau am K\u00f6nigssee 2017, medaglia d'oro a Whistler 2019 e quarto ad Altenberg 2020 e sedicesimo ad Altenberg 2021. \nCon l'alloro vinto a Igls 2016 Martins Dukurs divenne il primo atleta nella storia della sua disciplina a vincere quattro titoli iridati, record che gi\u00e0 deteneva, sebbene in coabitazione con lo svizzero Gregor St\u00e4hli, anch'egli vincitore di tre titoli; con il sesto successo ottenuto a Whistler 2019 raggiunse inoltre gli slittinisti Armin Z\u00f6ggeler e Felix Loch a quota sei titoli mondiali vinti nella stessa disciplina in uno \"sport della slitta\", agganciati un anno dopo anche dal bobbista Francesco Friedrich che trionf\u00f2 nel 2020 per la sesta volta consecutiva nel bob a due maschile e li super\u00f2 poi nel 2021 ponendosi davanti a tutti insieme all'altro bobbista Eugenio Monti, anch'egli sette volte campione del mondo nel bob a due.\nPu\u00f2 inoltre vantare dodici medaglie d'oro consecutive vinte ai campionati europei (record assoluto, con l'elvetico Nico Baracchi e il britannico Kristan Bromley che lo seguono a distanza con tre titoli), vittorie conseguite dall'edizione di Igls 2010 sino a quella di Sankt Moritz 2022, pi\u00f9 una d'argento colta a Winterberg 2021), per un totale di dodici medaglie europee consecutive. Tra gli allori continentali viene ricordata in particolare la vittoria ottenuta a Sankt Moritz 2016 in quanto sal\u00ec sul gradino pi\u00f9 alto del podio con il fratello Tomass, che termin\u00f2 la gara con il medesimo tempo calcolato al centesimo di secondo.\nRiconoscimenti.\nA seguito dei risultati conseguiti in Coppa del Mondo e soprattutto grazie alla medaglia olimpica, nel 2010 \u00e8 stato insignito dell'Ordine delle Tre stelle. Gli \u00e8 stato inoltre assegnato dal Comitato Olimpico Lettone il premio quale \"sportivo lettone dell'anno\" nel 2010, 2011, 2013, 2014 e 2015."}
{"id": "3918866", "revid": "287204", "url": "https://it.wikipedia.org/wiki?curid=3918866", "title": "Sumavske Hostice", "text": ""}
{"id": "3918892", "revid": "1573940", "url": "https://it.wikipedia.org/wiki?curid=3918892", "title": "Over Soul", "text": "Over Soul \u00e8 un brano musicale di Megumi Hayashibara, scritto da Takahashi Go e dalla stessa Hayashibara, e pubblicato come singolo il 29 agosto 2001 dalla Starchild Records. Il brano \u00e8 stato incluso negli album della Hayashibara \"feel well\" e \"Plain\". Il singolo raggiunse la settima posizione della classifica settimanale Oricon, e rimase in classifica per otto settimane, vendendo 111.000 copie. \"Unsteady\" \u00e8 stato utilizzato come sigla d'apertura della serie televisiva anime \"Shaman King\", mentre il lato B \"trust you\" come sigla di chiusura.\nTracce.\nDurata totale: 14:41"}
{"id": "3918898", "revid": "599013", "url": "https://it.wikipedia.org/wiki?curid=3918898", "title": "Battaglione di disciplina", "text": "Il battaglione di disciplina \u00e8 un'unit\u00e0 militare penale di fanteria, di solito della grandezza di un battaglione, formata, di solito in tempo di guerra, da militari condannati dalla giustizia militare o puniti da superiori per vari motivi.\nStoria.\nQuesti battaglioni sono stati usati estensivamente da molti eserciti europei fino al XIX secolo e talvolta nella prima met\u00e0 del XX secolo soprattutto britannico, polacco, tedesco, austro-ungarico, russo e francese.\nDescrizione ed impiego.\nSi tratta di reparti d'assalto, utilizzati nella prima linea di combattimento.\nEsso comprende di solito soldati di diverse armi inquadrati in tali unit\u00e0, compresi ufficiali degradati, soldati della riserva, polizia militare, e reclute.\nTali unit\u00e0 stazionavano di solito in caserma, dopo che il reggimento di appartenenza rientrava dal fronte, e che si spostavano in combattimento a marce forzate."}
{"id": "3918917", "revid": "1149807", "url": "https://it.wikipedia.org/wiki?curid=3918917", "title": "Feel Well (singolo)", "text": "Feel Well (spesso scritto feel well) \u00e8 un brano musicale di Megumi Hayashibara, scritto da Takahashi Go e dalla stessa Hayashibara, e pubblicato come singolo il 5 dicembre 2001 dalla Starchild Records. Il brano \u00e8 stato incluso nell'album della Hayashibara \"feel well\". Il singolo raggiunse l'undicesima posizione della classifica settimanale Oricon, e rimase in classifica per cinque settimane, vendendo 38.720 copie. \"Feel Well\" \u00e8 stato utilizzato come tema musicale del film d'animazione anime \"Slayers Premium\"."}
{"id": "3918919", "revid": "767487", "url": "https://it.wikipedia.org/wiki?curid=3918919", "title": "San Marsus", "text": "Biografia.\nMarsus sarebbe stato un prete romano inviato da papa Sisto II in Gallia, insieme a Pellegrino di Auxerre, vescovo, Corcodemo, diacono e Gioviano, suddiacono, e con altri lettori, al fine di evangelizzare quelle popolazioni. Il gruppo raggiunse la zona di Auxerre e qui convert\u00ec al cristianesimo un gran numero di persone del luogo. Pellegrino dovrebbe aver consacrato Marsus vescovo che, recatosi su un'isola abitata da pagani, vi avrebbe subito un 8 giugno od un 4 ottobre il martirio. La sua salma sarebbe stata tumulata ad Auxerre. Marsus venne venerato come \"confessore\".\nCulto.\nOggi pressoch\u00e9 dimenticato, durante il medioevo era un santo importante. Centro di particolare venerazione di Marsus era la zona della Sassonia, in particolare l'Abbazia di Essen.\nAlfredo di Hildesheim, vescovo di Hildesheim e fondatore dell'Abbazia di Essen, trasl\u00f2 le reliquie del santo nell'864 da Auxerre in una localit\u00e0 abitata dai Sassoni a noi non nota. Rimane di questo il testo di una predica tenuta dal santo in occasione dell'esposizione delle reliquie. Nei testi antichi si dice che Alfredo avesse trasferito le reliquie ad Essen ma questa affermazione non tiene conto del fatto che il predicatore si rivolgeva ai suoi ascoltatori quali confratelli, il che va contro la natura di comunit\u00e0 religiosa femminile dell'Abbazia di Essen quale destinatario della predica. Inoltre la predica su Marsus rappresenta un modello per la Missione, mentre alle comunit\u00e0 religiose femminili era vietato partecipare alle missioni.\nProbabilmente il destinatario della predica era l'Abbazia di Corvey, poich\u00e9 le reliquie di Marsus furono in seguito custodite insieme a quelle di san Liuttrud, ad Essen, che le aveva ricevute da Corvey.\nL'Abbazia di Essen ricevette pi\u00f9 tardi da Lione, fra il 999 ed il 1002, il capo ed il busto del santo. La traslazione di queste reliquie ebbe luogo grazie all'intervento dell'imperatore Ottone III ed a quello del vescovo di Auxerre Ugo di Chalon (\u20201039), probabilmente una donazione commemorativa di lui e la madre Teofano in memoria del padre (e marito) imperatore Ottone II.\nLo scopo della traslazione viene dedotto da un'iscrizione che si leggeva sul perduto reliquiario realizzato per l'occasione:\nMarsus fu particolarmente venerato dai canonici, che conducevano la liturgia per le monache dell'abbazia. Nel XV secolo il cranio del santo venne spostato dalla sua teca nell'attuale busto reliquiario ancora esistente nel tesoro della cattedrale di Essen. Questo reliquiario segue la tradizionale iconografia, rappresentante il santo con gli abiti sacerdotali. Mentre il reliquiario originale and\u00f2 distrutto nel 1797, si trova un'altra reliquia del santo nel reliquiario dei santi Cosma e Damiano della badessa Maria Clara von Spaur, Pflaum und Vallier del 1643.\nLa sua memoria liturgica viene celebrata il 4 ottobre anche se il suo martirio dovrebbe aver avuto luogo l'8 giugno.\nLe chiese a lui dedicate sono poche: una di esse \u00e8 stata costruita negli anni sessanta ad Auxerre. Qui furono traslate le reliquie del santo ancora presenti ad Essen.\nBibliografia.\nin tedesco:"}
{"id": "3918927", "revid": "47592565", "url": "https://it.wikipedia.org/wiki?curid=3918927", "title": "Peter Digirolamo", "text": ""}
{"id": "3918929", "revid": "1442080", "url": "https://it.wikipedia.org/wiki?curid=3918929", "title": "Abierto Mexicano Telcel 2012 - Singolare maschile", "text": "Il singolare maschile dell'Abierto Mexicano Telcel 2012 \u00e8 stato un torneo di tennis facente parte dell'ATP World Tour 2012.\nIl detentore del titolo era David Ferrer, che si \u00e8 confermato per la terza volta consecutiva battendo in finale Fernando Verdasco per 6-1, 6-2."}
{"id": "3918952", "revid": "1442080", "url": "https://it.wikipedia.org/wiki?curid=3918952", "title": "Abierto Mexicano Telcel 2012 - Qualificazioni singolare maschile", "text": "Le qualificazioni del singolare maschile dell'Abierto Mexicano Telcel 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3918954", "revid": "297745", "url": "https://it.wikipedia.org/wiki?curid=3918954", "title": "Enrico Zancaruol", "text": ""}
{"id": "3918956", "revid": "47767", "url": "https://it.wikipedia.org/wiki?curid=3918956", "title": "Konstant\u00edn Vas\u00edl\u2019evi\u010d Ivan\u00f3v", "text": ""}
{"id": "3918960", "revid": "101817034", "url": "https://it.wikipedia.org/wiki?curid=3918960", "title": "Cynthia", "text": ""}
{"id": "3918964", "revid": "339392", "url": "https://it.wikipedia.org/wiki?curid=3918964", "title": "Vjs Velletri", "text": ""}
{"id": "3918971", "revid": "228587", "url": "https://it.wikipedia.org/wiki?curid=3918971", "title": "Lagrime di San Pietro", "text": "Lagrime di San Pietro \u00e8 un ciclo di 20 madrigali e di un mottetto conclusivo, del tardo Rinascimento del compositore Orlando di Lasso. Esso \u00e8 strutturato in tre sequenze di sette composizioni per ciascuna sequenza, ed \u00e8 scritto per sette voci. \"Lagrime di San Pietro\" fu l'ultima opera di Lasso, composta nel 1594 e pubblicata postuma a Monaco di Baviera nel 1595. Lasso la dedic\u00f2 a Papa Clemente VIII il 24 maggio 1594, appena tre settimane prima della sua morte.\nContenuto.\n\"Lagrime\" \u00e8 composta su venti poesie di Luigi Tansillo (1510\u20131568) raffiguranti le fasi del dolore provato da San Pietro dopo il suo rifiuto di Cristo, e la sua memoria di ammonimento di Cristo (Matteo 26:69-75). La composizione di Lasso \u00e8 scritta per sette voci, e il simbolismo numerico gioca un ruolo globale: le sette voci rappresentano i sette dolori della Vergine Maria, inoltre molti dei madrigali sono in sette sezioni. Il numero totale di pezzi \u00e8 di 21, che rappresenta sette volte il numero dei membri della Trinit\u00e0.\nInoltre, Lasso impieg\u00f2 soltanto sette degli otto \"modi gregoriani\" (dal I al VII), lasciando inutilizzato l'VIII modo. I madrigali sono raggruppati per modi successivi, con i madrigali numerati da 1 a 4 scritti nel modo I, da 5 a 8 nel modo II, da 9 a 12 nei modi III e IV, dal 13 al 15 nel modo V, dal 16 al 18 nel modo VI, dal 19 al 20 nel modo VII, ed il mottetto conclusivo nel \"tonus perigrinus\", completamente al di fuori dello schema rinascimentale degli otto modi gregoriani. Secondo David Crook, nel suo libro del 1994, \"Lassus Magnificat settings\":\nMusicalmente le \"Lagrime\" sono una summa dello stile di Lasso lungo l'intera sua carriera, ed egli le dedic\u00f2 a se stesso. Nel ciclo utilizza tecniche imparate agli inizi della sua carriera di compositore di madrigali profani; cromatismo collegato al suo primo capolavoro di musica reservata, \"Prophetiae Sibyllarum\" ed il conciso, raffinato, quasi austero linguaggio che egli svilupp\u00f2 alla fine della sua carriera, collegato allo stile del Palestrina, nel quale non vi sono note superflue. La musica segue i testi in maniera sillabica, con grande attenzione alla dizione, e contiene pause laddove chi parla deve prender fiato; sono composizioni senza ripetizioni o ridondanze.\nIl pezzo finale non \u00e8 un madrigale, ma piuttosto un mottetto in latino: \"Vide homo, quae pro te patior\" (Ecco, uomo, come soffro per te). Qui, Cristo crocefisso parla in prima persona, e parlando in prima persona, affronta il tradimento di Pietro e in effetti il peccato di tutta l'umanit\u00e0.\n\"Lagrime di San Pietro\" \u00e8 probabilmente il pi\u00f9 famoso ciclo di \"madrigali spirituali\" mai scritto. Anche se madrigali sacri erano un piccolo sottoinsieme della produzione totale di madrigali, questo gruppo di Lasso \u00e8 spesso considerato dagli studiosi come una delle pi\u00f9 alti vette della polifonia del Rinascimento, ed \u00e8 apparso alla fine di un'epoca: entro 10 anni dalla sua composizione, il tradizionale \"stile antico\" era stato soppiantato, in molti centri, dalle nuove prime forme barocche come la monodia e il concerto sacro per poche voci e basso continuo. Del lavoro, il musicologo Alfred Einstein ha scritto nella sua opera del 1949, \"The Italian Madrigal\": \"\u00e8 ... una controparte spirituale ai cicli dei grandi poemi epici dell'Ariosto e del Tasso, il lavoro di un vecchio, paragonabile nella sua arte, le sue dimensioni, la sua ascesi, solo all\"'Offerta musicale\" e a \"L'arte della fuga\"\"."}
{"id": "3918974", "revid": "339392", "url": "https://it.wikipedia.org/wiki?curid=3918974", "title": "AS Riccione", "text": ""}
{"id": "3918975", "revid": "767487", "url": "https://it.wikipedia.org/wiki?curid=3918975", "title": "The Road Through the Dark", "text": "The Road Through the Dark \u00e8 un film muto del 1918 diretto da Edmund Mortimer.\nProduzione.\nIl film fu prodotto dalla Clara Kimball Young Film Corporation.\nDistribuzione.\nDistribuito dalla Select Pictures Corporation, il film usc\u00ec nelle sale cinematografiche statunitensi nel novembre 1918.\nNon si conoscono copie ancora esistenti della pellicola che viene considerata presumibilmente perduta."}
{"id": "3918982", "revid": "110157", "url": "https://it.wikipedia.org/wiki?curid=3918982", "title": "Pena di morte in Pakistan", "text": "La pena di morte in Pakistan \u00e8 prevista per alcuni reati.\nNel 2005 almeno 241 persone sono state condannate a morte e almeno 31 condanne sono state eseguite. Il Pakistan \u00e8 al quinto posto al mondo per casi totali (non pro capite) dopo la Repubblica Popolare Cinese, Iran, Arabia Saudita e Stati Uniti.\nPi\u00f9 di 900 persone si trovano nel braccio della morte condannate dai tribunali inferiori. Nel 1999 Amnesty International ha registrato 13 esecuzioni.\nL'impiccagione \u00e8 l'unico metodo legale di esecuzione.\nA partire dall'ottobre 2008 il governo del Pakistan ha avviato una moratoria sulla pena di morte."}
{"id": "3919014", "revid": "729019", "url": "https://it.wikipedia.org/wiki?curid=3919014", "title": "AMT Hardballer", "text": "The Arcadia Machine &amp; Tool Hardballer \u00e8 una serie di pistole basate sulla .45 ACP Colt M1911 costruite dalla Arcadia Machine &amp; Tool (AMT) dal 1977 al 2002. La \"Hardballer\" fu la prima pistola tipo 1911 interamente in acciaio inox.\nAMT Hardballer.\nLa AMT Hardballer \u00e8 una pistola calibro 45 prodotta in California dalla Societ\u00e0 Arcadia Machine and Tool (AMT)dalla fine degli anni '60 e nella met\u00e0 degli anni '70 a West Covina.\nL'arma si \u00e8 rivelata di scarso interesse a causa della produzione inaffidabile dei problemi dell'acciaio irritante: spara in modo inaffidabile con le munizioni a punta cava di quell'epoca e si potrebbe usare con ogni affidabilit\u00e0 solo con munizioni FMJ. Tuttavia se adeguatamente mantenuta pu\u00f2 essere modellata in un'arma abbastanza intrigante.\nIl vantaggio principale di questa arma \u00e8 che quasi ogni parte \u00e8 il drop-in di una M1911 e si trovano molti ricambi e parti personalizzate. Il difetto pi\u00f9 frequente (in comune con tutti gli M1911) \u00e8 l'estrattore. Fortunatamente questo pezzo \u00e8 molto facile da sostituire e poco costoso.\nUn ulteriore vantaggio \u00e8 che questa arma \u00e8 in acciaio inossidabile e pu\u00f2 essere lavorata senza preoccuparsi di rovinare le finiture e anche gli spigoli vivi possono essere facilmente arrotondato con oggetti specifici.\nVarianti.\nL'Hardballer \u00e8 stata sviluppata come una pistola sportiva fino al 1978.\nAMT Hardballer nella cultura di massa.\nL'hardballer \u00e8 nota per essere la pistola utilizzata dall'Agente 47 nella serie di videogiochi Hitman.\nQuest'arma viene anche raffigurata nella locandina di Terminator."}
{"id": "3919017", "revid": "287204", "url": "https://it.wikipedia.org/wiki?curid=3919017", "title": "Kyurem Nero", "text": ""}
{"id": "3919018", "revid": "287204", "url": "https://it.wikipedia.org/wiki?curid=3919018", "title": "Kyurem Bianco", "text": ""}
{"id": "3919026", "revid": "106908", "url": "https://it.wikipedia.org/wiki?curid=3919026", "title": "Superman Lives", "text": ""}
{"id": "3919031", "revid": "1534511", "url": "https://it.wikipedia.org/wiki?curid=3919031", "title": "Brookesia", "text": "Brookesia \u00e8 un genere di rettili appartenente alla famiglia Chamaeleonidae, endemico del Madagascar.\nDescrizione.\nIl genere \"Brookesia\" comprende camaleonti di piccole dimensioni, con una livrea brunastra; a differenza di altri camaleonti, hanno una limitata capacit\u00e0 di cambiare colorazione. Generalmente le femmine hanno dimensioni maggiori dei maschi. In molte specie sul dorso \u00e8 presente una fila di tubercoli laterovertebrali. La coda \u00e8 corta e non \u00e8 prensile.\nBiologia.\nHanno abitudini diurne.\nA differenza di altri generi di camaleonti malgasci come \"Calumma\" e \"Furcifer\" che sono arboricoli, la maggior parte delle specie di \"Brookesia\" vive nella lettiera delle foreste; durante la notte cercano riparo in rifugi sopraelevati (piccole piante, rami secchi caduti al suolo); se molestate simulano la morte (tanatosi) restando immobili sul terreno.\nDistribuzione e habitat.\nIl genere \"Brookesia\" \u00e8 endemico del Madagascar. Le singole specie sono caratterizzate da un elevato grado di microendemismo: molte di esse hanno un areale ristretto ad un'unica localit\u00e0, spesso con una superficie di pochi km\u00b2.\nTassonomia.\nComprende le seguenti specie:\nLe specie \"B. lolontany\" e \"B. nasus\", in precedenza attribuite a questo genere, sono attualmente segregate nel genere \"Palleon\"."}
{"id": "3919040", "revid": "1305772", "url": "https://it.wikipedia.org/wiki?curid=3919040", "title": "Wait (The Beatles)", "text": "Wait \u00e8 un brano musicale dei Beatles, accreditato alla coppia Lennon/McCartney, pubblicato nell'album \"Rubber Soul\".\nLa canzone di solito \u00e8 indicata come un lavoro fatto in coppia da Lennon e McCartney, anche se nel 1997 tramite il libro \"Many Years from Now\", McCartney dichiar\u00f2 la canzone composta da lui.\nIl brano.\nComposizione.\nOriginalmente registrata per \"Help!\" nel giugno del 1965 ma poi scartata per far posto a \"Dizzy Miss Lizzy\", \"Wait\" fu poi inclusa su \"Rubber Soul\". I versi descrivono ansia del cantante riguardo al rapporto con la sua ragazza mentre lui \u00e8 via. La canzone \u00e8 tematicamente simile ad altre composizione di Lennon/McCartney, come \"When I Get Home\", \"Things We Said Today\" e \"All My Loving\". Il testo \u00e8 completamente cantato da Lennon e McCartney assieme, eccetto nei primi due ritornelli. Strumentalmente, la cosa pi\u00f9 importante \u00e8 la chitarra suonata con il pedale del volume, come precedentemente provato nel brano \"I Need You\".\nRegistrazione.\nRegistrato primariamente nel giugno del 1965, i Beatles aggiunsero delle sovraincisioni al brano iniziale."}
{"id": "3919046", "revid": "599013", "url": "https://it.wikipedia.org/wiki?curid=3919046", "title": "Amedeo Balestrieri", "text": "Carriera.\nInizi\u00f2 la carriera agonistica nel , club nel quale milit\u00f2 tre stagioni in cadetteria, debuttando in prima squadra il 10 marzo 1957 nella sconfitta sul campo del (0-2); nella stagione 1957-1958 visse un intermezzo alla Libertas Correggio, nel Campionato Interregionale di Seconda Categoria. Nell'estate seguente torn\u00f2 quindi a Parma, dove s'impose contribuendo con alcune decisive reti alla salvezza della squadra ducale.\nNel 1960 pass\u00f2 alla , in quarta serie, ottenendo la promozione in Serie C a seguito della vittoria del girone E della Serie D 1960-1961. Con i marchighiani, che nel frattempo avevano cambiato il nome in Civitanovese, rest\u00f2 sino al 1963. La militanza nel club adriatico fu interrotta nel 1962 da un breve prestito al , impegnato nella Coppa dell'Amicizia italo-franco-svizzera 1962, competizione in cui gioc\u00f2 l'incontro pareggiato per 1-1 dai granata contro l'; i piemontesi ottennero il secondo posto finale, perdendo nel doppio confronto finale contro il .\nNel 1963 fu ingaggiato dal , in Serie C, chiudendo la stagione al terzo posto del girone B. L'anno seguente torn\u00f2 a giocare tra i cadetti tra le file della , ottenendo il nono posto. Nel 1965 pass\u00f2 al , in terza serie. Con i silani si piazz\u00f2 al secondo posto del girone C, a un solo punto dalla prima classificata. La stagione successiva \u00e8 al , club con cui ottiene la permanenza in terza serie.\nNel 1967 Balestrieri ritorna tra i cadetti tra le file del neopromosso . Con gli umbri ottiene la permanenza di categoria al termine degli spareggi salvezza, ma anche una squalifica record di 7 giornate a seguito di un violento alterco con l'arbitro Bigi, iniziato con una controversa espulsione comminatagli nella trasferta di Palermo del 4 febbraio 1968 e poi proseguito sul volo di ritorno dalla Sicilia. La stagione seguente passa inizialmente al , club cadetto con cui gioca un solo incontro, la sconfitta esterna 1-4 del 6 ottobre 1968 contro la , prima di venire ceduto all'. Con i campani ottenne il terzo posto del girone C della Serie C 1968-1969. La stagione seguente, sempre in terza serie, Balestrieri la disputa con la casacca dell', sodalizio con cui ottiene il quindicesimo posto del girone B.\nNel 1970 ritorna al Genoa, appena retrocesso in Serie C. Con i liguri vince il girone B, guadagnando la promozione in cadetteria. Segn\u00f2 la sua prima rete con i rossobl\u00f9 il 13 settembre 1970, nella vittoria casalinga contro l', incontro della prima giornata di campionato. La stagione successiva passa al , sempre in Serie C, dove termina la carriera agonistica."}
{"id": "3919048", "revid": "767487", "url": "https://it.wikipedia.org/wiki?curid=3919048", "title": "Second Division 1963-1964", "text": "La stagione 1963-1964 \u00e8 stata la sessantunesima edizione della Second Division, secondo livello del campionato di calcio inglese. Il capocannoniere del torneo fu Ron Saunders del Portsmouth con 33 reti."}
{"id": "3919049", "revid": "124123", "url": "https://it.wikipedia.org/wiki?curid=3919049", "title": "Marco Ciatti", "text": "Biografia.\nSi laurea in Lettere nell'indirizzo di Storia dell'Arte; a partire dal 1980 presta servizio, come storico dell'arte, presso il Ministero per i Beni e le Attivit\u00e0 Culturali.\nIn servizio dal 1981 al 1984 presso la Soprintendenza per i Beni Artistici e Storici di Siena e dal 1984 presso l'Opificio delle Pietre Dure dove \u00e8 stato a lungo direttore del Laboratorio di restauro dei Dipinti su tela e tavola nonch\u00e9 del Settore di restauro dei Manufatti Tessili.\n\u00c8 stato anche Vice-Direttore della Scuola di Alta Formazione e Studi annessa all'Istituto per la quale \u00e8 titolare dell'insegnamento di Storia e Teoria del restauro.\nDal 1997 \u00e8 direttore della rivista dell'Istituto \"OPD Restauro\" che viene pubblicata su base annuale. Ha promosso la collana \"Problemi di Conservazione e Restauro\", edita dall'O.P.D. Dal 2004 \u00e8 coordinatore scientifico della collana \"Storia e teoria del restauro\".\nDopo aver svolto gi\u00e0 in passato (tra il mese di ottobre 2006 ed il mese di marzo 2008) funzione di soprintendente (\"ad interim\") \u00e8 stato, dal dicembre 2010 al mese di febbraio 2012 funzioni di funzionario delegato dal Soprintendente \"ad interim\" Cristina Acidini.\nNella sua attivit\u00e0 all'Opificio ha diretto il lavoro di restauro su importanti capolavori di Beato Angelico, Fra' Bartolomeo, Botticelli, Caravaggio, Coppo di Marcovaldo, Cimabue, Gentile da Fabriano, Giovanni Pisano, Giotto, Filippo Lippi, Mantegna, Raffaello, Rosso Fiorentino, Rubens, occupandosi poi delle iniziative connesse quali la pubblicazione di appositi cataloghi e l'organizzazione delle mostre collegate alle opere restaurate.\nDal 1998 al 2011 \u00e8 stato docente a contratto di Teoria del Restauro e di Storia delle Tecniche Artistiche presso il Corso in Conservazione dei Beni Culturali dell'Universit\u00e0 degli Studi di Siena, con sede ad Arezzo.\nHa tenuto e tiene corsi di Storia e Teoria del restauro e di Storia delle Tecniche Artistiche presso le Universit\u00e0 degli Studi di Siena, Firenze, Bologna, l'Universit\u00e0 Cattolica di Milano e il Politecnico di Milano.\n\u00c8 Accademico d'onore della Classe di pittura dell'Accademia delle Arti del Disegno di Firenze ed ha al suo attivo oltre 280 pubblicazioni su: restauro dei dipinti, storia e teoria del restauro, tecniche artistiche, storia dell'arte, storia dei tessili antichi, storia delle arti applicate, e partecipazioni a convegni nazionali ed internazionali.\nHa tenuto conferenze su tematiche del restauro presso numerose istituzioni culturali specializzate a livello internazionale, quali il Kunsthistorisches Institut in Florenz, il Courtauld Institute di Londra, l'Hamilton Kerr Institute dell'Universit\u00e0 di Cambridge, la National Gallery di Londra, il Metropolitan Museum di New York, il Getty Conservation Institute di Los Angeles, la Yale University Art Gallery, il Museo del Louvre di Parigi, il Zentralinstituts f\u00fcr Kunstgeschichte di Monaco di Baviera, la Galleria Nazionale di Praga, il TAREA-UNSAM di Buenos Aires e l'Hochschule f\u00fcr Bildende K\u00fcnste Dresden di Dresda.\n\u00c8 stato membro della Commissione Normal: \"gruppo Beni Storico-Artistici, Dipinti su tela e tavola\".\n\u00c8 membro della commissione tecnica interministeriale (MiBAC-MIUR) per le attivit\u00e0 istruttorie finalizzate all'accreditamento delle istituzioni formative e per la vigilanza sull'insegnamento del restauro.\nHa ricevuto nel 2011 il premio nazionale dedicato a Pasquale Rotondi quale \u201cSalvatore dell'Arte\u201d, promosso dal Comune di Sassocorvaro e riconosciuto ufficialmente dal MIBAC e dalla Presidenza del Consiglio dei ministri con apposita legge.\nDal 20 febbraio 2012 \u00e8 Soprintendente dell'Opificio delle Pietre Dure.\nFilmografia.\n\"Firenze e gli Uffizi 3D/4K\" (2015)"}
{"id": "3919062", "revid": "2036687", "url": "https://it.wikipedia.org/wiki?curid=3919062", "title": "Annie M. G. Schmidt", "text": "La sua produzione letteraria spazia dalla poesia alle canzoni, dalle opere teatrali a quelle per radio e televisione, ai musical, anche se \u00e8 conosciuta principalmente per i suoi libri per ragazzi: nel 1988 vinse il Premio Hans Christian Andersen con la serie \"Jip e Janneke\".\n\u00c8 stata definita \"\"la pi\u00f9 versatile e dotata autrice di libri per bambini nei Paesi Bassi\", la \"madre della canzone teatrale olandese\" e la \"regina della letteratura per bambini olandese\", \u00e8 stata lodata per il suo \"delizioso linguaggio tipicamente olandese\"\" ed \u00e8 considerata una delle pi\u00f9 grandi scrittrici olandesi. Nel 2007, un gruppo di storici l'ha inclusa nel \"Canon van Nederland\", paragonandola ad altre icone della storia olandese come Vincent van Gogh e Anna Frank.\nBiografia.\nInfanzia e famiglia.\nAnna Maria Geertruida Schmidt nacque il 20 maggio 1911 a Kapelle, municipalit\u00e0 di Zuid-Beveland, una parte della provincia della Zelanda. Suo padre Johannes Daniel Schmidt (1871-1951) era un sacerdote e sua madre, Geertruida Maria Bouhuijs (1871-1958), era un'insegnante e con lei Annie ebbe un forte legame affettivo. Prima della sua nascita nacquero due sorelle omonime. La prima nacque nel dicembre 1901 e mor\u00ec il giorno dopo la nascita, la seconda nacque nel giugno 1906 e mor\u00ec il 24 giugno 1909. Aveva un fratello nato nel 1903, Willem, soprannominato \"Wim\".\nSin da bambina Annie manifest\u00f2 una forte curiosit\u00e0 per l'ambiente che la circondava e, grazie alla madre insegnante, impar\u00f2 in fretta a leggere e venne abituata all'ascolto di filastrocche e favole. Fu una grande ammiratrice di Hans Christian Andersen e quando aveva quattordici anni sua madre invi\u00f2 alcune sue poesie al poeta olandese Willem Kools, che diede un giudizio estremamente positivo. In seguito agli incoraggiamenti del poeta e della madre, nello stesso anno Annie pubblic\u00f2 la sua prima filastrocca. Studi\u00f2 per diventare bibliotecaria e nel 1941 venne assunta a Flessinga come direttrice della biblioteca comunale.\u00a0\nNel 1950 venne pubblicata la prima raccolta di filastrocche per bambini di Annie e due anni dopo, il 20 gennaio 1952, nacque suo figlio Flip, attore dal 1972, avuto con il compagno, il chimico olandese Dick van Duijn, che aveva gi\u00e0 due figli dal suo matrimonio. Dopo la morte di Dick, avvenuta nel 1981, Annie si trasfer\u00ec ad Amsterdam.\nJip e Janneke.\nNel 1946 Annie concluse il suo lavoro da bibliotecaria e un anno dopo trov\u00f2 un impiego lavorativo \ncome redattrice presso \"Het Parool\", un quotidiano di Amsterdam per il quale lavor\u00f2 fino al 1958. Fu l\u00ec che incontr\u00f2 l'illustratrice Fiep Westendorp, con la quale ebbe una lunga collaborazione lavorativa. Dal 1952 al 1957 infatti, Annie scrisse una serie di libri per bambini su due migliori amici, Jip e Janneke, e Fiep Westendorp si occup\u00f2 delle illustrazioni. Le storie, basate su esperienze reali del figlio di Annie, vennero pubblicate quotidianamente sui giornali. Il primo libro della serie venne pubblicato il 13 settembre 1952 e l'ultimo, l'ottavo, il 7 settembre 1957. Anche dopo la conclusione della serie di \"Jip e Janneke\" Fiep Westendorp continu\u00f2 a collaborare con Annie.\nMorte.\n\u00c8 morta il giorno dopo il suo 84\u00ba compleanno, scegliendo l'eutanasia con un cocktail di farmaci e alcol. \u00c8 sepolta a Zorgvlied, un cimitero di Amsterdam. Grazie alla grande fama che aveva, la sua morte fece molto discutere sull'eutanasia."}
{"id": "3919063", "revid": "3115", "url": "https://it.wikipedia.org/wiki?curid=3919063", "title": "Didier Groffier", "text": "Biografia.\nFratello del poeta, scrittore e drammaturgo Jean Groffier, fu allievo e seguace di \u00c9mile Claus.\nLa sua opera consiste principalmente in paesaggi e raffigurazioni marine, realizzati secondo la tecnica del luminismo impressionista. In particolare, la natura e i paesaggi della Corsica gli ispirarono numerose opere. Si applic\u00f2 anche al nudo femminile, che tratt\u00f2 con delicatezza e sensibilit\u00e0.\nFu membro del Circolo d'Arte \"\"Schaerbeek\" e del Gruppo \"\u00c9volution\" di Anderlecht."}
{"id": "3919065", "revid": "446353", "url": "https://it.wikipedia.org/wiki?curid=3919065", "title": "HNLMS Isaac Sweers", "text": ""}
{"id": "3919067", "revid": "446353", "url": "https://it.wikipedia.org/wiki?curid=3919067", "title": "HNLMS Isaac Sweers (1941)", "text": ""}
{"id": "3919068", "revid": "110157", "url": "https://it.wikipedia.org/wiki?curid=3919068", "title": "Villi ja vitun vapaa", "text": "Villi ja vitun vapaa \u00e8 il terzo singolo tratto dal quinto album di studio del rapper finlandese Petri Nyg\u00e5rd, pubblicato da Open Records il 29 aprile 2010. Il brano \u00e8 stato prodotto da MMEN.\nIl singolo \u00e8 stato successivamente remixato da K-System e da Infekto e pubblicati dallo stesso Petri sul suo account di YouTube.\nVideo.\nIl video prevede l'utilizzo di personaggi dei cartoni animati, come Puffetta e Bart Simpson, o anche dei loghi come l'omino delle Pringles, che circondano Petri Nyg\u00e5rd, anche lui in formato cartone animato, in atteggiamenti sessualmente espliciti ma censurati. \u00c8 stata pubblicata anche la versione non censurata."}
{"id": "3919084", "revid": "1543377", "url": "https://it.wikipedia.org/wiki?curid=3919084", "title": "Kam Chancellor", "text": "Fu scelto dai Seahawks nel corso del quinto giro (133\u00ba assoluto) del Draft NFL 2010. Al college ha giocato a football a Virginia Tech. Chancellor, noto per i suoi colpi particolarmente duri, faceva parte della celebre linea secondaria dei Seahawks denominata Legion of Boom.\nCarriera universitaria.\nChancellor si iscrisse a Virginia Tech nel 2006. Si allen\u00f2 come quarterback, venendo poi spostato nel ruolo di cornerback prima dell'inizio della stagione. Quell'anno disput\u00f2 tutte le 13 partite, mettendo a segno 9 tackle, 2 passaggi deviati e un intercetto. L'anno divenne titolare, dando il suo contributo anche negli special team. Gioc\u00f2 tutte le 14 gare come partente, totalizzando 79 tackle, 7 passaggi deviati e un intercetto.\nPrima della stagione 2008, fu spostato nel ruolo di free safety, il terzo ruolo in altrettanti anni a Virginia Tech. Gioc\u00f2 ancora tutte le 14 come titolare, con 52 tackle e due intercetti. A fine anno, consider\u00f2 di rendersi eleggibile per il Draft NFL 2009, ma opt\u00f2 infine per disputare la sua ultima stagione nel college football. L'allenatore dei defensive back degli Hokies, Torrian Gray, afferm\u00f2 che Chancellor avrebbe potuto essere \"la migliore safety della storia di Virginia Tech.\" Dal canto suo, il giocatore afferm\u00f2 di ispirarsi all'ex safety dei Washington Redskins Sean Taylor dicendo: \"[era] una grossa safety, il prototipo di giocatore per quel ruolo. Anch'io sono una grossa safety e ho sempre desiderato essere come lui. Non sto dicendo necessariamente che posso essere Sean Taylor ma che posso giungere ai suoi livelli\".\nCarriera professionistica.\nSeattle Seahawks.\nKam Chancellor su scelto dai Seattle Seahawks all'inizio del quinto giro con la chiamata numero 133 nel Draft 2010. Nella sua stagione da rookie disput\u00f2 tutte e 16 le partite ma nessuna di esse da titolare.\nStagione 2011.\nIl 16 agosto 2011, i Seattle Seahawks annunciarono la firma dell'ex giocatore dei Green Bay Packers, la strong safety Atari Bigby. Bigby avrebbe dovuto competere con Chancellor per il ruolo da titolare. Chancellor part\u00ec da titolare nella prima gara di pre-stagione della stagione 2011 contro i San Diego Chargers, vinta 23-17 da Seattle. Nel corso della stagione gioc\u00f2 tutte le gare tranne una e tutte da titolare. Grazie alle sue ottime prestazioni fu convocato per il suo primo Pro Bowl in sostituzione di Dashon Goldson dei San Francisco 49ers.\nStagione 2012.\nIl 9 settembre, nella gara di debutto della stagione 2012, Kam guid\u00f2 i Seahawks con 5 tackle solitari nella sconfitta per 20-16 contro gli Arizona Cardinals. Nel turno successivo, Chancellor guid\u00f2 ancora la squadra con 9 tackle nella prima vittoria della stagione sui Dallas Cowboys. La sua stagione regolare si concluse disputando come titolare tutte le 16 partite, mettendo a segno 101 tackle e forzando un fumble.\nStagione 2013.\nIl 22 aprile 2013, Chancellor firm\u00f2 un prolungamento contrattuale coi Seahawks della durate di 4 anni per un valore di 28 milioni di dollari. Il primo intercetto stagionale lo mise a segno nella netta vittoria della settimana 2 contro i 49ers e il secondo la settimana successiva contro i Jacksonville Jaguars. Nella settimana 16 contro i Cardinals, Kam guid\u00f2 la squadra con 11 tackle e il suo terzo intercetto ma ci\u00f2 non fu sufficiente ad evitare a Seattle la prima sconfitta casalinga dopo due anni di imbattibilit\u00e0. Nell'ultima gara della stagione i Seahawks batterono i Rams in casa terminando con un record di 13 vittorie e 3 sconfitte, il migliore della storia della franchigia a pari merito con quello del 2005, assicurandosi il primo posto nel tabellone della NFC e la possibilit\u00e0 di qualificarsi direttamente al secondo turno dei playoff. La stagione regolare di Chancellor si concluse con 99 tackle, 3 intercetti e un fumble forzato, venendo premiato con la seconda convocazione al Pro Bowl in carriera e inserito nel Second-team All-Pro. Fu inoltre votato al 65\u00ba posto nella NFL Top 100 dai suoi colleghi.\nNel divisional round dei playoff, Chancellor guid\u00f2 la sua squadra con 14 tackle nella vittoria sui New Orleans Saints. La settimana successiva, nella finale della NFC, i Seahawks in casa batterono gli odiati rivali di division dei 49ers qualificandosi per il secondo Super Bowl della loro storia. Kam fu ancora decisivo mettendo a segno 11 tackle e soprattutto un intercetto su Colin Kaepernick nel quarto periodo che permise alla difesa di resistere al tentativo di rimonta degli avversari.\nIl 2 febbraio 2014, nel Super Bowl XLVIII contro i Denver Broncos, Seattle domin\u00f2 dall'inizio alla fine della partita, vincendo per 43-8. Chancellor si laure\u00f2 campione NFL mettendo a segno 9 tackle e un intercetto su Peyton Manning in una gara in cui la difesa di Seattle annull\u00f2 l'attacco dei Broncos che nella stagione regolare aveva stabilito il record NFL per il maggior numero di punti segnati.\nStagione 2014.\nIl 6 maggio 2014, emerse che Chancellor si era operato a un'anca da circa un mese. Part\u00ec comunque regolarmente come titolare nella gara di debutto della stagione in cui mise a segno 11 tackle nella vittoria casalinga sui Packers. Due settimane dopo, nella rivincita coi Broncos del Super Bowl di sette mesi prima, fece registrare il primo intercetto stagionale, oltre a nove tackle, un fumble forzato e due passaggi deviati, che gli valsero il premio di miglior difensore della NFC della settimana. Dopo la gara della settimana 8 contro i Panthers, Kam fu costretto a perdere due gare per un infortunio, facendo ritorno nella settimana 11 contro i Chiefs. Sette giorni dopo fu premiato per la seconda volta in stagione come miglior difensore della NFC della settimana grazie alla sua prestazione contro gli Arizona Cardinals, in quel momento la squadra col miglior record della lega, in cui mise a segno 8 tackle, limitando gli avversari a soli tre punti segnati. Prima dell'ultima gara della stagione, Chancellor fu premiato con lo Steve Largent Award come membro dell'anno dei Seahawks. Seattle batt\u00e9 in casa i Rams assicurandosi per il secondo anno consecutivo la vittoria del titolo di division e il vantaggio del fattore campo per tutti i playoff della NFC. La sua annata si chiuse con 78 tackle, un intercetto, un fumble forzato e 6 passaggi deviati, venendo convocato per il terzo Pro Bowl in carriera e inserito nel Second-team All-Pro.\nIl 10 gennaio 2015. nel secondo turno di playoff, Seattle ospit\u00f2 i Panthers battendoli per 31-17 e qualificandosi per la seconda finale della NFC consecutiva. Chancellor disput\u00f2 una prova dominante mettendo a segno 10 tackle e intercettando un passaggio di Cam Newton nel quarto periodo che ritorn\u00f2 per 90 yard in touchdown, la giocata pi\u00f9 lunga della storia della franchigia nei playoff. Seattle giunse nuovamente a disputare il Super Bowl, ma venne sconfitta dai New England Patriots.\nStagione 2015.\nNel 2015, Chancellor, per una disputa contrattuale, salt\u00f2 le prime due gare della stagione, perse entrambe da Seattle, prima di fare ritorno nel terzo turno. Sette giorni dopo fu decisivo quando forz\u00f2 un fumble su Calvin Johnson dei Lions che si stava avviando a segnare il touchdown della vittoria per Detroit nei secondi finali. Il primo intercetto lo fece registrare nel sesto turno contro i Panthers, ma Seattle perse la seconda gara consecutiva in rimonta. Nel decimo turno, Chancellor mise a segno un primato personale di 17 tackle nella gara interna persa coi Cardinals. Due settimane dopo mise a segno il suo secondo intercetto nel finale gara su Landry Jones degli Steelers. A fine anno, Chancellor fu convocato per il quarto Pro Bowl consecutivo dopo avere terminato con 74 tackle in 11 presenze. La difesa di Seattle invece si classific\u00f2 al primo posto della NFL per il quarto anno consecutivo, un fatto mai accaduto prima dalla fusione AFL-NFL del 1970.\nNel primo turno di playoff, i Seahawks affrontarono i Vikings in un TCF Bank Stadium congelato nella terza gara pi\u00f9 fredda della storia dei playoff. Nel quarto periodo di gioco, Chancellor forz\u00f2 un fumble fondamentale su Adrian Peterson dopo il quale Seattle segn\u00f2 il field goal del decisivo 10-9 finale.\nStagione 2016.\nNella stagione 2016, Chancellor part\u00ec come titolare nelle prime quattro gare, venendo poi costretto a saltare tutto il successivo mese di gioco a causa di un infortunio. Torn\u00f2 in campo nella settimana 10, nella rivincita del Super Bowl 49 in casa dei Patriots, in cui forz\u00f2 un fumble e fu decisivo nell'ultima azione della gara, in cui imped\u00ec la rimonta avversaria. Per quella prestazione fu premiato come miglior difensore della NFC della settimana. Sette giorni dopo fece registrare il primo intercetto stagionale ai danni di Carson Wentz nella vittoria interna sui Philadelphia Eagles. La sua annata si chiuse con 85 tackle e 2 intercetti in 12 presenze, venendo premiato per la seconda volta con lo Steve Largent Award. Nei playoff i Seahawks batterono nel primo turno i Detroit Lions, venendo eliminati la settimana successiva dagli Atlanta Falcons.\nStagione 2017.\nIl 1\u00ba agosto 2017, Chancellor firm\u00f2 con Seattle un rinnovo triennale del valore di 36 milioni di dollari, 25 milioni dei quali garantiti. Nel nono turno vinto in casa dei Cardinals forz\u00f2 un fumble su Adrian Peterson e mise a segno un placcaggio nella end zone avversaria, segnando la prima safety in carriera. Il 18 novembre fu annunciato che Chancellor avrebbe perso tutto il resto della stagione per un infortunio al collo contro i Detroit Lions che di fatto chiuse la sua carriera.\nVita privata.\nChancellor era presente al Massacro al Virginia Polytechnic Institute dove Seung-Hui Cho uccise 33 persone prima di suicidarsi. Chancellor ha descritto l'esperienza come \"spaventosa\"."}
{"id": "3919085", "revid": "468892", "url": "https://it.wikipedia.org/wiki?curid=3919085", "title": "Amaterasu (Stargate)", "text": ""}
{"id": "3919089", "revid": "468892", "url": "https://it.wikipedia.org/wiki?curid=3919089", "title": "Anteaus", "text": ""}
{"id": "3919090", "revid": "6923", "url": "https://it.wikipedia.org/wiki?curid=3919090", "title": "Cammino di Piccola Polonia", "text": "Il Cammino di Piccola Polonia \u00e8 una delle strade che compongono, in territorio polacco, il cammino di Santiago di Compostela."}
{"id": "3919091", "revid": "468892", "url": "https://it.wikipedia.org/wiki?curid=3919091", "title": "Ares (Stargate)", "text": ""}
{"id": "3919092", "revid": "468892", "url": "https://it.wikipedia.org/wiki?curid=3919092", "title": "Bastet (Stargate)", "text": ""}
{"id": "3919095", "revid": "38120", "url": "https://it.wikipedia.org/wiki?curid=3919095", "title": "Camulus (personaggio)", "text": ""}
{"id": "3919096", "revid": "468892", "url": "https://it.wikipedia.org/wiki?curid=3919096", "title": "Dreylock", "text": ""}
{"id": "3919098", "revid": "1543377", "url": "https://it.wikipedia.org/wiki?curid=3919098", "title": "Guerra civile in Sierra Leone", "text": "La guerra civile in Sierra Leone \u00e8 stata un conflitto iniziato nel 1991 e concluso nel 2002 fra i ribelli del Fronte Unito Rivoluzionario, sostenuti dalle forze speciali del NPFL, e le forze governative comandate da Joseph Saidu Momoh. Al termine degli undici anni di scontri, che hanno causato oltre 50\u00a0000 vittime, hanno prevalso le forze governative.\nStoria.\nDurante il primo anno di guerra il RUF conquist\u00f2 il controllo di ampi territori nell'est e nel sud del paese ricchi di miniere di diamanti. La debole risposta del governo agli attacchi del RUF e alla diminuzione dei guadagni derivanti dalla produzione di diamanti fecero precipitare la situazione sino al colpo di stato militare dell'aprile 1992 in cui prese il potere il National Provisional Ruling Council (NPRC). Al termine del 1993, le truppe governative riuscirono a riconquistare le miniere in mano ai ribelli, spingendo il RUF al limite dei confini con la Liberia. Nel marzo 1995, per sconfiggere definitivamente il RUF il governo chiam\u00f2 a combattere le forze mercenarie sudafricane degli Executive Outcomes (EO). La Sierra Leone pot\u00e9 cos\u00ec svolgere delle libere elezioni nel marzo 1996, mentre il RUF sigl\u00f2 l'accordo di pace di Abidjan. Sotto la pressione delle Nazioni Unite il governo annull\u00f2 per\u00f2 il suo contratto con i mercenari dell'EO prima che l'accordo fosse messo in pratica, e le ostilit\u00e0 ripresero.\nNel maggio 1997 un gruppo di ufficiali dell'esercito rovesci\u00f2 il governo con un nuovo colpo di Stato insediando al comando del paese l'Armed Forces Revolutionary Council (AFRC). Il RUF si un\u00ec presto all'AFRC conquistando Freetown senza incontrare resistenza. Il nuovo governo, guidato da Johnny Paul Koroma, dichiar\u00f2 la guerra ufficialmente conclusa mentre il paese veniva sconvolto da un'ondata di saccheggi, stupri e violenze. In difesa della popolazione civile intervennero quindi le truppe dell'ECOMOG guidate dalla Nigeria, che riconquistarono la capitale senza per\u00f2 riuscire a riprendere il controllo del territorio.\nNel gennaio 1999 la comunit\u00e0 internazionale intervenne diplomaticamente per promuovere un negoziato fra il RUF ed il governo. ottenendo il 27 marzo dello stesso anno la firma dell'accordo di pace di Lom\u00e9. In base all'accordo, il comandante del RUF Foday Sankoh otteneva la vice presidenza del paese e il controllo delle miniere di diamanti in cambio della fine delle ostilit\u00e0. Un contingente di pace delle Nazioni Unite sarebbe rimasto in missione nel paese per sovraintendere al processo di disarmo. Le forze ribelli non rispettarono per\u00f2 il patto di disarmo e nel maggio 2000 il conflitto riprese. Per salvare la missione delle Nazioni Unite e il debole governo del presidente Ahmad Tejan Kabbah intervenne quindi la Gran Bretagna, che con il supporto delle forze aeree guineane finalmente sconfisse il RUF. Il 18 gennaio 2002 il presidente Kabbah dichiar\u00f2 ufficialmente conclusa la guerra."}
{"id": "3919103", "revid": "1305772", "url": "https://it.wikipedia.org/wiki?curid=3919103", "title": "Ettore Carruccio", "text": "Biografia.\n\u00c8 stato assistente di Federigo Enriques a Roma. Diventato libero docente di Storia delle matematiche nel 1940, insegn\u00f2 nelle Universit\u00e0 di Modena, di Bologna e di Torino. Nel 1975 fu chiamato alla cattedra di Storia delle matematiche presso l'Universit\u00e0 di Bologna.\nHa pubblicato pi\u00f9 di 48 lavori scientifici di matematica. Il suo \"Matematica e logica nella storia e nel pensiero contemporaneo\" \u00e8 stato recensito dal Journal of Symbolic Logic come: un \"tentativo di inserire in un quadro unico un ampio insieme di dati storici riguardanti sia la scienza della logica, sia la matematica. Alcuni dei suoi risultati, come la ricostruzione delle vedute logiche di Giuseppe Peano e di Beppo Levi, sono di specifico interesse.\""}
{"id": "3919111", "revid": "92924681", "url": "https://it.wikipedia.org/wiki?curid=3919111", "title": "Campionato di calcio della Repubblica Socialista Sovietica d'Estonia 1971", "text": "Il Campionato di calcio della Repubblica Socialista Sovietica d'Estonia 1971 era la massima divisione del campionato estone ed era un campionato regionale sovietico. La vittoria finale and\u00f2 al Tempo Tallinn che vinse il secondo titolo della sua storia.\nFormula.\nEra formato da dodici squadre: ogni formazione si incontrava le altre in gironi di andata e ritorno, per un totale di 22 incontri. Erano previsti due punti per la vittoria e uno per il pareggio. Dopo la fine del girone di andata il Kaevur J\u00f5hvi Kohtla-J\u00e4rve si ritir\u00f2."}
{"id": "3919112", "revid": "86266067", "url": "https://it.wikipedia.org/wiki?curid=3919112", "title": "Coro di San Lorenzo", "text": "Il coro della basilica di San Lorenzo a Firenze conteneva un perduto ciclo di affreschi di Pontormo, databile alla sua estrema attivit\u00e0 (1546-1556, un anno prima della sua morte) Fu distrutto per le connotazioni religiose non ortodosse verso il 1738\nStoria.\nPier Francesco Riccio, segretario privato e maggiordomo del granduca Cosimo I de' Medici commission\u00f2 verso il 1546 un grande ciclo di affreschi per il coro, o cappella maggiore, della chiesa medicea per eccellenza, San Lorenzo. Il Riccio era cappellano di San Lorenzo e inoltre aveva delega ducale alla politica artistica, incarico che, per come lo svolgeva, gli valse le antipatie di Giorgio Vasari e Benvenuto Cellini. \nPontormo lavor\u00f2 all'impresa alacremente e pressoch\u00e9 senza assistenti (escluso l'inseparabile Agnolo Bronzino) per i successivi dieci anni, annotando nel suo diario il procedere dei lavori e studiando le figure con numerosi disegni, in parte pervenutici. Gli affreschi si dispiegavano sulle tre pareti su due registri e contenevano scene bibliche. Insolita era l'iconografia cristologica che fa riferimento al trattatello cripto-protestante il \"Beneficio di Cristo\", allora tollerato e che faceva capo agli ambienti della Controriforma: in esso si proclamava la fiducia nella salvezza individuale attraverso la sola fede. \nAlla morte del Pontormo gli affreschi furono portati a termine dal Bronzino stesso. Mal visti in epoca controriformata, criticati da Vasari che non ne apprezz\u00f2, a suo dire, l'eccessiva libert\u00e0 compositiva, vennero infine distrutti irreparabilmente nel 1738 o nel 1742, quando l'intero coro venne demolito e ricostruito, all'epoca dell'Elettrice Palatina.\nDescrizione.\nLa disposizione originaria delle scene non \u00e8 sicura e si basa sulle indicazioni fornite da Giorgio Vasari (\"Le vite de' pi\u00f9 eccellenti pittori, scultori e architettori\", 1568), da Francesco Bocchi (\"Bellezze della citt\u00e0 di Fiorenza\", 1591) e da un'incisione tardo cinquecentesca nell'Albertina di Vienna. I disegni preparatori superstiti, venti in tutto, sono tutti al Gabinetto dei disegni e delle stampe degli Uffizi salvo due, come indicato in seguito. Il ciclo doveva avviare nel registro superiore della parete centrale dove, intervallati da due finestre, si dovevano trovare le prime storie della \"Genesi\": da sinistra, la \"Cacciata dal Paradiso terrestre\" (un disegno preparatorio della scena, uno della sola Eva), \"Cristo in gloria e creazione di Eva\" (un disegno preparatorio generale, uno del solo Adamo disteso in basso) e il \"Peccato originale\". La centralit\u00e0 della figura di Cristo e l'allusione alla sua redenzione effettuata dopo una prima, rovinosa vittoria del maligno sull'umanit\u00e0 (il tema ricorrente della morte e della catastrofe). Era legato a una particolare religiosit\u00e0 di ascendenza riformista, legata alla teoria della giustificazione per la sola fede, all'insegna di un contatto pi\u00f9 diretto possibile con la divinit\u00e0. \nSu questo stesso livello nelle pareti laterali, sempre intervallate dalle finestre, si trovavano tre scene per lato: a sinistra \"Sacrificio di Caino e Abele e uccisione di Abele\" (due disegni praparatori), \"Storie di No\u00e8\" e \"Mos\u00e8 che riceve le tavole della Legge\" (un disegno preparatorio con Mos\u00e8 di spalle che solleva le tavole, sulle quali Dio punta l'indice dall'alto, uno col solo Mos\u00e8); a destra i \"Quattro evangelisti\" (un disegno preparatorio), il \"Sacrificio di Isacco\" (un disegno preparatorio all'Accademia Carrara di Bergamo) e il \"Lavoro di Adamo ed Eva\" (due disegni preparatori in cui si vede Adamo che affonda la zappa nella terra ed Eva che tiene un fuso e una conocchia). \nIl registro inferiore conteneva due grandi scene laterali in cui erano presenti numerosissime figure, avviluppate senza \"n\u00e9 ordine di storia, n\u00e9 misura, n\u00e9 tempo, n\u00e9 variet\u00e0 di teste, non cangiamento di colori di carni, et insomma non alcuna regola, n\u00e9 proporzione, n\u00e9 alcun ordine di prospettiva\", come critic\u00f2 Vasari. A sinistra doveva trovarsi il \"Diluvio universale e No\u00e8 che parla con Dio\" (tre disegni preparatori), a destra la \"Resurrezione dei corpi\" prima del Giudizio Universale (due disegni preparatori). \nPi\u00f9 complessa era la parte inferiore della parete centrale, poich\u00e9 non si \u00e8 sicuri se presentasse una doppia finestratura come il registro superiore o meno. Nella parte pi\u00f9 alta dovevano trovarsi due coppie di putti abbracciati, mentre al centro si trovava il \"Martirio di san Lorenzo\" (un disegno preparatorio), affiancato da due scheletri reggitorcia; in basso infine doveva inscenarsi l'ascensione delle anime (due disegni preparatori di cui uno alle Gallerie dell'Accademia di Venezia). Molto probabilmente queste scene formavano un tutt'uno, a giudicare dalla confusione suscitata in un osservatore preparato come Vasari, il quale non riusciva a cogliere \"la dottrina\" del complesso decorativo. \nIn generale quindi le scene riflettevano sull'opposizione tra mondo della legge e mondo dell'errore, nella realt\u00e0 rinnovata dalla grazia divina tramite il sacrificio di Cristo. L'accostamento di Ges\u00f9 risorto (con gli evidenti strumenti della Passione) alle storie dei Progenitori sottintende infatti una nuova creazione dell'uomo. Al peccato che incorre nella vita umana si riferivano le scene con Caino e Abele e alla sua espiazione il \"Lavoro dei Progenitori\", mentre No\u00e8 prefigurava la salvezza dell'umanit\u00e0, cos\u00ec come il Sacrificio di Isacco inscenava l'offerta del figlio che Dio fece con Ges\u00f9. Alla nuova legge stabilita da Cristo alludevano i quattro Evangelisti, mentre al rinnovarsi della vecchia legge si riferiva la presenza di Mos\u00e9. L'ultimo atto della storia umana era poi simboleggiato dalle scene (parziali) del Giudizio.\nStile.\nCi\u00f2 che risulta dai disegni superstiti e dalle testimonianze \u00e8 che gli affreschi di San Lorenzo fossero privi di una qualsiasi organizzazione spaziale, arrivando a negare la fisicit\u00e0 delle figure e la loro caratterizzazione sessuale in figure maschili o femminili. Scrisse R. Corti (1977) come invece venivano evidenziati gli \"aspetti inorganici, la flaccidit\u00e0 della carne rispetto ai muscoli, l'assenza di una precisa individualit\u00e0 come di una forza attiva e vitale\". Si tratta di un'evidente polemica aperta con Michelangelo Buonarroti, rovesciando l'eroismo e il vigore anatomico dei suoi nudi nella volta della Cappella Sistina (1508-1512) e nel \"Giudizio universale\" (1537-1541). Le torsioni espressive del Buonarroti sono qui portate alle estreme conseguenze, con i personaggi di Pontormo in preda a pose instabili, spesso incrociate a avviluppate, spiraliformi e serpentinate, all'insegna di uno spiccatissimo anticlassicismo e antinaturalismo. Nel disegno preparatorio del \"Gruppo di morti\" ad esempio, la composizione \u00e8 caratterizzata da un inestricabile viluppo di corpi, legati a catena e sviluppato verso i lati e verso l'alto, in un insieme libero da regole spaziali di alcuna sorta."}
{"id": "3919113", "revid": "729019", "url": "https://it.wikipedia.org/wiki?curid=3919113", "title": "Riverside Park", "text": "Riverside Park \u00e8 un parco situato nella zona nord-ovest dell'isola di Manhattan a New York. Si affaccia sull'Hudson River, fiume che divide New York dal New Jersey. Si estende, a grandi linee, dalla 72th St alla 129th St. ed \u00e8 attraversato dalla Henry Hudson Parkway e ad est \u00e8 delimitato dalla Riverside Drive.\nCuriosit\u00e0.\nLa scena iniziale del grande raduno delle \"gang\" del film I guerrieri della notte (1979) di Walter Hill \u00e8 stata girata in questo parco, all'altezza della 96esima Strada"}
{"id": "3919115", "revid": "339392", "url": "https://it.wikipedia.org/wiki?curid=3919115", "title": "Guerra in Sierra Leone", "text": ""}
{"id": "3919121", "revid": "155634", "url": "https://it.wikipedia.org/wiki?curid=3919121", "title": "Magners", "text": "Magners (o Bulmers) \u00e8 una marca di sidro prodotta a County Tipperary, in Irlanda, dal C&amp;C Group. I prodotti includono diverse variet\u00e0 di sidro: Magners Original, Magners Light, Magners Pear e Magners Berry. Il sidro fu originariamente prodotto sotto il nome di \"Bulmers\" e continua ad essere venduto con quel nome in Irlanda, sebbene l'azienda non sia pi\u00f9 di propriet\u00e0 di H. P. Bulmer. Magners \u00e8 lo sponsor del Celtic Football Club ed era lo sponsor ufficiale della Celtic League."}
{"id": "3919122", "revid": "16758", "url": "https://it.wikipedia.org/wiki?curid=3919122", "title": "Erd\u00e4pfelkas", "text": ""}
{"id": "3919123", "revid": "250771", "url": "https://it.wikipedia.org/wiki?curid=3919123", "title": "Bulmers", "text": ""}
{"id": "3919128", "revid": "1226", "url": "https://it.wikipedia.org/wiki?curid=3919128", "title": "Jumanji (romanzo)", "text": ""}
{"id": "3919129", "revid": "182291", "url": "https://it.wikipedia.org/wiki?curid=3919129", "title": "Project Work", "text": ""}
{"id": "3919130", "revid": "767487", "url": "https://it.wikipedia.org/wiki?curid=3919130", "title": "29 synti\u00e4", "text": "29 synti\u00e4 (dal finlandese \"29 nascite\") \u00e8 la prima raccolta del rapper finlandese Petri Nyg\u00e5rd, pubblicato il 16 marzo 2011 dalla Open Records, un mese dopo aver pubblicato \"Kaikki tai ei mit\u00e4\u00e4n\". Il sottotitolo \u00e8 \"Kaikki vitun hitit\" (\"tutte le hit del diavolo\")."}
{"id": "3919141", "revid": "1543377", "url": "https://it.wikipedia.org/wiki?curid=3919141", "title": "Sofonisba (Trissino)", "text": "Sofonisba \u00e8 una tragedia scritta da Giovan Giorgio Trissino, pubblicata per la prima volta nel 1524.\nScritta tra il 1514 e il 1515, \u00e8 la prima \"tragedia regolare\" della letteratura italiana, ovvero la prima opera in una lingua europea che mira a riproporre i canoni della tragedia greca classica.\nTrama.\nGli eventi storici raccontano che Massinissa, figlio di Gala, re dei Massili, dopo aver combattuto gloriosamente in Spagna per i cartaginesi contro i romani nel 211 a.C., \u00e8 costretto a ritornare in Africa per ristabilire il proprio potere alla morte del padre. Perso il regno per opera di Siface, re della Numidia, per vendicarsi si allea con i romani e con la propria cavalleria contribuisce alle vittorie romane fino alla battaglia sul fiume Ampsaga nel 204 a.C., in cui Siface viene fatto prigioniero con la perdita della capitale del suo stato, Cirta. Qui si innesta l'episodio storico di Sofonisba, moglie di Siface e figlia del cartaginese Asdrubale che, condotta prigioniera al campo di Scipione, si uccide con il veleno.\nTrissino trae spunto dalla storia, modificandone in parte i fatti e raccontando di un'alleanza tra Massinissa e Siface a fianco del romano Lucio Cornelio Scipione e conseguentemente contro Asdrubale, il quale, per costringere Siface ad abbandonare i romani, gli d\u00e0 in sposa la bellissima figlia Sofonisba, gi\u00e0 promessa a Massinissa, scatenando l'odio di quest'ultimo per Asdrubale e Siface.\nIl primo ad approfittare di questa situazione \u00e8 Cornelio Scipione che, avvalendosi della cavalleria di Massinissa, riporta importanti vittorie sui nemici, facendo addirittura prigioniero Siface. Sofonisba, alla notizia della sconfitta del marito, si chiude nel palazzo reale di Cirta, capitale della Numidia, mentre il nemico sta penetrando in citt\u00e0. Massinissa, entrato nella reggia, si trova al cospetto della bellissima donna a cui interessa soltanto non cadere prigioniera dei Romani come schiava.\nMassinissa, innamorato della donna, dopo un lungo ed affettuoso dialogo, promette di salvarla e in seguito, all'insaputa dei romani, la sposa. Cornelio Scipione, venuto a conoscenza del fatto, si dimostra contrario all'unione dei due e ordina la cattura di Sofonisba. Scipione, pur promettendo di adoperarsi per la salvezza della donna, si rende conto che dovr\u00e0 per\u00f2 rispettare la legge romana.\nMassinissa non vede altra soluzione che procurare del veleno a Sofonisba, in quanto solo con quest'estremo sacrificio, la donna si risparmier\u00e0 l'onta della schiavit\u00f9. Cos\u00ec la regina, raccomandato il figlioletto alla fedele Erminia, beve serenamente il \u201c\"dono nuziale\"\u201d e spira con la disperazione dell'ancella.\nFonti e ispirazioni dell'opera.\nTrissino era a conoscenza dell'esistenza dell'opera di Galeotto del Carretto, \"Sofonisba\", ma sicuramente non prese ispirazione da questo componimento per la sua tragedia omonima, dal momento che il dramma di del Carretto fu pubblicato soltanto nel 1546.\nLa fonte della tragedia \u00e8 comunque tratta dalle \"Storie\" di Tito Livio. Trissino, restringendo il contenuto ai capitoli che trattano dell'amore tra Massinissa e Sofonisba, dopo la sconfitta di Siface, suppone un precedente che non troviamo in Livio: prima di sposare Siface, la donna era stata promessa dal padre a Massinissa, il quale, proprio a seguito della mancata parola di Asdrubale, si schiera contro la parte cartaginese. \nLa \"fabula\" risulta fondata su numerose incoerenze e contraddizioni, a dimostrazione che forse al Trissino non interessava pi\u00f9 di tanto la storia, n\u00e9 la contestualizzazione dell'episodio; piuttosto gli premeva dimostrare il proprio valore di dotto umanista, come si evince della dedica al Papa Leone X. La vena poetica non caratterizz\u00f2 il vicentino, che prese spunto da Euripide, dalla tragedia \"Alcesti\"; cos\u00ec pure si avvicina all\u2019\"Ifigenia in Aulide\" del medesimo e all\u2019\"Antigone\" di Sofocle. Trissino infatti non si rifece ad un particolare autore, n\u00e9 lo fu egli stesso, ma fu essenzialmente un imitatore del teatro greco nelle sue linee generali e pertanto \u00e8 solo questione di grado avvicinare la \"Sofonisba\" pi\u00f9 a questa o a quella tragedia, tra quelle sopra ricordate.\nLa trama della \"Sofonisba\" non potrebbe essere pi\u00f9 adatta ad un argomento tragico, per il carattere dei personaggi, per l'intreccio dei fatti, per quelle passioni che dovrebbero attanagliare i protagonisti, eppure non \u00e8 sempre cos\u00ec. Se qualche simpatia pu\u00f2 riscuotere la figura di Sofonisba, per una certa grazia del linguaggio, per l'espressione di certi suoi sentimenti sinceramente palesati, al contrario, poco felice risulta l'impronta che Trissino d\u00e0 alla figura dell'altro protagonista: Massinissa. Questo impetuoso africano che, pi\u00f9 per amore che per desiderio di dominio, giura eterno odio nei confronti di Siface e dei cartaginesi, e pu\u00f2 benissimo, nell'ardore della propria passione, giungere al punto di promettere la salvezza alla donna amata, sposandola, contravvenendo alle leggi romane. Ci\u00f2 che appare di difficile giustificazione \u00e8 come questo audace condottiero possa compiere un atto che evidenzia una contraddizione che a Trissino non poteva e non doveva sfuggire.\nSicuramente meglio riusciti i tratti con cui si caratterizzano i personaggi secondari: maestoso nella parola e negli atti e nel contempo generoso e umano appare Scipione; mite, affettuosa e di una dolcezza particolare si manifesta la fedele Erminia. Le figure femminili sono davvero le pi\u00f9 felicemente riuscite. Solo in esse riscontriamo quei tratti lirici che valorizzano la tragedia, se pur parzialmente, dal punto di vista artistico.\nInquadramento dell'opera.\nIl genere tragico nasce nell'Italia del Cinquecento da una serie di fattori: in primo luogo \u00e8 essenziale la nuova importanza che assume nel suo insieme la letteratura greca, nella quale la tragedia, come genere, ha una notevole parte. Se il Quattrocento \u00e8 infatti l'epoca in cui gli studiosi italiani si pongono in grado di accedere direttamente ai testi greci, il Cinquecento vede ormai il possesso abbastanza diffuso di quel patrimonio e il tentativo di imitarlo pienamente. Trissino and\u00f2 addirittura a Milano per studiare greco con Demetrio Calcondila.\nAccanto a questo elemento bisogna tener conto anche della particolare ideologia che \u00e8 legata al genere tragico: esso, gi\u00e0 nella definizione aristotelica, ma poi sempre pi\u00f9 nella pratica degli scrittori, riguarda argomenti di vasta portata politica e presenta personaggi di altissimo livello sociale. Gi\u00e0 di per s\u00e9 dunque, la scelta di questo genere letterario parla di un autore che ha piena coscienza della propria cultura e del grande peso che attribuisce al proprio ruolo.\n\u00c8 innegabile che Trissino rivendichi la sua figura di aristocratico, di personaggio che ha una precisa ideologia come dimostra la sua attivit\u00e0 politica e diplomatica. Quindi ci sono due aspetti, uno letterario ed uno, in senso lato, politico, all'origine di questa tragedia. Per Trissino diventava indispensabile rimettere in luce quel genere letterario e per questo non esita a tributare grande spazio alla tragedia nella sua Poetica.\nCos\u00ec Trissino si pone in piena sintonia con gli antichi, proprio se si pensa al fatto che lo stesso Aristotele considera la tragedia il pi\u00f9 sublime genere letterario, come teorizza nella propria \"Poetica\". Trissino quindi si pone di fronte al genere tragico con un intento strettamente polemico, cercando di superare il binomio canonico \"utile-diletto\", rifiutando il concetto della letteratura intesa come divagazione, o peggio, come interessata adulazione: le sue opere vogliono essere - e in questo caso la \"Sofonisba\" \u00e8 emblematica - motivo di consiglio e opportunit\u00e0 di riflessione.\nQuesta tragedia infatti, viene scritta con esplicita volont\u00e0 che venga \u00ab\"intesa da tutto il popolo\"\u00bb.\nGiovan Giorgio Trissino \u00e8 (e tende a ribadirlo sempre, pi\u00f9 o meno direttamente) un nobile dell'antica feudalit\u00e0 imperiale, profondo assertore dell'inviolabilit\u00e0 di quella classe egemone che, con l'avvento della borghesia, comincia a subire i primi colpi al proprio prestigio.\nLa scelta del tema non \u00e8 casuale: il tema \u201calto\u201d della \"Sofonisba\", che parla del conflitto tra sentimenti e ragion di stato, confermato dallo stesso autore nella dedica: \u00ab\"E sapendo eziandio che la Tragedia, secondo Aristotele, \u00e8 preposta a tutti gli altri poemi, per imitare con soave sermone una virtuosa e perfetta azione, la quale abbia grandezza\u2026\"\u00bb, si unisce a quello amoroso, che l'autore non vuole trascurare. Il tema amoroso, infatti, rientra nella tradizione volgare (del resto lo aveva usato anche Petrarca nell\u2019\"Africa\"), tradizione dalla quale il Trissino non voleva comunque separarsi, come evidenzia la scelta del volgare per i suoi scritti.\nTrissino, che cerca di far convergere scelte letterarie e scelte etico-politiche, trova infatti, nel personaggio di Sofonisba, un simbolo di questa unione. A tal proposito risultano interessanti le parole di Marco Ariani \u00ab\"La ricerca di una politicit\u00e0 si frange, compenetrandosi finemente con la contemplazione elegante della donna vagheggiata nella sua grazia suadente: l'amabile cortesia di Isabella Gonzaga prefigura il dramma intimo di Sofonisba che avverte l'insufficienza delle dolcissime parole, il lento sfaldarsi della loro efficacia umanizzante\"\u00bb. Come qui si vede, l'Ariani trova un legame intimo tra il modo con cui Trissino guarda alla realt\u00e0 di corte, che ha per protagonisti personaggi femminili della statura di Isabella Gonzaga, e la scelta di un personaggio come Sofonisba, che cerca di emulare la nobilt\u00e0 della marchesa.\nLa prima rappresentazione documentata della Sofonisba si ha in francese, nel 1554 a Blois, davanti alla Corte reale di Caterina de' Medici. In lingua originale viene recitata per la prima volta nel 1562, durante il carnevale di Vicenza, messa in scena dall'architetto Andrea Palladio.\nLa forma letteraria.\nLa forma letteraria costitu\u00ec per Trissino uno degli interessi fondamentali. Sullo schema degli antichi, il vicentino non si serv\u00ec degli atti, n\u00e9 delle scene, bens\u00ec del coro interposto tra gli episodi per cercare di riprodurre, con l'endecasillabo piano (o \u201cscemo\u201d), il trimetro giambico catalettico.\nTale scelta critica da parte di Trissino, (dell\u2019\"endecasillabo sciolto\"), dimostra quanto l'autore avesse un atteggiamento rigoroso nei riguardi della poetica. A proposito della rima aveva gi\u00e0 puntualizzato nella dedica della \"Sofonisba\" a Leone X:\nCon questa scelta critica, cosciente, codificata, Trissino dimostra veramente di meritare il titolo di inventore dell'endecasillabo \u201csciolto\u201d. A giusta ragione E. Ciampolini annota nel suo volume: \nNaturalmente l'interesse di Trissino non si limit\u00f2 alla metrica, ma coinvolse la cosiddetta \"elocutio\", cio\u00e8 la scelta del lessico e del modo della \u201c\"dizione\"\u201d poetica. In altre parole, il Trissino si pose il problema di studiare attentamente come avrebbero dovuto esprimersi i personaggi del dramma. La scelta fu per un contenuto verbale e uno stile che rispecchiassero un parlare realistico, quotidiano e, a proposito di questa scelta, Trissino invoc\u00f2 l'energia realistica della poesia drammatica ed epica della Grecia antica, in particolare di Omero. In questo richiamo era certo contenuta un'esigenza originale, che era in polemica implicita con la magniloquenza dello stile tragico latino e con la prosa, solo apparentemente umile, o \u201c\"mediocre\"\u201d della nuova corrente cinquecentesca (Pietro Bembo degli Asolani e Jacopo Sannazaro dell'Arcadia). Ma se l'esigenza era rispettabile e interessante, la realizzazione \u00e8 stata soggetta a molte critiche radicali.\nTorquato Tasso fu certamente la prima autorevole personalit\u00e0 ad osservare con acutezza il dramma trissiniano, evidenziando e denunciando i difetti. I suoi giudizi sulla \"Sofonisba\" sono di indubbio interesse.\nCos\u00ec il Tasso afferma che: \u00abLe sentenze sono quasi sempre dicevoli e felici\u00bb.\nIl Coro:\nE aggiunge: \u00abQuasi da per tutto puol rimproverarsi a l'autore difetto ne la locutione che manca spesso di gravit\u00e0 e nobilt\u00e0 quale si conviene a la tragedia.\u00bb\nAllorch\u00e9 il Coro si esprime in questi termini:\nIl Tasso poi appunta: \u00abOratio li chiamerebbe sermo pedestris (NdR: i versi di Trissino) di cui ne fa l'autore troppo abuso.\u00bb\nA proposito di versi del genere:\nil Tasso sentenzia: \u00abFrivolezza\u00bb.\nL'autore della Gerusalemme Liberata continua dicendo che \u00abI cori sono i pi\u00f9 favoriti da l'Ispiratione d'Apollo e si elevano quasi sempre a la lirica dignit\u00e0\u00bb, addirittura \u00abSembra che i cori siano di diverso autore tanto sono pi\u00f9 eleganti e nobili\u00bb, ma non pu\u00f2 evitare di sottolineare le espressioni \u201c\"triviali\"\u201d, o un linguaggio inidoneo come nelle parole di Massinissa a Sofonisba:\nO quando Massinissa afferma:\nAddirittura, in merito alla risposta della regina:\nil Tasso prorompe: \u00abcos\u00ec risponderebbe anco una merciaia et \u00e8 linguagio da trivi\u00bb.\nAllorch\u00e9 Catone sentenzia a Lelio:\nil Tasso continua: \u00abQui non parlano gli antichi ma i moderni romani del volgo\u00bb. La conclusione \u00e8 indubbiamente amara: \u00abUn poeta che non parla il linguaggio de le muse non potr\u00e0 piacere giammai\u00bb. I difetti della \u201c\"elocutio\"\u201d trissiniana danno effettivamente la misura del dislivello artistico tra il Trissino e il suo modello greco. La \u201c\"bassezza de lo stile\"\u201d, per usare ancora una espressione tassiana, non si limita del resto alla \"Sofonisba\"; \"L\u2019Italia liberata dai Goti\" (1527), poema epico dello stesso vicentino, diventa infatti lo specchio pi\u00f9 chiaro di questo limite. Il Trissino non seppe comprendere che \u00abI greci dicono \u00e8 vero le cose pi\u00f9 comuni con semplicit\u00e0\u00bb, ma mai raggiungono quei livelli di bassezza e trivialit\u00e0 che potremmo continuare a menzionare nell'analisi della \"Sofonisba\".\nIndubbiamente l'utilizzazione del cosiddetto \u201c\"sermo humilis\"\u201d, quotidiano, se osservata con maggiore attenzione, pu\u00f2 fare meditare pi\u00f9 a fondo.\n\"Questa tonalit\u00e0 dimessa\", per usare le parole di Francesco Flora, che spesso si riscontra nella tragedia trissiniana, non \u00e8 detto che fosse un fattore di insensibilit\u00e0 artistica. Ortensio Lando, che accusava Trissino di scrivere tragedie \u00abCon lo stile comico\u00bb (e commedie \u00abCon lo stile tragico\u00bb), coglieva, forse, il nodo di fondo del problema, quando metteva in evidenza come certe espressioni \"teatrali\" andavano nella direzione di una ricerca di evidenza rappresentativa che non si discostava affatto da quella ricercata nella commedia.\nI tratti lirici dei cori, come testimonia Tasso, hanno effettivamente una loro dignit\u00e0 artistica. Non c'\u00e8 un solo verso dei cori che cada in un linguaggio prosastico, come invece avviene in altre parti del dramma. Ne consegue che Trissino fece delle scelte precise ed anche qui, nella tragedia, volle dare la misura delle sue qualit\u00e0 di innovatore, profondamente persuaso della inscindibilit\u00e0 del binomio teatralit\u00e0-lingua. Nella \"Sofonisba\" l'autore cerc\u00f2 di creare un linguaggio \"quotidiano\" (che si riscontra nei dialoghi, in quelle zone cio\u00e8, dove il prosastico disturba meno e non nei tratti poetici dei cori), consapevole, come dice Marco Ariani, della \u00abDestinazione spettacolare della opera tragica, la sua teatralit\u00e0\u00bb. Nella dinamica interna della struttura della \"Sofonisba\" si riscontra effettivamente quella ricerca precisa di un linguaggio vivo, teatrale, aderente all'uomo contemporaneo. L'impossibilit\u00e0 di scindere il sopramenzionato binomio teatralit\u00e0-lingua, viene ribadita dal Trissino senza riserve; la volont\u00e0 di creare una \"fabula\" attuale \u00e8 cos\u00ec presentata: \u00abS\u00ec che per non le torre la rappresentazione, la quale (come disse Aristotele) \u00e8 la pi\u00f9 dilettevole parte della Tragedia, e per altre cagioni che sarebbono lunghe a narrare, elessi di scriverla in questo idioma\u00bb.\nL'importanza della \"Sofonisba\".\nCi\u00f2 che accredita presso i posteri la \"Sofonisba\" \u00e8 pi\u00f9 che altro la sua importanza storica, come prima tragedia regolare della letteratura italiana. Parlare di \u201ctragedia regolare\u201d significa introdurre il concetto aristotelico di \u201cunit\u00e0 di tempo, di luogo e d\u2019azione\u201d. Se \u00e8 vero che queste \u201cunit\u00e0\u201d furono formalizzate solo pi\u00f9 tardi, il Trissino cerc\u00f2 tuttavia di rispettarle con puntualit\u00e0. Ci\u00f2 accade principalmente per le unit\u00e0 d'azione e di tempo. Nella \"Sofonisba\" infatti, l'azione \u00e8 unica, intrecciata, come ci dice l'autore, di \"peripezie\", \"riconoscimenti\", \"patimenti\" e, come afferma G.B. Crovato, \u00ab\u00c8 compiuta, e si svolge in un giro di sole\u00bb.\nIndubbiamente l'unit\u00e0 di luogo non \u00e8 rispettata, ma \u00e8 bene ricordare che Aristotele non ne parla esplicitamente.\nComunque sia, la messa in scena aveva la possibilit\u00e0 di supplire a questo limite che, sulla carta, rimane evidentemente chiaro: si passa, per esempio, da uno spazio ad un altro, come dal campo di Scipione alla piazza di Cartagine, dinanzi al palazzo di Sofonisba. Non a caso Angelo Ingegneri, direttore di scena in varie rappresentazioni tragiche, si lamentava nel suo trattato Della poesia rappresentativa, che molti autori, nello scrivere, non pensavano alle difficolt\u00e0 di una messa in scena, non avevano \"un riguardo al mondo\"; se se ne fossero interessati, alcuni \u00ab...per altro forse de i migliori tragici de' nostri tempi, non si trovarebbero nelle Tragedie loro di quelle difficolt\u00e0 che vi si scorgono. Verbi-gratia, ch'il medesimo proscenio, il quale fu pur dianzi la piazza principale di una citt\u00e0, tutt'a un tratto divenga Campo dell'Essercito nemico fuor delle mura\u00bb. Ingegneri allude proprio a una \"Sofonisba\", ma si riferisce a quella di Galeotto del Carretto, quando scrive a tal proposito: \u00abIl che mi fa ricordare d'una tragedia di Sofonisba\u2026\u00bb. Tutte le personalit\u00e0, antiche e contemporanee, compresi gli stranieri che ne parlarono con favore (Pope, Voltaire, Walker, Schlegel), sono per\u00f2 concordi nell'affermare che nella tragedia di Trissino manca la vera ispirazione poetica.\nIn sintonia \u00e8 Neri che annota: \u00abQual novo dispregio troveremo noi per questa gelida Sofonisba, che ormai vede la sua natural povert\u00e0 velata da un invincibile senso di noia, cui pose anche il suggello la bonariet\u00e0 di Alessandro Manzoni?\u00bb.\nLa chiave di lettura della \"Sofonisba\" non \u00e8 quella della ricerca dell'ispirazione poetica, perch\u00e9 come dice Ettore Bonora \u00abNel Trissino si rifletteva non la passione del poeta ma il gusto del letterato, attento alla forma come a una realt\u00e0 che esista per se stessa, indipendentemente dal contenuto che le d\u00e0 vita\u00bb.\nProva dell'ammirazione tributata alla \"Sofonisba\" del Trissino restano le traduzioni francesi, effettuate nel medesimo XVI secolo, ad opera di Mellin de Saint Gelais, in prosa, di Claude Mermet, in versi. \u00c8 su questa scia che Jean Mairet mise in scena, nel 1634, un'imitazione dell'opera trissiniana nella sua \"Sophonisbe\". Trent'anni dopo quella di Mairet, apparve la \"Sofonisba\" di Corneille. Anche Voltaire pubblic\u00f2 una tragedia dal titolo \"Sophonisbe de Mairet repar\u00e9e \u00e0 neuf\". Conclude la serie delle \"Sofonisbe\" la omonima tragedia dell'Alfieri, composta intorno al 1787.\nForse nessuna successiva messa in scena della \"Sofonisba\" ha ottenuto un cos\u00ec grande successo come quella dell'8 settembre 1950, nel quarto centenario della morte dell'autore, rappresentata al teatro Olimpico di Vicenza, con la regia di Giorgio Strehler. Fu un successo che trova conferma nelle parole espresse da Ettore Paratore: \u00ab\u00c8 un fatto incontestabile che, nonostante ogni riserva formulabile sul vigore del dramma, sulla incisivit\u00e0 dei suoi personaggi, sul valore sostanzialmente poetico dell'insieme, la \"Sofonisba\" conserva, nei confronti dell\u2019\"Italia liberata dai Goti\" e dei \"Simillimi\", il diritto di essere giudicata opera non passibile di una rapida esecuzione capitale, ancora meritevole di una prova d'appello\u00bb."}
{"id": "3919146", "revid": "110157", "url": "https://it.wikipedia.org/wiki?curid=3919146", "title": "Duca degli Abruzzi (transatlantico)", "text": " \nIl Duca degli Abruzzi \u00e8 stato un piroscafo passeggeri italiano. Fu requisito ed impiegato come incrociatore ausiliario dalla Regia Marina in occasione della guerra italo-turca (1911-1912).\nStoria.\nCostruita tra il 1907 ed il 1908 nei Cantieri Navali Riuniti di La Spezia su ordinazione della Navigazione Generale Italiana (la principale compagnia di navigazione italiana del tempo), la nave era in origine un grande ed elegante piroscafo passeggeri a tre ponti e due fumaioli della capacit\u00e0 di 1838 passeggeri. La nave era la pi\u00f9 piccola di una serie di tre navi pressoch\u00e9 gemelle, dette classe Ducale (le altre erano \"Duca d'Aosta\" e \"Duca di Genova\"). L'apparato propulsivo, costruito dalla ditta genovese Nicol\u00f2 Odero su licenza inglese, garantiva una velocit\u00e0 di 16 nodi.\nDestinato principalmente al trasporto di emigranti (1740 dei 1838 posti disponibili erano in terza classe), il piroscafo venne destinato ad una delle principali rotte di emigrazione verso gli Stati Uniti, la Genova-Napoli-New York. Su tale rotta si svolse il viaggio inaugurale della nave, il 4 febbraio 1908, e su quelle tratte il \"Duca degli Abruzzi\" continu\u00f2 a navigare nei tre anni successivi, sino allo scoppio della guerra italo-turca: il 22 novembre 1911 la nave lasci\u00f2 Genova per l'ultimo viaggio prima della requisizione.\nDurante tale conflitto, protrattosi dal 1911 al 1912, il piroscafo venne requisito dalla Regia Marina (la prima requisizione avvenne il 5 febbraio 1912 e si protrasse sino al 23 agosto dello stesso anno, dopo di che la nave venne nuovamente requisita sino al 2 ottobre 1912)), armato con alcuni cannoni da 120 mm ed iscritto nei ruoli del naviglio ausiliario dello Stato come incrociatore ausiliario. Analoga sorte ebbe anche il \"Duca di Genova\".\nIl fatto bellico pi\u00f9 importante al quale il \"Duca degli Abruzzi\" prese parte fu lo sbarco e l'occupazione, nel maggio 1912, insieme all'incrociatore corazzato \"Amalfi\", delle isole di Patmo, Calchi ed Emporio, che entrarono poi a far parte del possedimento italiano del Dodecaneso.\n Sul finire del 1912, concluso il conflitto, il \"Duca degli Abruzzi\" torn\u00f2 alla Navigazione Generale Italiana, che lo impieg\u00f2 sulla linea che univa Genova all'America meridionale, sulla quale navig\u00f2 sino al 1914. Secondo altre fonti il piroscafo fu in servizio per la compagnia di navigazione genovese La Veloce dal 1911 al 1914 (escluso il periodo della guerra italo-turca), tornando alla NGI nel 1914.\nNel corso del primo conflitto mondiale, mentre il \"Duca di Genova\" venne requisito come trasporto truppe, andando perduto nel 1918 a seguito del siluramento da parte di un U-Boot, il \"Duca degli Abruzzi\" fu posto in disarmo, stazionando inattivo sino al 28 novembre 1918, quando torn\u00f2 in servizio sulla rotta Genova-New York.\nL'ultimo viaggio sulla rotta Genova-Napoli-Messina-New York ebbe inizio il 23 maggio 1922, dopo di che il piroscafo venne trasferito sulla rotta Genova-Napoli-Sud America.\nLa crisi economica del 1929 e la tragedia del piroscafo \"Principessa Mafalda\" accelerarono la fine delle navi di costruzione prebellica ancora in servizio nella flotta della Navigazione Generale Italiana: nel 1929 il \"Duca degli Abruzzi\" venne messo in disarmo e quindi avviato alla demolizione nel corso del medesimo anno."}
{"id": "3919161", "revid": "1149807", "url": "https://it.wikipedia.org/wiki?curid=3919161", "title": "Principe Valiant (serie animata)", "text": "Principe Valiant (\"The Legend of Prince Valiant\") \u00e8 una serie animata canadese/statunitense di due stagioni per 65 episodi, che ha come protagonista l'omonimo personaggio nato dalla penna di Hal Foster. Il cartone animato venne trasmesso in Italia a partire dal 1993 su Italia 1 e poi in replica su Canale 5, con la sigla scritta da Alessandra Valeri Manera e Ninni Carucci e cantata da Cristina D'Avena.\nTrama.\nAmico dei cavalieri della tavola rotonda, fedele servitore di Re Art\u00f9, il principe Valiant combatte con la sua spada magica gemella della leggendaria Excalibur. Lui \u00e8 coraggioso, in gamba, generoso, agisce sempre con umilt\u00e0, \u00e8 un condottiero valoroso, sa di avere nel destino il regno di Camelot e nel sangue i valori del suo Re."}
{"id": "3919177", "revid": "465169", "url": "https://it.wikipedia.org/wiki?curid=3919177", "title": "CMT Music Awards", "text": ""}
{"id": "3919195", "revid": "287204", "url": "https://it.wikipedia.org/wiki?curid=3919195", "title": "Charles Bachman", "text": "Biografia.\nCharles Bachman \u00e8 nato a Manhattan (Kansas) nel 1924, dove suo padre, Charlie Bachman, era il capo allenatore di football all'Universit\u00e0 dello Stato del Kansas. Ha frequentato il liceo a East Lansing.\nDurante la seconda guerra mondiale si arruola nell'esercito degli Stati Uniti e, da marzo 1944 a febbraio 1946, prende parte nel Teatro del Pacifico sud-occidentale al servizio della Anti-Aircraft Artillery Corps in Nuova Guinea, Australia e nelle Isole Filippine. Qui utilizza per la prima volta i computer, che controllavano il puntamento dei cannoni 90\u00a0mm.\nDopo il congedo nel 1946 frequenta l'Universit\u00e0 statale del Michigan e si laurea nel 1948 in Ingegneria meccanica. Frequenta poi anche l'Universit\u00e0 della Pennsylvania. Nel 1950, ottiene un master in Ingegneria Meccanica, completando anche tre quarti dei requisiti per un MBA presso la Wharton School of the University of Pennsylvania.\nNel 1950 inizia a lavorare presso la Dow Chemical Company a Midland giungendo alla carica di \"direttore di elaborazione dati\". Dopo dieci anni, nel 1960, entra a far parte della General Electric, presso la quale sviluppa l'Integrated Data Store, uno dei primi sistemi di gestione di database. Lavorando in collaborazione con la Weyerhaeuser Lumber, sviluppa il primo sistema multitasking per i database IDS.\nPi\u00f9 tardi, alla General Electric, sviluppa il \"dataBasic\" che offre il supporto database agli utenti dei sistemi Time-sharing in BASIC. Successivamente entra a far parte di una piccola impresa, la \"Cullinane Information System\" (pi\u00f9 tardi \"Cullinet\"). Nel 1983 fonda la \"Bachman Information Systems\", presso la quale si occupa della progettazione di prodotti CASE.\nI documenti di Bachman, dal 1951 al 2007, sono disponibili presso il Charles Babbage Institute, Universit\u00e0 del Minnesota. Questa raccolta contiene un archivio dettagliato di materiale che descrive i suoi lavori nel mondo dei database. Include anche documentazioni relative alla Dow Chemical (1951-1960), General Electric (1960\u20131970), Honeywell Information Systems (1970\u20131981), Cullinane Database Systems/Cullinet (1972\u20131986), Bachman Information Systems, Inc. (1982\u20131996), nonch\u00e9 alcune organizzazioni professionali.\nPremi e riconoscimenti.\nRiceve l'A.M. Turing Award nel 1973 per \"i suoi eccezionali contributi alla tecnologia database\". Viene eletto come \"Distinguished Fellow\" della British Computer Society nel 1997 per il suo lavoro pionieristico nei sistemi database. \u00c8 presente nella Database Hall of Fame."}
{"id": "3919203", "revid": "775372", "url": "https://it.wikipedia.org/wiki?curid=3919203", "title": "IBooks Author", "text": "iBooks Author \u00e8 un'applicazione per la creazione di contenuti digitali, sotto forma di e-book. I documenti prodotti con tale applicazione possono essere esportati come PDF oppure essere direttamente pubblicati sull'iBooks Store di Apple.\nL'applicazione \u00e8 stata presentata il 19 gennaio 2012, durante un evento speciale dell'azienda, tenutosi a New York, focalizzato principalmente sul settore educativo. Contemporaneamente, Apple ha anche reso disponibile la versione 2 di iBooks ed ha aggiunto una nuova categoria nello Store dedicata ai libri scolastici. iBooks Author \u00e8 disponibile gratuitamente per il download, tramite l'App Store.\nPanoramica.\nIl software \u00e8 incentrato sulla creazione di libri di testo, progettati per l'utilizzo su iPad. Include 6 template, ognuno dei quali vuole ricalcare i normali libri scolastici cartacei, ed \u00e8 predisposto per implementare funzionalit\u00e0 aggiuntive, oltre alla semplice creazione di contenuti digitali. \u00c8 possibile, infatti, includere nei propri libri dei cosiddetti \"widget\" che permettono di accedere a funzioni particolari, come la possibilit\u00e0 di implementare un'immagine a tre dimensioni e permettere al lettore di spostare e girare l'immagine a suo piacimento.\nL'applicazione presenta un'interfaccia grafica molto simile a Pages ed a Keynote.\nFunzionalit\u00e0.\nOgni documento viene creato per essere \"eseguito\" su iPad, tramite l'applicazione iBooks. Gli editori possono modificare ogni pagina utilizzando un'interfaccia WYSIWYG, che permette la personalizzazione di caratteri, dimensioni e colori, oltre all'aggiunta di immagini. I widget permettono di implementare gallerie di immagini, video, presentazioni di Keynote, immagini interattive o in 3D e codice HTML all'interno delle pagine. Inoltre, \u00e8 possibile aumentare il livello d'interattivit\u00e0 del libro, inserendo nelle pagine delle domande a risposta multipla.\niBooks Author genera automaticamente l'indice dei capitoli ed \u00e8 possibile aggiungere un glossario dei termini, oltre ad un filmato introduttivo che apparir\u00e0 all'apertura del libro. La copertina \u00e8, anch'essa, largamente personalizzabile.\nL'applicazione \u00e8 inoltre in grado di importare automaticamente documenti di testo creati con Pages o Word.\nAccessibilit\u00e0.\niBooks Author include numerose funzionalit\u00e0 per il supporto dell'Accessibilit\u00e0: gli elementi generati automaticamente, come indici, glossari e widget sono gi\u00e0 compatibili con la tecnologia Utility VoiceOver, mentre \u00e8 possibile specificare una descrizione per i testi e le immagini aggiunte.\nOutput.\niBooks Author genera e-book nel formato proprietario di Apple, che, nonostante le sue somiglianze con lo standard EPUB, implementa tag XML differenti, oltre ad estensioni non documentate del linguaggio CSS."}
{"id": "3919220", "revid": "339392", "url": "https://it.wikipedia.org/wiki?curid=3919220", "title": "Genesis P. Orridge", "text": ""}
{"id": "3919236", "revid": "287204", "url": "https://it.wikipedia.org/wiki?curid=3919236", "title": "Nel mio letto", "text": "Nel mio letto \u00e8 un singolo del gruppo rock italiano Verdena, ottava traccia di \"Solo un grande sasso\". La traccia dura 3 minuti e 04 secondi."}
{"id": "3919243", "revid": "438678", "url": "https://it.wikipedia.org/wiki?curid=3919243", "title": "Mio caro dottor Gr\u00e4sler", "text": "Mio caro dottor Gr\u00e4sler \u00e8 un film del 1990 diretto da Roberto Faenza, basato su \"Il dottor Gr\u00e4sler, medico termale\" (\"Doktor Gr\u00e4sler, Badearzt\") di Arthur Schnitzler."}
{"id": "3919247", "revid": "438678", "url": "https://it.wikipedia.org/wiki?curid=3919247", "title": "L'amante perduto", "text": "L'amante perduto \u00e8 un film del 1999 diretto da Roberto Faenza."}
{"id": "3919253", "revid": "466539", "url": "https://it.wikipedia.org/wiki?curid=3919253", "title": "Robert Adolf Stemmle", "text": "Biografia.\nDopo aver fatto l'insegnante nella sua citt\u00e0 natale, cominci\u00f2 a lavorare in teatro come attore e autore. Trasferitosi a Berlino dal 1928, fece cabaret, fu in seguito introdotto negli ambienti del cinema da Max Reinhardt e debutt\u00f2 come sceneggiatore con Erik Charell e Ludwig Berger. Era sposato con l'attrice Gerda Maurus."}
{"id": "3919265", "revid": "767487", "url": "https://it.wikipedia.org/wiki?curid=3919265", "title": "Ci\u00f2 che \u00e8 proprio dell'uomo", "text": "Ci\u00f2 che \u00e8 proprio dell'uomo (\"Le propre de l'homme\") \u00e8 un film del 1960 diretto da Claude Lelouch."}
{"id": "3919267", "revid": "1516566", "url": "https://it.wikipedia.org/wiki?curid=3919267", "title": "Steven Jackson (giocatore di football americano)", "text": " Fu scelto dai St. Louis Rams come 24\u00ba assoluto nel Draft NFL 2004. Al college ha giocato a football alla Oregon State University.\nCarriera.\nSt. Louis Rams.\nJackson fu scelto come 24\u00ba assoluto dai St. Louis Rams nel draft 2004. I Rams scambiarono le proprie scelte con i Denver Broncos ed i Cincinnati Bengals per arrivare a Jackson. Denver sped\u00ec Deltha O'Neal a Cincinnati la loro scelta del primo giro. Poi, St. Louis scambi\u00f2 la sua scelta con Cincinnati per prendere Jackson mentre i Bengals scelsero Chris Perry per sostituire il partente Corey Dillon che fu inviato ai New England Patriots.\nIl 30 luglio 2004, Jackson firm\u00f2 un contratto quinquennale da 7 milioni di dollari coi Rams, compresi 2,05 milioni di bonus alla firma. Nella sua stagione da rookie nel 2004, egli fu la riserva di Marshall Faulk. Malgrado il limitato tempo concesseogli, egli corse 134 volte per 673 yard e 4 touchdown oltre a 19 ricezioni per 189 yard.\nCon il passare del tempo per Faulk, Jackson fu nominato titolare nel 2005. Jackson corse 1.046 yard ed otto touchdown su 254 tentativi e ricevette 43 passeaggi per 320 yard e 2 touchdown.\nDopo la partenza del capo-allenatore Mike Martz, nel 2006 Jackson gioc\u00f2 una grandissima stagione. Con Scott Linehan come nuovo allenatore, i Rams un gioco offensivo molto pi\u00f9 bilanciato. Jackson corse 346 volte per 1.528 yard e 13 touchdown, oltre a guidare tutti i running back nelle ricezioni con 90 passaggi per 806 yard e 3 touchdown. Guid\u00f2 anche la NFL in yard totali dalla linea di scrimmage con 2.334. Per queste sue prestazioni, Jackson fu selezionato per il suo primo Pro Bowl ed ottenne un voto nel premio di giocatore offensivo dell'anno della NFL. Fu anche nominato MVP del 2006 dei Rams.\nDopo la stagione, Jackson non partecip\u00f2 al training camp ritenendosi sottopagato e rimanendogli un solo anno del contratto da rookie. Pi\u00f9 tardi fin\u00ec la sua protesta e disse che sarebbe tornato ad allenarsi. Il 21 agosto 2008, Jackson firm\u00f2 un contratto di 6 anni del valore massimo di 49,3 milioni di dollari, compresi 21 garantiti (11,4 milioni di bonus alla firma). Jackson divenne il running back pi\u00f9 pagato della NFL.\nIl 24 ottobre 2010, Jackson sorpass\u00f2 Eric Dickerson per yard corse in carriera coi Rams, dopo 110 yard corse contro i Tampa Bay Buccaneers. Il 21 novembre 2010, egli super\u00f2 le 10.000 yard in carriera dalla linea di scrimmage nel primo quarto della gara contro gli Atlanta Falcons.\nNella stagione 2011, Jackson corse per 1.145 yard, in quella che fu la sua settima stagione consecutiva con pi\u00f9 di 1.000 yard corse, mostrandosi una delle poche note positive della sciagurata stagione dei Rams, chiusa col peggior record della NFL a 2-14. A fine stagione, Steven fu votato al 38\u00ba posto nella NFL Top 100, l'annuale classifica dei migliori cento giocatori della stagione.\nNella settimana 15 della stagione 2012, grazie a 73 yard corse contro i Minnesota Vikings, Jackson super\u00f2 il traguardo delle 10.000 yard corse in carriera. Il 30 dicembre, nell'ultima gara della stagione in casa dei Seattle Seahawks, divenne il sesto running back della storia della lega a giocare 8 stagioni consecutive da 1000 yard corse. La sua annata si concluse con 1.042 yard corse e 4 touchdown. Nel febbraio 2013, i Rams concessero a Jackson di annullare l'ultimo anno del contratto da sei anni firmato nel 2007, malgrado non avesse i requisiti per farlo, rendendolo un free agent.\nAtlanta Falcons.\nIl 14 marzo 2013, Jackson firm\u00f2 un contratto triennale con gli Atlanta Falcons. Nella prima gara con la nuova maglia corse 77 yard su 11 tentativi ma i Falcons furono sconfitti dai Saints. Il primo touchdown con la nuova maglia lo segn\u00f2 solamente nella settimana 12 contro i Saints ma i Falcons persero la quinta gara consecutiva della loro stagione avara di soddisfazioni. La striscia negativa si interruppe battendo i Bills ai supplementari in cui segn\u00f2 altri due touchdown. In finale di stagione positivo di Jackson continu\u00f2 segnando due touchdown nella settimana 15 in cui Atlanta vinse la quarta e ultima gara stagionale ai danni dei Redskins.\nIl primo touchdown del 2014, Jackson lo segn\u00f2 nel \"Thursday Night\" della settimana 3, vinto per 56-14 contro i Buccaneers. Nel tredicesimo turno corse la sua prima partita stagionale da oltre cento yard, segnando un touchdown e con una corsa da 55 yard che fu la sua pi\u00f9 lunga dal 2009. Grazie al suo contributo, i Falcons batterono gli Arizona Cardinals che in quel momento erano in possesso del miglior record della NFC. La sua annata si chiuse guidando la squadra con 707 yard corse e 6 touchdown.\nJackson fu svincolato dai Falcons il 26 febbraio 2015.\nNew England Patriots.\nIl 21 dicembre 2015, Jackson firm\u00f2 con i New England Patriots, andando a segno nell'ultima partita della stagione regolare contro i Dolphins. Nella finale dell'AFC contro i Broncos, Jackson segn\u00f2 il primo touchdown in carriera nei playoff, ma i Patriots furono sconfitti a un passo dal Super Bowl 50."}
{"id": "3919272", "revid": "307923", "url": "https://it.wikipedia.org/wiki?curid=3919272", "title": "Tarabas, un ospite sulla terra", "text": "Tarabas, un ospite sulla terra (\"Tarabas. Ein Gast auf dieser Erde\") \u00e8 un romanzo di Joseph Roth, che fu pubblicato da Querido Verlag, Amsterdam nel 1934 in tedesco. Precedentemente era uscito a puntate dal 26 gennaio al 16 marzo 1934, sul giornale antifascista \"Pariser Tageblatt\". Hesse lo considerava uno dei migliori romanzi di Roth.\nTrama.\nNicholas Tarabas, un giovane russo, di buona famiglia, bello e imponente, preda delle passioni e di una furia incontrollabile, viene spinto dal suo carattere distruttivo, in un vortice di eventi che lo portano alla disperazione. Da giovane, una zingara gli aveva predetto che il suo destino sarebbe stato di diventare assassino e santo: \u00abIo leggo nella sua mano che lei \u00e8 un assassino e un santo\u00bb. Si unisce a un gruppo rivoluzionario, che opera in Russia prima della prima guerra mondiale ma - in seguito a un attentato, di cui \u00e8 accusato - viene costretto dal padre a lasciare la patria per andare in America, a New York. Un mondo alieno dove, in preda alla sua \u00abindiscriminata passionalit\u00e0\u00bb , Tarabas uccide un uomo, in un impeto di rabbia e gelosia, che di nuovo lo costringe alla fuga.\nLa prima guerra mondiale \u00e8 iniziata, e Tarabas si unisce all'esercito russo. Torna a casa dove riceve una fredda accoglienza dalla propria famiglia. L'esercito diventa il suo unico rifugio. Raggiunto il rango di colonnello, terrorizza gli abitanti della citt\u00e0 di Koropta, dov'\u00e8 di stanza, accanendosi in particolare contro gli ebrei. Di tanto in tanto ricorda la predizione della zingara: ora che si \u00e8 dimostrato un assassino, quando e come diventer\u00e0 santo? A questo punto, dopo aver commesso l'ennesima atrocit\u00e0, lascia le consegne al generale, Lokubeit e abbandona la divisa per fare il viandante e il penitente. Finita la guerra e consolidata la rivoluzione russa, torna a Koropta, che aveva terrorizzato da militare, con il desiderio di farsi perdonare per tutte le violenze commesse. Per espiare le proprie colpe, vive come un miserabile tra i miserabili. Dopo poco muore di stenti e malattia. Viene sepolto nel cimitero della citt\u00e0 sotto l'epitaffio \"colonnello Nicholas Tarabas, un ospite sulla Terra.\" Come un uomo che non \u00e8 appartenuto a nessun luogo, in nessun tempo.\nConsiderazioni.\nTarabas \u00e8 uno degli ultimi e pi\u00f9 maturi romanzi di Roth, scritto quando viveva in esilio a Parigi, cinque anni prima di morire alcolizzato in ospedale. Come Roth, \"l'eternamente immaturo Tarabas, a cui i sensi confondevano la testa, che si abbandonava agli eventi come arrivavano: all'omicidio, all'amore, alla gelosia, alla superstizione, alla guerra, alla crudelt\u00e0, all'ubriachezza, alla disperazione\" si ritrova - alla fine della vita - solo e reietto.\nMa Roth non \u00e8 convinto del libro e della sua riuscita. Nel 1933 comunica a Zweig: [...]\" Ora ho la precisa sensazione che il mio libro sia mal riuscito [...]\"; successivamente scrive al suo corrispondente svizzero Carl Seelig il 12 marzo 1934: \"il mio libro, che ho finito di scrivere a Rapperswill, non mi piace proprio pi\u00f9 [...]\".\nCon uno stile che si rif\u00e0 ai realisti del XIX secolo, Roth riprende la saga dei grandi sconfitti, protagonisti di tanti suoi romanzi: i Giobbe, Tunda, Kargan, Trotta, resi impotenti ed emarginati dalla storia che, pur fatta da milioni di individui, li aggredisce, travolgendone le speranze e le identit\u00e0 individuali. Scritto da chi aveva conosciuto la follia della guerra e presagiva all'orizzonte i segni di nuovi conflitti, Tarabas sembra contenere, in gran parte, una meditazione sull'inutilit\u00e0 della violenza. Con una prosa semplice, che evita gli effetti grandiosi, sottolinea la psicologia del protagonista e delinea un ritratto fedele di una societ\u00e0 gi\u00e0 segnata dalla difficile convivenza tra ebrei e cristiani. Roth si concentra su una storia individuale, che vuole essere anche un'esplorazione delle profondit\u00e0 del cuore umano e delle sue grandi occasioni perdute, per ignoranza e indifferenza. Come l'autore, Tarabas e gli altri personaggi, incarnano uno spirito chiaroveggente che, anticipando tutto l'orrore della tempesta che si sta addensando sull'Europa, non trova altra via di redenzione che non sia l'autodistruzione."}
{"id": "3919278", "revid": "1652635", "url": "https://it.wikipedia.org/wiki?curid=3919278", "title": "West Coast Customs", "text": "La West Coast Customs (WCC) \u00e8 un'azienda produttrice di auto, furgoni e mezzi su specifica.\nStoria.\nL'azienda venne aperta da Ryan Friedlinghaus nel 1993 con 5000 dollari datigli dal nonno con un gruppo ristretto di collaboratori. Originariamente aveva sede nella Contea di Orange (California), poi venne spostata a Los Angeles e quindi, sempre in California, a Corona.\nTuttavia l'azienda con la popolarit\u00e0 \u00e8 andata diffondendosi anche in paesi come Messico, Germania, Malaysia, Russia e Giappone. Si occupa essenzialmente di Body Kit, cerchi, personalizzazioni ma anche di impianti audio-video e di qualsiasi tipo di personalizzazione come il furgone costruito appositamente per la Vans che ospita una piccola pista di skateboard all'interno.\nIn Italia \u00e8 possibile seguire le creazioni dell'azienda nel programma televisivo Street Customs su Discovery channel.\nAnni fa sempre in Italia la West Coast Customs era diventata famosa grazie al programma Pimp My Ride in onda su MTV condotto da Xzibit, dove nelle prime 4 stagioni avevano \"resuscitato\" delle auto malconce in vere e proprie auto uniche nel loro genere.\nNel corso degli anni l'auto modificata alla West Coast Customs \u00e8 diventato un vero status symbol tanto che molte celebrit\u00e0 come, per esempio, Paris Hilton e Sylvester Stallone hanno consegnato la loro auto all'azienda per farle personalizzare.\nCuriosit\u00e0.\nIl pickup Ford F-100 \u00e8 stato realizzato dalla West Coast Customs, su richiesta di Sylvester Stallone, in 3 elementi che si possono ammirare nel film \"I mercenari - The Expendables\".\nL'auto pi\u00f9 costosa di sempre modificata da questa azienda \u00e8 una Maybach corazzata del valore iniziale superiore a mezzo milione di euro. L'auto \u00e8 stata personalizzata modificando con fibra di vetro un body kit realizzato dalla WCC Japan e destinato ad una Mercedes Classe S poich\u00e9 non esistono body kit per auto di questo genere e la Maybach ha risposto (come si pu\u00f2 vedere nella serie) che qualsiasi body kit sarebbe stato realizzato appositamente sulle richieste del cliente dai tecnici Maybach e non avrebbe potuto portare il nome della West Coast Customs."}
{"id": "3919282", "revid": "700117", "url": "https://it.wikipedia.org/wiki?curid=3919282", "title": "Singulto parossistico antiperistaltico", "text": ""}
{"id": "3919283", "revid": "339392", "url": "https://it.wikipedia.org/wiki?curid=3919283", "title": "Aeroporto Chicago Midway", "text": ""}
{"id": "3919286", "revid": "47598192", "url": "https://it.wikipedia.org/wiki?curid=3919286", "title": "Rappresentativa Italiana Attori", "text": ""}
{"id": "3919287", "revid": "767487", "url": "https://it.wikipedia.org/wiki?curid=3919287", "title": "Tuindorp Buiksloot", "text": " \nTuindorp Buiksloot \u00e8 un quartiere nello stadsdeel di Amsterdam-Noord, nella citt\u00e0 di Amsterdam.\nQuesto quartiere fu costruito tra il 1930 e il 1932 nel territorio del comune di Buiksloot per risolvere il problema della carenza di alloggi nella capitale olandese negli anni '30."}
{"id": "3919289", "revid": "834", "url": "https://it.wikipedia.org/wiki?curid=3919289", "title": "Kishinev / Chisinau", "text": ""}
{"id": "3919291", "revid": "188116", "url": "https://it.wikipedia.org/wiki?curid=3919291", "title": "Unit\u00e0 penale militare", "text": ""}
{"id": "3919292", "revid": "339392", "url": "https://it.wikipedia.org/wiki?curid=3919292", "title": "Aeroporto G. Adams International", "text": ""}
{"id": "3919302", "revid": "120141", "url": "https://it.wikipedia.org/wiki?curid=3919302", "title": "Estadio Teresa Rivero", "text": ""}
{"id": "3919303", "revid": "584834", "url": "https://it.wikipedia.org/wiki?curid=3919303", "title": "Nieuwendammerdijk en Buiksloterdijk", "text": " \nNieuwendammerdijk en Buiksloterdijk \u00e8 un quartiere nello stadsdeel di Amsterdam-Noord, nella citt\u00e0 di Amsterdam.\nPrima di diventare un quartiere di Amsterdam, questo distretto era diviso in due paesi che nel 1921 furono uniti al comune di Amsterdam: Nieuwendam e Buiksloot. Nel 1941 i due quartieri di Nieuwendammerdijk e Buiksloterdijk furono uniti in un unico quartiere."}
{"id": "3919308", "revid": "104458", "url": "https://it.wikipedia.org/wiki?curid=3919308", "title": "Hasan bey Zardabi", "text": ""}
{"id": "3919313", "revid": "984922", "url": "https://it.wikipedia.org/wiki?curid=3919313", "title": "Tuindorp Oostzaan", "text": " \nTuindorp Oostzaan \u00e8 un quartiere nello stadsdeel di Amsterdam-Noord, nella citt\u00e0 di Amsterdam.\nTra la Prima e la seconda guerra mondiale furono costruiti ad Amsterdam molti quartieri: Tuindorp Oostzaan \u00e8 uno di questi. Nel 1940 fu sottoposto a duri bombardamenti ma nel dopoguerra fu totalmente ricostruito. In questo quartiere sono presenti molte fabbriche e cantieri navali che, sfruttando il fiume IJ che passa attraverso il quartiere, danno lavoro a molti abitanti del quartiere. "}
{"id": "3919325", "revid": "834", "url": "https://it.wikipedia.org/wiki?curid=3919325", "title": "Aeroporto Cozumel International", "text": ""}
{"id": "3919330", "revid": "486946", "url": "https://it.wikipedia.org/wiki?curid=3919330", "title": "Aeroporto Dallas/Fort Worth International", "text": ""}
{"id": "3919332", "revid": "2519", "url": "https://it.wikipedia.org/wiki?curid=3919332", "title": "Oostzanerwerf", "text": " \nOostzanerwerf \u00e8 un quartiere nello stadsdeel di Amsterdam-Noord, nella citt\u00e0 di Amsterdam.\nPrima di diventare un quartiere di Amsterdam, Oostzanerwerf era una frazione del comune di Oostzaan Oostzanerwerf. Una parte del quartiere prende il nome di Molenwijk, famoso per lo zoo e il parco botanico situati in questa zona."}
{"id": "3919334", "revid": "552355", "url": "https://it.wikipedia.org/wiki?curid=3919334", "title": "Molenwijk", "text": ""}
{"id": "3919336", "revid": "547992", "url": "https://it.wikipedia.org/wiki?curid=3919336", "title": "Micaela Giustiniani", "text": "Biografia.\nAttiva nel doppiaggio sin dalla tenera et\u00e0, dal 1946 lavora nella prosa radiofonica RAI e dal 1960 in quella televisiva, prendendo parte a numerosi sceneggiati.\nNel 1939 \u00e8 Isabella ne \"L'Amfiparnaso\" di Orazio Vecchi con Licia Albanese, Fernando Farese e Guido Gatti al Teatro Comunale di Firenze e recitata anche nel 1939 con Attilia Radice, Farese e Gatti nel Teatro della Pergola di Firenze. Sempre nel 1939 \u00e8 Silvia in Aminta (Tasso) per la regia di Renato Simoni e Corrado Pavolini con Rina Morelli, Andreina Pagnani, Rossano Brazzi, Gino Cervi, Ernesto Sabbatini, Carlo Ninchi, Aroldo Tieri ed Annibale Ninchi al Giardino di Boboli a Firenze.\nCome doppiatrice \u00e8 principalmente nota per aver prestato la voce a Jessica Tandy nei suoi film della vecchiaia, come \"A spasso con Daisy\" e \"Pomodori verdi fritti alla fermata del treno\". Suoi anche i doppiaggi di Joan Fontaine in \"Donne\", Evelyn Keyes in \"Via col vento\", Elizabeth Taylor in \"Il gigante\", Vera Miles in \"Sentieri selvaggi\", Cathy Downs in \"Sfida infernale\"."}
{"id": "3919338", "revid": "287204", "url": "https://it.wikipedia.org/wiki?curid=3919338", "title": "Sedition", "text": "Sedition \u00e8 il quinto album studio del gruppo brutal death metal italiano Hour of Penance primo per la nuova label, la statunitense Prosthetic Records."}
{"id": "3919353", "revid": "729019", "url": "https://it.wikipedia.org/wiki?curid=3919353", "title": "Nosy Hara", "text": "Nosy Hara \u00e8 una piccola isola continentale situata nel Canale del Mozambico, circa cinque chilometri al largo dell'estremit\u00e0 nord-occidentale del Madagascar.\n\u00c8 l'isola principale dell'arcipelago di Nosy Hara, un gruppo di 12 isolotti disabitati, caratterizzati dalla presenza di insolite formazioni geologiche note come tsingy, e circondati da una ricca barriera corallina.\nDal 2007 l'intero arcipelago \u00e8 stato dichiarato area marina protetta."}
{"id": "3919358", "revid": "124123", "url": "https://it.wikipedia.org/wiki?curid=3919358", "title": "Samuel von Cocceji", "text": "Biografia.\nSuo padre Heinrich von Cocceji era stato un noto giurista ad Heidelberg (successore di Samuel von Pufendorf), quindi professore a Berlino e alla Viadrina, mentre Samuel sembrava pi\u00f9 interessato alla realizzazione pratica delle dottrine giuridiche.\nSamuel von Cocceji era nel 1702 professore all'Universit\u00e0 Viadrina, nel 1723 presidente dell'alta corte di Berlino, dal 1738 al 1739, e dal 1741 al 1746, ministro prussiano della giustizia, dal 1747 Gro\u00dfkanzler. Se Federico Guglielmo riteneva le sue idee troppo avanzate (infatti lo aveva congedato nel 1739 dalla carica di ministro della giustizia), al contrario Federico II le apprezzava; gli affid\u00f2 infatti l'incarico di fondare l'ordinamento giudiziario della Slesia da poco annessa, e successivamente di riformare il diritto della Prussia nel suo complesso.\nCocceij cre\u00f2 un sistema giuridico unificato, basato su tre gradi di giudizio e garante dell'indipendenza dei giudici. Introdusse nel 1748 una suprema corte, il \"Tribunal\", cui erano subordinati tutti gli altri tribunali del Paese, cosa che gli valse forti resistenze.\nTra le sue opere il celebre \"Corpus iuris Fredericiani\" ed il \"Grotius illustratus\", opera lasciata incompiuta dal padre.\nFamiglia.\nSamuel von Cocceji spos\u00f2 Johanna Charlotte von Beschefer, figlia del tenente generale Jakob von Bechefer, da cui ebbe due figlie e tre figli, tra cui il pi\u00f9 noto fu Carl Friedrich Ernst (1725\u20131780) generale al servizio dell'ultimo re di Polonia Stanislao II. Johann Heinrich Friedrich fu invece colonnello e aiutante generale del re. Karl Ludwig (m. 12 luglio 1808) fu presidente distrettuale a Glogau. Delle figlie, Amalie Charlotte Henriette spos\u00f2 il barone Mathieu II von Vernezobre-Laurieux (1721-1782), e Sophia Susanna Charlotte il generale Dubislav Friedrich von Platen.\nI baroni von Cocceji si estinsero in linea maschile col figlio minore di Samuel, Carl Ludwig, che mor\u00ec senza discendenza il 12 luglio 1808, dopo essere stato sposato per un certo periodo con la famosa - e famigerata - ballerina italiana Barbara Campanini.\nCollegamenti esterni.\n "}
{"id": "3919361", "revid": "521112", "url": "https://it.wikipedia.org/wiki?curid=3919361", "title": "Penia (mitologia)", "text": "Pen\u00eca \u00e8 la dea, nonch\u00e9 la personificazione della povert\u00e0 e del bisogno, nella mitologia greca. Si spos\u00f2 con Poro al compleanno di Afrodite e fu la madre di Eros, il dio dell'amore. Aveva inoltre due sorelle Amechania e Ptocheia.\nRappresentazione generale.\nPenia (Povert\u00e0) veniva considerata una femmina, in contrasto con Pluto (Ricchezza) che era maschio. Essa \u00e8 ritratta come una donna vecchia e brutta, in costante bisogno del denaro e di un riparo. Spesso appare in contemporanea alla presenza del suo opposto Pluto, dio della ricchezza, come nel \"\"Simposio\" di Platone e in \"Pluto\"\" di Aristofane.\nTestimonianze.\nPenia nel corso dei secoli \u00e8 stata citata da molteplici antichi scrittori greci come Alceo (\"Frammento 364\"), Teognide (\"Frammenti 1; 267, 351, 649\"), Aristofane (\"Pluto;\" 414), Plutarco (Vita \"di Temistocle\"), Lucio Flavio Filostrato (\"Vita di Apollonio\") e Erodoto.\nSimposio.\nNel \"Simposio\" di Platone il giorno in cui nacque Afrodite sull'Olimpo si dava una grande festa nella quale erano presenti tutti gli dei ad eccezione di Penia che, non avendo degli abiti adatti, non venne invitata. La stessa si present\u00f2 ugualmente alla festa seppure senza entrarci nella speranza che qualche Dio le gettasse un avanzo. Uno degli dei, Poro, Dio degli espedienti o dell'arte di arrangiarsi, avendo bevuto troppo nettare si senti male e volle uscire all'aperto ma non fece nemmeno in tempo ad uscire che svenne ai piedi di Penia. Lei era la pi\u00f9 povera, lui era il pi\u00f9 furbo. La naturale unione \u00e8 proprio quella della povert\u00e0 con l'arte di arrangiarsi. Penia si sdrai\u00f2 accanto a Poro e dalla loro unione nacque un bambino: Eros (Amore).\nSocrate lo descrive cos\u00ec: \"Amore non \u00e8 n\u00e9 bello n\u00e9 delicato, come pensano molti, ma a somiglianza della madre \u00e8 duro, scalzo, peregrino, usa dormir nudo per terra e con la miseria sempre in casa. Come suo padre invece, insidiatore dei ricchi, coraggioso, audace, risoluto sempre pronto ad escogitare nuovi trucchi per sopravvivere e inventore di trappole (...)\". Per Socrate quindi l'amore \u00e8 figlio della povert\u00e0."}
{"id": "3919371", "revid": "1315817", "url": "https://it.wikipedia.org/wiki?curid=3919371", "title": "Heinrich von Cocceji", "text": "Biografia.\nFiglio dello scrittore Heinrich Coch e di Lucia Oldenburg, sorella del filosofo Henry Oldenburg, nel 1673 spos\u00f2 Maria Salome Hougwart/ Howard, dalla quale ebbe tre figli, tra cui Samuel von Cocceji, \"Kammergerichtspr\u00e4sident\" (presidente supremo di corte di giustizia) e dal 1747 cancelliere di Federico II di Prussia.\nDopo aver compiuto studi in giurisprudenza a Leida ed Oxford (dottore \"In utroque iure\"), Cocceji divenne professore straordinario alla facolt\u00e0 di filosofia dell'Universit\u00e0 di Heidelberg.\nDal 1677 al 1688 insegn\u00f2 alla facolt\u00e0 di diritto, nel 1689 trascorse un anno ad Utrecht. Dal 1690 Cocceji fu professore ordinario a Francoforte sull'Oder. Il 7 settembre 1702 entr\u00f2 nella nobilt\u00e0 prussiana, e il 3 marzo 1713 divenne barone.\nLa sua opera principale \"Juris publici prudentia\" (1695) fu per lungo tempo il principale compendio della legislazione tedesca. Di larga diffusione fu la sua \"Anatomia juris gentium\" (1718). Le altre sue opere comprendono \"Juris feudalis hypomnemata\" (1702, 1715, 1727) e \"Disputatio Juridica, De concursu plurium jurisdictionum in eodem loco\"."}
{"id": "3919376", "revid": "254059", "url": "https://it.wikipedia.org/wiki?curid=3919376", "title": "Pietro Ghizzardi", "text": "\u00c8 noto come esponente della pittura \"na\u00eff\".\nBiografia.\nNato a Corte Pavesina, nel Comune di Viadana, da una famiglia contadina, fin da giovane dimostr\u00f2 passione per la pittura, coltivata dapprima in modo amatoriale. Si trasfer\u00ec nel 1930 a Cogozzo, altra frazione di Viadana, dove cominci\u00f2 a dipingere sui muri dei cascinali, e l'anno successivo a Boretto, in provincia Reggio Emilia, dove inizi\u00f2 la sua attivit\u00e0 espositiva e dove prese avvio la sua carriera di pittore. Mor\u00ec a Boretto nel 1986.\nAttivit\u00e0 artistica.\nLa sua pittura, di stile \"na\u00eff\", lo port\u00f2 ad esporre in varie localit\u00e0 del nord Italia. In particolare si ricorda la partecipazione alla \"Mostra nazionale dei \"na\u00eff\" Citt\u00e0 di Luzzara\" nel 1968, in occasione della quale venne insignito di una medaglia d'oro da parte del Presidente della Repubblica. A partire dalla fine degli anni novanta le sue opere sono state esposte in alcune mostre d'arte contemporanea in Italia e all'estero: \"Banditi dell'arte\", Parigi (2012), \"Borderline. Artisti tra normalit\u00e0 e follia. Da Bosch a Dal\u00ec, dall'Art Brut a Basquiat\", Ravenna (2013), \"Homage to Henri Rousseau. The World of Naive painters and Outsiders,\" Tokyo (2013), \"Fuori Quadro\", Bergamo (2013).\nDiversi musei e collezioni italiani e stranieri conservano sue opere: il Museo di Laval (Francia), il Museo croato d'arte \"na\u00eff\" di Zagabria, il Museo Charlotte Zander a B\u00f6nnigheim, in Germania, la Galleria d'arte moderna Ricci Oddi di Piacenza e la Fondazione \"Un Paese\" di Luzzara.\nAttivit\u00e0 letteraria.\nNel 1976 pubblic\u00f2 per Einaudi l'autobiografia \"Mi richordo anchora\", a cura di Gustavo Marchesi e Giovanni Negri con nota introduttiva di Cesare Zavattini, premiata nel 1977 come \"Opera prima\" al Premio Viareggio. Dal libro l'Ariston ricav\u00f2 un disco. Nel 1985 dall'autobiografia fu tratto lo spettacolo teatrale omonimo interpretato da Enzo Robutti e curato da Gustavo Marchesi.\nNel 1980 pubblic\u00f2 \"A Lilla quattro pietre in immortalate\" per l'editore Scheiwiller All'Insegna del Pesce d'Oro.\nNel 1986 Giovanni Negri cur\u00f2 la stampa degli inediti \"Giugli\u00e8tta e romeo\" e \"Il bambino di Viareggio rapito\".\nCritica e memoria.\nNel 1965 venne realizzato da Film Luce il documentario \"Pietro Ghizzardi. Pittore Contadino \"con la regia di Michele Gandin e il commento di Leonardo Sinisgalli, mentre nel 1979 Rai 1 produsse il documentario \"Mi richordo anchora. Conversazione con Pietro Ghizzardi\" per il ciclo \"Le memorie, gli anni\", con la regia di Gian Vittorio Baldi.\nNel 1992 venne fondata a Boretto la Casa Museo Pietro Ghizzardi al Belvedere, che ospita opere e manoscritti dell'artista e un archivio."}
{"id": "3919377", "revid": "106456", "url": "https://it.wikipedia.org/wiki?curid=3919377", "title": "Duomo di Essen", "text": ""}
{"id": "3919379", "revid": "767487", "url": "https://it.wikipedia.org/wiki?curid=3919379", "title": "Two Lost Worlds", "text": "Two Lost Worlds \u00e8 un film del 1950 diretto da Norman Dawn.\nPellicola di fantascienza-avventura distribuita dalla Eagle-Lion Classics Inc.\nTrama.\nOceania 1830. Un'imbarcazione americana viene attaccata da un gruppo di pirati provenienti dalle Nuove Ebridi. L'inseguimento e la rivalit\u00e0 terminano in un'isola vulcanica, abitata da dinosauri.\nProduzione.\nNon ci sono effetti speciali originali sui dinosauri. Essi appaiono solo a 58 minuti dall'inizio del film, durante la bobina finale, e sono stati ripresi da filmati di repertorio del film \"Sul sentiero dei mostri\" (1940).\nIl film \u00e8 stato girato nel Red Rock Canyon State Park a Cantil, in California."}
{"id": "3919389", "revid": "71433", "url": "https://it.wikipedia.org/wiki?curid=3919389", "title": "Roman Ragazzi", "text": ""}
{"id": "3919391", "revid": "21880", "url": "https://it.wikipedia.org/wiki?curid=3919391", "title": "Parco marino di Nosy Hara", "text": ""}
{"id": "3919393", "revid": "287204", "url": "https://it.wikipedia.org/wiki?curid=3919393", "title": "Max Miedinger", "text": "\u00c8 noto soprattutto per essere stato il disegnatore, con Eduard Hoffmann, del carattere tipografico \"Helvetica\", nel 1957.\nBiografia.\nTra il 1926 e il 1930 consegu\u00ec un apprendistato come tipografo e successivamente frequent\u00f2 le scuole serali alla Kunstgewerbeschule di Zurigo.\nFu assunto come tipografo allo studio pubblicitario Globus di Zurigo. Divenne poi consulente e rappresentante per la fonderia\nHaas'sche Schriftgie\u00dferei di M\u00fcnchenstein, fino al 1956, anno in cui inizi\u00f2 l'attivit\u00e0 di artista grafico \"freelance\" a Zurigo.\nDurante la sua carriera, Miedinger disegn\u00f2 i caratteri \"Helvetica\", \"Pro Arte\", \"Horizontal\", \"Swiss 921\", \"Swiss 721\", \"Monospace 821\" e \"Miedinger\"."}
{"id": "3919405", "revid": "339392", "url": "https://it.wikipedia.org/wiki?curid=3919405", "title": "Aeroporto Damman King Fahad International", "text": ""}
{"id": "3919409", "revid": "729019", "url": "https://it.wikipedia.org/wiki?curid=3919409", "title": "Isole Alphonse", "text": "Le Isole Alphonse, dette anche Gruppo delle Alphonse (in francese \"Groupe Alphonse\", in inglese \"Alphonse Group\"), sono un gruppo di piccoli atolli delle Seychelles.\nGeografia.\nIl Gruppo delle Alphonse sono localizzate a sud-ovest dell'Oceano Indiano, e fanno parte delle Isole Esterne delle Seychelles.\nMah\u00e9, l'isola principale delle Seychelles, si trova a 403 chilometri verso nord-est. L'isola abitata pi\u00f9 vicina \u00e8 l'Isola Marie Louise, mentre l'isola pi\u00f9 vicina \u00e8 l'Isola Desn\u0153ufs a 87 chilometri a nord entrambe appartenenti alle isole Amirante dove la principale isola \u00e8 Desroches a 96 miglia.\nIl gruppo si compone di due atolli separati per tre chilometri da un profondo canale: a nord si trova l'atollo Alphonse con al suo interno un'isoletta, mentre a sud l'atollo Saint-Fran\u00e7ois il quale tiene al suo interno due piccoli isolotti.\nSull'atollo Alphonse \u00e8 presente l'Aeroporto di Alphonse, che \u00e8 quotidianamente collegato in circa un'ora con l'isola Mah\u00e9.\nStoria.\nIl Gruppo delle Alphonse sono state scoperte il 28 gennaio 1730 della fregata francese \"Le Lys\", anche se \u00e8 probabile che siano state precedentemente visitate dagli africani o dai marinai arabi o indiani. Il nome cos\u00ec riprende quello del comandante francese Alphonse de Pontev\u00e8s che poi chiam\u00f2 l'altro atollo Saint-Fran\u00e7ois in onore di San Francesco di Sales."}
{"id": "3919414", "revid": "438678", "url": "https://it.wikipedia.org/wiki?curid=3919414", "title": "L'amore senza ma...", "text": "L'amore senza ma... (\"L'amour avec des si...\") \u00e8 un film del 1962 diretto da Claude Lelouch."}
{"id": "3919419", "revid": "599013", "url": "https://it.wikipedia.org/wiki?curid=3919419", "title": "Jos\u00e9 Soriano", "text": "Biografia.\nNato a Chiclayo, nella regione di Lambayeque, si dedic\u00f2 al calcio inizialmente per puro diletto, affiancandolo al suo lavoro di agronomo (era specializzato nella coltivazione della canna da zucchero). Ancora calciatore, partecip\u00f2 ai primi movimenti sindacali del calcio argentino (cui prese parte dal 1946), e in seguito fu dirigente del sindacato stesso, il Futbolistas Argentinos Agremiados. Si trasfer\u00ec, dopo il ritiro, a Buenos Aires, ove mor\u00ec al \"Sanatorio de la Trinidad\", nel quartiere di Palermo.\nCaratteristiche tecniche.\nPortiere dotato d'imponente statura (tanto che aveva iniziato come cestista), aveva riflessi pronti ed era capace di buone parate in tuffo. Tra le sue doti principali vi era anche un affinato senso della posizione; fu un precursore delle uscite, che alla sua epoca erano poco frequenti.\nCarriera.\nClub.\nSoriano gioc\u00f2, per i primi anni, nell'Alfonso Ugarte, una squadra di Trujillo. Nonostante non militasse in prima divisione, il commissario tecnico della Nazionale peruviana lo convoc\u00f2 per dopo averlo visto durante un'amichevole. Questo gli procur\u00f2 una notoriet\u00e0 a livello internazionale che si riflett\u00e9 sulla sua carriera: si trasfer\u00ec al Banfield, in Argentina, e vi gioc\u00f2 due stagioni (1943 e 1943). Il presidente del River Plate Antonio Liberti lo acquist\u00f2 per 100.000 pesos, trattando direttamente con il presidente del Banfield Florencio Sola; Soriano accett\u00f2 il trasferimento, facendo per\u00f2 introdurre nel contratto una clausola che prevedeva che negli incontri tra Banfield e River Plate non fosse schierato. Giunto al club di N\u00fa\u00f1ez, divenne il portiere titolare de \"La M\u00e1quina\", la formazione del River che ebbe successo negli anni 1940. Divenuto capitano della squadra, si fece notare per il suo comportamento corretto che gli valse il soprannome di \"Caballero del arco\" (il cavaliere della porta) o \"Caballero del deporte\" (il cavaliere dello sport). Nel 1945 vinse il campionato nazionale; nel 1946 fu ceduto, perch\u00e9 aveva ospitato a casa sua una riunione di capitani di varie squadre di prima e seconda divisione, che avrebbero poi formato il sindacato dei calciatori; pass\u00f2 dunque all'Atlanta, seguendo il suo ex compagno del River Adolfo Pedernera, e vi rimase per due mesi, prendendo parte a una stagione negativa, che si concluse con la retrocessione dei giallo-blu.\nNazionale.\nFu convocato in Nazionale dal CT \u00c1ngel Fern\u00e1ndez per il Sudamericano del 1942: in tale competizione gioc\u00f2 una sola gara, contro l', in cui sub\u00ec 3 gol; per il resto del torneo l'estremo difensore del Per\u00f9 fu Juan Honores."}
{"id": "3919424", "revid": "67529879", "url": "https://it.wikipedia.org/wiki?curid=3919424", "title": "Ritratto di giovinetto", "text": "Il Ritratto di giovinetto \u00e8 un dipinto a olio su tavola (85x61 cm) di Pontormo, databile al 1525-1526 circa e conservato a Palazzo Mansi a Lucca. \nStoria.\nL'opera \u00e8 forse la pi\u00f9 importante del nucleo di opere fiorentine che il granduca di Toscana Leopoldo II don\u00f2 alla citt\u00e0 di Lucca come compenso per le perdite dovute alle vendite delle collezioni di Carlo Ludovico di Borbone, gi\u00e0 duca di Parma e Lucca, all'indomani dell'annessione del Ducato allo Stato toscano.\nDescrizione e stile.\nL'effigiato, da alcuni indicato possibilmente in Alessandro de' Medici, duca di Firenze, si erge a mezza figura ammantato da una vaporosa casacca di uno sgargiante color rosso, messa sopra la giubba scura e la camicia bianca. La testa appare piccola, da adolescente, risaltando sullo sfondo scuro e al convergere delle linee di forza generato dall'andamento delle spalle. Lo sguardo \u00e8 altero e concentrato verso lo spettatore, incorniciato da capelli ricci a caschetto e una berretta scura. Straordinario \u00e8 il disegno della mano destra, poggiata su un ripiano nell'angolo inferiore. "}
{"id": "3919428", "revid": "834", "url": "https://it.wikipedia.org/wiki?curid=3919428", "title": "Aeroporto Doha International", "text": ""}
{"id": "3919434", "revid": "834", "url": "https://it.wikipedia.org/wiki?curid=3919434", "title": "Aeroporto Dubai International", "text": ""}
{"id": "3919437", "revid": "125885872", "url": "https://it.wikipedia.org/wiki?curid=3919437", "title": "Gabriele Corsi", "text": " \nBiografia.\nContemporaneamente inizia la sua avventura radiofonica come membro del Trio Medusa con il quale conduce dal 2001 il programma di Radio Deejay \"Chiamate Roma Triuno Triuno\" assieme agli altri membri del Trio.\nDal 2012 al 2020 ha tenuto un blog per Il Fatto Quotidiano.\nDa luned\u00ec 4 gennaio 2016 conduce il suo primo programma in solitaria, \"Take me out - Esci con me,\" trasmesso da Real Time\".\" \nNel 2018 conduce \"Boss in incognito\" su Rai 2 e nell'estate dello stesso anno \u00e8 al timone di \"Reazione a catena - L'intesa vincente\" nel preserale di Rai 1. Nello stesso anno affianca Cristiano Malgioglio al commento della finale dell'Eurovision Song Contest su Rai 1.\nSempre col paroliere siciliano commenter\u00e0 anche l'Eurovision Song Contest 2022 ospitato al Palasport Olimpico di Torino.\nVita privata.\n\u00c8 sposato con la giornalista di Repubblica Laura Pertici e ha due figli."}
{"id": "3919439", "revid": "830939", "url": "https://it.wikipedia.org/wiki?curid=3919439", "title": "Polo Museale Fiorentino", "text": ""}
{"id": "3919440", "revid": "196390", "url": "https://it.wikipedia.org/wiki?curid=3919440", "title": "Citazione in giudizio", "text": ""}
{"id": "3919441", "revid": "287204", "url": "https://it.wikipedia.org/wiki?curid=3919441", "title": "Tesovice", "text": ""}
{"id": "3919443", "revid": "124771477", "url": "https://it.wikipedia.org/wiki?curid=3919443", "title": "Li Bingbing", "text": "Biografia.\nLi Bingbing si \u00e8 laureata all'Istituto di arte Drammatica di Shanghai nel 1997.\nL'attrice \u00e8 \"Goodwill Ambassador\" (carica onorifica volontaria) del Programma delle Nazioni Unite per l'ambiente (UNEP), nonch\u00e9 \"Global Ambassador\" del WWF per l'Ora della Terra.\nNel 2012 ha interpretata l'eroina Ada Wong nel film \"\", diretto da Paul W.S. Anderson."}
{"id": "3919449", "revid": "1442080", "url": "https://it.wikipedia.org/wiki?curid=3919449", "title": "Commonwealth Bank Tennis Classic 1995 - Doppio", "text": "Il doppio del torneo di tennis Commonwealth Bank Tennis Classic 1995, facente parte del WTA Tour 1995, ha avuto come vincitrici Petra Kamstra e Tina Kri\u017ean che hanno battuto in finale Nana Miyagi e Stephanie Reece 2-6, 6-4, 6-1."}
{"id": "3919450", "revid": "599013", "url": "https://it.wikipedia.org/wiki?curid=3919450", "title": "Dwc", "text": ""}
{"id": "3919456", "revid": "834", "url": "https://it.wikipedia.org/wiki?curid=3919456", "title": "Aeroporto LOUIS BOTHA", "text": ""}
{"id": "3919459", "revid": "1573940", "url": "https://it.wikipedia.org/wiki?curid=3919459", "title": "Holmelgonia", "text": "Holmelgonia \u00e8 un genere di ragni appartenente alla famiglia Linyphiidae.\nEtimologia.\nIl nome del genere \u00e8 composto da una prima parte in onore dell'aracnologo \"Holm\" e da una seconda parte che si riferisce alla vecchia denominazione, \"Elgonia\", che lo stesso Holm diede a questo genere nel 1962.\nDistribuzione.\nLe 14 specie oggi attribuite a questo genere sono state rinvenute in varie localit\u00e0 dell'Africa centrale e centromeridionale, con particolare riferimento alla Tanzania che vanta la presenza di otto specie..\nTassonomia.\nIl nome \"Elgonia\" che Holm diede a questo genere, a seguito di una segnalazione dell'aracnologo Platnick dovette essere cambiato in quanto Elgonia , corrispondeva ad un preesistente genere di imenotteri della famiglia Platygastridae.\nAnche il nome \"Elgonella\" scelto dallo stesso Holm poco tempo dopo era gi\u00e0 rappresentato da Elgonella , un genere di molluschi gasteropodi.\nA dicembre 2011, si compone di 14 specie:"}
{"id": "3919460", "revid": "599013", "url": "https://it.wikipedia.org/wiki?curid=3919460", "title": "Open di Zurigo 1995 - Doppio", "text": "Il doppio del torneo di tennis Open di Zurigo 1995, facente parte del WTA Tour 1995, ha avuto come vincitrici Nicole Arendt e Manon Bollegraf che hanno battuto in finale Chanda Rubin e Caroline Vis 4-6, 7-6(4), 6-4."}
{"id": "3919464", "revid": "125708850", "url": "https://it.wikipedia.org/wiki?curid=3919464", "title": "Ritratto di Maria Salviati", "text": "Il Ritratto di Maria Salviati \u00e8 un dipinto a olio su tavola (87x71 cm) attribuito a Pontormo, databile al 1543-1545 circa e conservato negli Uffizi a Firenze.\nStoria.\nAll'inizio del Novecento, la tavola venne acquistata dalle gallerie fiorentine come lavoro di Beccafumi e fu L\u00e1nyi poi a identificare il ritratto con quello di Maria Salviati eseguito da Pontormo e ricordato da Vasari. Gamba rintracci\u00f2 un disegno preparatorio al Gabinetto dei Disegni e delle Stampe (n. 6503F), ma ritenne il dipinto eseguito semmai su disegno di Pontormo da un altro pittore, ritenendo invece originale l'altro ritratto di Maria Salviati, quello con un fanciullo, nella Walters Art Gallery di Baltimora.\nLuciano Berti (1956), notando l'et\u00e0 pi\u00f9 avanzata della donna nel disegno preparatorio, pens\u00f2 che il ritratto su tavola fosse un lavoro idealizzato, eseguito dopo la morte della donna, madre del granduca Cosimo I. Pi\u00f9 tardi Berti neg\u00f2 l'autografia pontormesca, riferendolo a un artista senese del Cinquecento.\nDescrizione e stile.\nSu uno sfondo scuro si staglia il volto di Maria Salviati e il suo busto coperto da un velo candido su cui incede la luce, risaltandone le forme plastiche. Lo sguardo intenso, rivolto verso lo spettatore, sembra essersi appena distolto da un libro di preghiere che essa tiene in mano, davanti al busto. Un sottile gioco di luci ed ombre \u00e8 giocato dalle forme del vestito e dal ricadere del velo, che disegna due sinuose volute ai lati dello sguardo, nascondendo appena l'acconciatura raccolta in una treccia annodata attorno alla testa."}
{"id": "3919465", "revid": "2033069", "url": "https://it.wikipedia.org/wiki?curid=3919465", "title": "Il profumo del successo (serie televisiva)", "text": "Il profumo del successo (\"Paper Dolls\") \u00e8 una serie televisiva statunitense in 14 episodi trasmessi per la prima volta nel corso di una sola stagione nel 1984. La serie, ambientata nel mondo dell'alta moda newyorchese, \u00e8 tratta dal film per la televisione del 1982 \"Paper Dolls\".\nTrama.\nRacine \u00e8 la proprietaria di un'agenzia di modelle ed \u00e8 spesso in contrasto con Grant Harper che dirige la Harper Cosmetics, una divisione della societ\u00e0 della sua famiglia, la Harper WorldWide Incorporated.\nProduzione.\nLa serie fu prodotta da MGM/UA Television e girata negli studios della Metro-Goldwyn-Mayer a Culver City in California, nella Fremont Mansion a Los Angeles e negli Old Westbury Gardens a New York. Le musiche furono composte da Mark Snow.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti nel 1984 sulla rete televisiva ABC. In Italia \u00e8 stata trasmessa dal 1985 su Canale 5 e poi su emittenti locali con il titolo \"Il profumo del successo\".\nAlcune delle uscite internazionali sono state:"}
{"id": "3919470", "revid": "1543377", "url": "https://it.wikipedia.org/wiki?curid=3919470", "title": "Abierto Mexicano Telcel 2012 - Singolare femminile", "text": "Il singolare femminile dell'Abierto Mexicano Telcel 2012 \u00e8 stato un torneo di tennis facente parte del WTA Tour 2012.\nLa detentrice del titolo era Gisela Dulko, ma si \u00e8 ritirata per problemi gastro intestinali prima di giocare l'incontro di primo turno. Il titolo \u00e8 stato vinto da Sara Errani che ha battuto la connazionale Flavia Pennetta in finale per 5-7, 7-62, 6-0."}
{"id": "3919473", "revid": "28592", "url": "https://it.wikipedia.org/wiki?curid=3919473", "title": "Konstant\u00edn Vas\u00edl'evi\u010d Ivan\u00f3v", "text": ""}
{"id": "3919476", "revid": "599013", "url": "https://it.wikipedia.org/wiki?curid=3919476", "title": "Paper Dolls", "text": ""}
{"id": "3919478", "revid": "640277", "url": "https://it.wikipedia.org/wiki?curid=3919478", "title": "Principessa Sakura", "text": ""}
{"id": "3919483", "revid": "1993636", "url": "https://it.wikipedia.org/wiki?curid=3919483", "title": "Monte Melkonian", "text": "\u00c8 stato uno dei pi\u00f9 famosi comandanti nella guerra del Nagorno Karabakh avendo guidato con successo una forza di circa quattromila uomini pur non avendo mai avuto specifiche esperienze militari in precedenza.\nAveva tuttavia costruito la sua preparazione tra gli anni settanta e gli anni ottanta allorch\u00e9 combatt\u00e9 per varie fazioni nella guerra civile libanese contro l'esercito israeliano e in precedenza come membro dell'organizzazione armena ASALA.\nGiovent\u00f9.\nMonte Melkonian nacque terzo di quattro figli da Charles e Zabel Melkonian, il padre ebanista, la madre insegnante elementare prima di dedicarsi interamente ai figli. La sua infanzia \u00e8 stata tipicamente statunitense tra Boy Scout e baseball. Nel 1969, quando aveva dodici anni, la famiglia part\u00ec alla volta dell'Europa per un lungo viaggio che li port\u00f2 a visitare anche nord Africa e Medio Oriente attraversando quarantuno stati. Durante questo tour Mont'\u0113 cominci\u00f2 ad interrogarsi sulle sue origini in particolare dopo aver visitato la cittadina turca di Merzivan, di cui era originaria la famiglia della madre, e aver appreso che gli armeni che vi vivevano erano stati costretti a fuggire come il nonno oppure erano stati sterminati nel genocidio armeno del 1915.\nAl ritorno negli Stati Uniti, dopo aver conseguito il diploma, entr\u00f2 all'Universit\u00e0 della California, Berkeley seguendo il corso di laurea di storia antica dell'Asia e archeologia. Durante il corso di studi cerc\u00f2 di organizzare una mostra dedicata alla storia ed alla cultura armena ma i pannelli che trattavano del genocidio furono rimossi dall'autorit\u00e0 universitaria su pressione del console turco a San Francisco per poi essere reinseriti dopo una manifestazione di protesta nel campus.\nEsperienza iraniana.\nConseguita la laurea nella primavera del 1978 decide di partire alla volta dell'Iran dove insegn\u00f2 inglese e si impegn\u00f2 attivamente nella lotta del movimento per abbattere lo Sci\u00e0. Collabor\u00f2 nell'organizzazione di uno sciopero degli insegnanti nella scuola dove lavorava. In seguito si recher\u00e0 nel Kurdistan iraniano dove rimarr\u00e0 impressionato dai partigiani curdi.\nGuerra civile libanese.\nAlla fine del 1978 Mont'\u0113 si reca in Libano, a Beirut, dove partecipa alla difesa del quartiere armeno dagli attacchi delle Falangi libanesi. Fa conoscenza con colei che diventer\u00e0 prima la sua amica confidente e poi moglie, Seta Kbranian. Diviene membro della milizia armena e comincia ad operare dietro le linee del territorio controllato dalla Falange, collaborando con il movimento nazionale libanese. All'epoca Mont'\u0113 parla fluentemente oltre ad inglese ed armeno anche spagnolo, francese e giapponese; ha inoltre una accettabile conoscenza di arabo, italiano, turco, persiano e curdo.\nAsala.\nNella primavera del 1980 viene introdotto nell'ASALA (Armenian Secret Army for the Liberation of Armenia) e segretamente ricollocato a Beirut ovest. Nei tre anni successivi \u00e8 militante del gruppo e collabora alla realizzazione del giornale \"Hayastan\" (\"Amenia\"). In questo periodo entra in contatto con alcune organizzazioni palestinesi e segue corsi di addestramento. Partecipa ad operazioni armate in Europa (Roma, Atene) ed addestra i militanti che parteciperanno all'assalto dell'ambasciata turca a Parigi (\"Operazione Van\", 24 settembre 1981).\nNel luglio 1983 ASALA si divide in due tronconi: che non accetta pi\u00f9 la politica del leader Hakopian ed \u00e8 contrario ad attentati che provochino vittime civili, fonda la fazione \"movimentista\" di \"Asala-Movimento Rivoluzionario\" in contrapposizione a quella di \"Asala-Militante\". Monte vive in clandestinit\u00e0 tra Francia e Libano fino al suo arresto a Parigi nel novembre 1985. Condannato a sei anni di prigione, viene rilasciato nel 1989 e costretto a lasciare la Francia alla volta dello Yemen del sud dove si ricongiunge con Seta. da l\u00ec si spostano nell'Europa orientale trascorrono un periodo di sostanziale indigenza.\nArmenia.\nIl 6 ottobre 1990 Melk'onean arriva in Armenia, all'epoca ancora sovietica, lavorando nei primi otto mesi all'Accademia delle Scienze preparando un lavoro sulla civilt\u00e0 Urartea. Ad agosto, nel monastero di Geghard sposa Seta Kbranian. Preoccupato dalla situazione confusa che stava vivendo l'Armenia al tramonto dell'Unione Sovietica ed al tempo stesso affascinato dalla moltitudine di connazionali che manifestava in piazza Mont'\u0113 focalizz\u00f2 la propria attenzione sulla questione del Nagorno Karabakh che considerava vitale per la sopravvivenza dello stesso popolo armeno, convinto che se gli azeri avessero occupato la regione poi sarebbero sconfinati nel Zangezur (Syunik).\nGuerra del Nagorno Karabakh.\nIl 12 settembre 1991 (o forse il 14), a pochi giorni dalla dichiarazione di indipendenza del soviet del Nagorno Karabakh (2 settembre), Melk'onean entra nel nuovo stato autoproclamato e si stabilisce nella regione di Shahumian entrando a far parte delle milizie di difesa armena e partecipando attivamente ad alcune operazioni militari.\nIl 4 febbraio 1992, pochi giorni dopo lo scoppio della guerra del Nagorno-Karabakh, viene dislocato nella Regione di Martowni in qualit\u00e0 di comandante regionale. Le sue doti decisionali ed organizzative lo rendono immediatamente popolare. Nell'aprile 1993 \u00e8 uno dei comandanti che partecipano alla fondamentale conquista di Kelbajar. Nei mesi successivi, comandante della regione di Martuni, infligge pesanti perdite al nemico e riconquista tutti i territori che l'anno precedente erano stati perduti durante le massicce offensive azere. Il suo rigoroso stile di vita (non fumava, non beveva, devolveva tutto il salario mensile ai pi\u00f9 bisognosi, lavorava fianco a fianco dei suoi sottoposti) lo resero popolarissimo non solo nel Nagorno Karabakh ma anche in Armenia ed in tutta la Diaspora armena. Pur non avendo mai avuto esperienza di comando militare seppe tuttavia gestire i propri uomini eliminando tutti i difetti dell'organizzazione spontaneistica delle prime bande di partigiani armeni; impose disciplina, rispetto per il nemico, ferree regole di gestione delle armi (lui che non portava la pistola).\nPretese ed ottenne di istituire una tassa sul vino da parte dei commercianti per poter pagare le forniture di armi e non esit\u00f2 ad inimicarsi anche qualche notabile locale.\nLa morte.\nMonte Melkonyan fu colpito a morte nel villaggio abbandonato azero di Merzili nel primo pomeriggio del 12 giugno 1993 in circostanze mai sufficientemente chiarite.\nFu sepolto con tutti gli onori al cimitero militare di Yerablur a Erevan al termine di una cerimonia alla quale parteciparono le pi\u00f9 alte cariche dello stato armeno."}
{"id": "3919487", "revid": "767487", "url": "https://it.wikipedia.org/wiki?curid=3919487", "title": "Allen Bradford", "text": "Fu scelto dai Tampa Bay Buccaneers nel corso del sesto giro del Draft NFL 2011. Al college ha giocato a football alla University of Southern California.\nCarriera professionistica.\nSeattle Seahawks.\nBradford fu svincolato dai Seattle Seahawks il 17 ottobre 2011 ma rifirm\u00f2 quattro giorni dopo per giocare nella squadra di allenaento. Dopo essere tornato a giocare con Seattle gli fu cambiato ruolo in linebacker. La sua stagione da rookie si concluse con sole 13 yard corse. Il 31 agosto 2012, Bradford fu tagliato dai Seahawks ma rifirm\u00f2 il giorno successivo per far parte della squadra di allenamento di Seattle. Nella stagione 2012 disput\u00f2 una sola partita senza far registrare alcuna statistica."}
{"id": "3919489", "revid": "287204", "url": "https://it.wikipedia.org/wiki?curid=3919489", "title": "Ben Alexander", "text": ""}
{"id": "3919490", "revid": "1543377", "url": "https://it.wikipedia.org/wiki?curid=3919490", "title": "Abierto Mexicano Telcel 2012 - Qualificazioni singolare femminile", "text": "Le qualificazioni del singolare femminile dell'Abierto Mexicano Telcel 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3919492", "revid": "287204", "url": "https://it.wikipedia.org/wiki?curid=3919492", "title": "Vitejovice", "text": ""}
{"id": "3919493", "revid": "1543377", "url": "https://it.wikipedia.org/wiki?curid=3919493", "title": "Cuchini\u0219 (Trotu\u0219)", "text": "Il fiume Cuchini\u0219 \u00e8 un affluente di sinistra del fiume Trotu\u0219 in Romania, la cui sorgente si trova nel gruppo montuoso del Tarc\u0103u."}
{"id": "3919495", "revid": "287204", "url": "https://it.wikipedia.org/wiki?curid=3919495", "title": "Johann W. Fuck", "text": ""}
{"id": "3919510", "revid": "984922", "url": "https://it.wikipedia.org/wiki?curid=3919510", "title": "Nieuwendam-Noord", "text": " \nNieuwendam-Noord \u00e8 un quartiere nello stadsdeel di Amsterdam-Noord, nella citt\u00e0 di Amsterdam.\nIl quartiere fu costruito negli anni '60. Il Waterlandplein shopping \u00e8 il cuore del quartiere."}
{"id": "3919511", "revid": "767487", "url": "https://it.wikipedia.org/wiki?curid=3919511", "title": "Kadoelen", "text": " \nKadoelen \u00e8 un quartiere nello stadsdeel di Amsterdam-Noord, nella citt\u00e0 di Amsterdam.\nFu incorporato nella citt\u00e0 di Amsterdam nel 1966 quando era una frazione del comune di Landsmeer."}
{"id": "3919512", "revid": "125351405", "url": "https://it.wikipedia.org/wiki?curid=3919512", "title": "Alabardiere", "text": "L'Alabardiere \u00e8 un dipinto a olio su tavola trasferito su tela (92x72 cm) di Pontormo, databile al 1529-1530 o al 1537 e conservato nel Getty Museum di Los Angeles.\nStoria.\nA lungo si \u00e8 ritenuto che l'effigiato fosse quel Francesco Guardi, giovanissimo soldato della Repubblica Fiorentina durante l'assedio di Firenze, che Vasari ricord\u00f2 oggetto di un ritratto di Pontormo. Il ragazzo, che era nato nel 1514 e risiedeva nel quartiere di Borgo la Croce, sarebbe stato allora appena adolescente. Sulla base di una nota in un antico inventario e per la catena d'oro e la spilla indossata, si \u00e8 anche ipotizzato che l'effigiato sia il giovane Cosimo I de' Medici vittorioso dopo la battaglia di Montemurlo nel 1537.\nIn ogni caso l'opera si trovava nelle collezioni dei Riccardi a Firenze e in seguito pass\u00f2 per alcune collezioni private. Nel maggio 1989 pass\u00f2 all'asta, realizzando il pi\u00f9 alto incasso fino ad allora ottenuto da un'opera d'arte \"antica\" (old masters): 32,5 milioni di dollari.\nDell'opera esiste un disegno preparatorio al Gabinetto dei Disegni e delle Stampe che mostra una diversa impostazione della figura, leggermente pi\u00f9 inarcata e ruotata in maniera diversa.\nDescrizione e stile.\nUn giovane ragazzo si erge statuario in primo piano, con un'inquadratura stretta, fino al bacino, sullo sfondo di un bastione in pietra appena accennato. Si appoggia all'asta dell'alabarda con una presa salda della mano destra, mentre la sinistra \u00e8 fieramente posata sull'anca. Elegantissimo \u00e8 l'abbigliamento, a partire dai calzoni rossi, la cintola a cui \u00e8 appesa la spada che evidenzia un girovita sottilissimo, la casacca rigonfia, una collana di maglie d'oro al collo, una camicia bianca con polsini a sbuffo, un berretto pure rosso su cui \u00e8 appuntata con uno spillone una piuma e una gemma con \"Ercole e Anteo\".\nI diversi materiali sono resi con straordinaria perizia pittorica, dal metallo brunito dell'elsa della spada, al cuoio della cintola, al legno venato dell'asta dell'alabarda, alla setosa consistenza delle pieghe della giacca alla manica, memore della lezione raffaellesca."}
{"id": "3919514", "revid": "1543377", "url": "https://it.wikipedia.org/wiki?curid=3919514", "title": "Abierto Mexicano Telcel 2012 - Doppio femminile", "text": "Il doppio femminile dell'Abierto Mexicano Telcel 2012 \u00e8 stato un torneo di tennis facente parte del WTA Tour 2012.\nLe detentrici del titolo erano Marija Korytceva e Ioana Raluca Olaru ma quest'ultima ha deciso di non partecipare. A far coppia con la Koryttseva si \u00e8 presentata Darija Jurak ma sono state eliminate da Gisela Dulko e Paola Su\u00e1rez nei quarti di finale. Il titolo \u00e8 stato vinto da Sara Errani e Roberta Vinci che hanno battuto in finale Lourdes Dom\u00ednguez Lino e Arantxa Parra Santonja per 6-2, 6-1."}
{"id": "3919517", "revid": "2519", "url": "https://it.wikipedia.org/wiki?curid=3919517", "title": "Buikslotermeer", "text": " \nBuikslotermeer \u00e8 un quartiere nello stadsdeel di Amsterdam-Noord, nella citt\u00e0 di Amsterdam.\nPer far spazio al quartiere fu prosciugato il lago Buikslotermeer, da qui il nome del quartiere."}
{"id": "3919518", "revid": "92924688", "url": "https://it.wikipedia.org/wiki?curid=3919518", "title": "Campionato di calcio della Repubblica Socialista Sovietica d'Estonia 1972", "text": "Il Campionato di calcio della Repubblica Socialista Sovietica d'Estonia 1972 era la massima divisione del campionato estone ed era un campionato regionale sovietico. La vittoria finale and\u00f2 al BLTSK che vinse il decimo ed ultimo titolo della sua storia, prima di scomparire.\nFormula.\nEra formato da dodici squadre: ogni formazione si incontrava le altre in gironi di andata e ritorno, per un totale di 22 incontri. Erano previsti due punti per la vittoria e uno per il pareggio."}
{"id": "3919519", "revid": "92762992", "url": "https://it.wikipedia.org/wiki?curid=3919519", "title": "Banne Buiksloot", "text": " \nBanne Buiksloot \u00e8 un quartiere nello stadsdeel di Amsterdam-Noord, nella citt\u00e0 di Amsterdam.\nQuesto quartiere fu costruito negli anni '60 e '70 ed \u00e8 diviso in tre parti: Banne Noord, Banne Zuid e Banne Oost, quest'ultima parte costruita negli anni '90."}
{"id": "3919520", "revid": "116240806", "url": "https://it.wikipedia.org/wiki?curid=3919520", "title": "Buiksloterham", "text": " \nBuiksloterham \u00e8 un quartiere nello stadsdeel di Amsterdam-Noord, nella citt\u00e0 di Amsterdam.\nBuiksloterham fu costruito nel XIX secolo, dopo aver prosciugato un lago. "}
{"id": "3919521", "revid": "984922", "url": "https://it.wikipedia.org/wiki?curid=3919521", "title": "Nieuwendammerham", "text": " \nNieuwendammerham \u00e8 un quartiere nello stadsdeel di Amsterdam-Noord, nella citt\u00e0 di Amsterdam.\nQuesto \u00e8 fornito di un parco forestale (il \"Vliegenbos\") e di una zona industriale. Nella zona industriale, nella parte sud-orientale del quartiere, si stabilirono all'inizio del XX secolo alcuna tra le aziende pi\u00f9 tecnologicamente avanzate del tempo."}
{"id": "3919522", "revid": "2519", "url": "https://it.wikipedia.org/wiki?curid=3919522", "title": "Landelijk Noord", "text": "Landelijk Noord \u00e8 un quartiere nello stadsdeel di Amsterdam-Noord, nella citt\u00e0 di Amsterdam.\nFino al 1921 la zona era inclusa nei comuni di Buiksloot e di Nieuwendam Ransdorp. Questi furono uniti al comune di Amsterdam il 1\u00ba gennaio 1921. Gran parte del quartiere fu edificato tra gli anni '20 e '80."}
{"id": "3919527", "revid": "125139820", "url": "https://it.wikipedia.org/wiki?curid=3919527", "title": "Aurora Quattrocchi", "text": "Biografia.\nNata in Istria dove il padre era ufficiale dell'esercito durante la seconda guerra mondiale.\nDebutta in teatro a Palermo nel 1974 in \"Attore con la O chiusa\" di e con Franco Scaldati. Nel corso della quarantennale attivit\u00e0 teatrale divide la scena anche con Luigi Burruano, Giacomo Civiletti, Massimo Verdastro, Claudio Collov\u00e0, Franco Per\u00f2, John Turturro, Moni Ovadia e altri. La sua carriera la porta su prestigiosi palcoscenici nazionali quali il Teatro Biondo di Palermo, Teatro Carignano di Torino, il Piccolo Teatro Grassi e il Teatro dell'Elfo di Milano, il San Ferdinando di Napoli, il Teatro Antico di Taormina.\nMolto attiva sia sul grande che sul piccolo schermo, esordisce al cinema nel 1989 con il film \"Mery per sempre\" di Marco Risi. In seguito sar\u00e0 diretta, tra gli altri, da Carlo Lizzani, Giuseppe Tornatore, Marco Tullio Giordana, Emanuele Crialese, Francesco Munzi e Mario Martone.\nIn televisione \u00e8 ricordata principalmente per il film-tv \"La vita rubata\" (2008) e le serie \"La mafia uccide solo d'estate\" (2016-2018) e Fratelli Caputo (2020-2021)\nLa sua interpretazione nel film \"Nuovomondo\" di Emanuele Crialese le \u00e8 valso il \"Prix pour la meilleure interpr\u00e9tation f\u00e9minine\" al \"Festival du Cin\u00e9ma Europ\u00e9en\" di Essonne (Francia, 2006) ed il Silver Apricot - Special Prize allo Yerevan International Film Festival (Armenia, 2007), oltre alla candidatura come miglior attrice non protagonista del Chlotrudis Awards - Boston Critics Film (USA, 2008). Nel 2014 l'interpretazione nel film \"Anime nere\" di Francesco Munzi le vale la Targa speciale del Premio Cinema Narrativa Efebo d'oro. Nel 2016 viene premiata come miglior interprete al Pietrasanta Film Festival per il cortometraggio \"Buon viaggio\". Ha inoltre ricevuto il premio \"Rosa Balistreri\" (2002) e il premio \"Franco Franchi\" (2006) come riconoscimenti alla carriera."}
{"id": "3919528", "revid": "287204", "url": "https://it.wikipedia.org/wiki?curid=3919528", "title": "Hovinarrin paluu!", "text": "Hovinarrin paluu! (in finlandese \"Il ritorno del buffone!\") \u00e8 il terzo album di studio del rapper finlandese Petri Nyg\u00e5rd, pubblicato il 25 gennaio 2002 dalla Open Records. L'album \u00e8 rimasto per una sola settimana nella classifica degli album pi\u00f9 venduti del 2002.\nIl cd contiene un video chiamato \"Petri Nyg\u00e5rd\", i video musicali dei singoli \"Petri hallitsee liigaa\" e \"Vitun suomirokki\" e un videogioco."}
{"id": "3919532", "revid": "287204", "url": "https://it.wikipedia.org/wiki?curid=3919532", "title": "Zabrdi", "text": ""}
{"id": "3919539", "revid": "767487", "url": "https://it.wikipedia.org/wiki?curid=3919539", "title": "Una ragazza e quattro mitra", "text": "Una ragazza e quattro mitra (\"Une fille et des fusils\") \u00e8 un film del 1964 diretto da Claude Lelouch."}
{"id": "3919544", "revid": "287204", "url": "https://it.wikipedia.org/wiki?curid=3919544", "title": "Zalezly", "text": ""}
{"id": "3919546", "revid": "1354930", "url": "https://it.wikipedia.org/wiki?curid=3919546", "title": "Omloop Het Nieuwsblad 2012", "text": "L'Omloop Het Nieuwsblad 2012, sessantasettesima edizione della corsa e valido come evento dell'UCI Europe Tour 2012 categoria 1.HC, si svolse il 25 febbraio 2012 su un percorso totale di circa 199,6\u00a0km. Fu vinto dal belga Sep Vanmarcke che termin\u00f2 la gara in 4h52'34\".\nAl traguardo 121 ciclisti portarono a termine il percorso."}
{"id": "3919548", "revid": "124123", "url": "https://it.wikipedia.org/wiki?curid=3919548", "title": "Doug Baldwin", "text": "Firm\u00f2 come free agent non scelto nel draft nel 2011. Al college ha giocato a football alla Stanford University.\nCarriera professionistica.\nSeattle Seahawks.\nDoug firm\u00f2 coi Seattle Seahawks come free agent dopo la fine dello sciopero NFL nel 2011. Baldwin ricevette il suo primo passaggio da touchdown nella settimana 1 della stagione 2011 contro i San Francisco 49ers. Nella sua stagione da rookie, Baldwin fu il leader dei Seattle Seahawks sia in yard ricevute che nel numero di ricezioni totali, il primo debuttante non scelto nel draft a guidare la propria squadra in entrambe le categorie dalla fusione AFL-NFL del 1970.\nStagione 2012.\nNella stagione 2012, I Seahawks rimontarono 13 punti ai New England Patriots nella settimana 6 portandosi su un record di 4-2 con Baldwin che contribu\u00ec alla rimonta segnando il primo touchdown stagionale su passaggio del nuovo quarterback Russell Wilson. Nella settimana 16 i Seahawks batterono i San Francisco 49ers per 42-13, ottenendo la qualificazione per i playoff, con Baldwin che segn\u00f2 due touchdown. La sua stagione regolare si concluse con 366 yard ricevute e 3 touchdown.\nStagione 2013.\nNella prima gara della stagione 2013, vinta contro i Carolina Panthers, Baldwin guid\u00f2 i Seahawks con 7 ricezioni per 91 yard. Il primo touchdown lo segn\u00f2 nella settimana 3 contro i Jacksonville Jaguars. Nella settimana 9 contro i Tampa Bay Buccaneers, Baldwin contribu\u00ec a fare recuperare alla sua squadra un deficit di 21 punti segnando il touchdown del pareggio a meno di due minuti dal termine, vincendo poi ai supplementari. Due settimane dopo segn\u00f2 il terzo TD stagionale nella netta vittoria casalinga sui Minnesota Vikings. Nella settimana 13 ricevette 77 yard e segn\u00f2 il quarto touchdown stagionale nella vittoria per 34-7 sui New Orleans Saints che consent\u00ec ai Seahawks di centrare matematicamente i playoff con quattro turni di anticipo. Nella settimana 15, i Seahawks batterono 23-0 i New York Giants al MetLife Stadium, la prima volta che la franchigia avversaria non riusc\u00ec a segnare alcun punto in casa dal settembre 1995. Nella settimana 15, i Seahawks batterono 23-0 i New York Giants al MetLife Stadium, la prima volta che la franchigia avversaria non riusc\u00ec a segnare alcun punto in casa dal settembre 1995, con Doug che ricevette 71 yard e un touchdown.\nIl 19 gennaio 2014, nella finale della NFC, i Seahawks in casa batterono gli odiati rivali di division dei 49ers qualificandosi per il secondo Super Bowl della loro storia. Baldwin fu uno dei giocatori chiave della sua squadra ricevendo 6 passaggi per 108 yard e ritornando tre kickoff, di cui uno per 69 yard (il pi\u00f9 lungo ritorno della stagione di Seattle).\nIl 2 febbraio 2014, nel Super Bowl XLVIII contro i Denver Broncos, Seattle domin\u00f2 dall'inizio alla fine della partita, vincendo per 43-8. Doug si laure\u00f2 campione NFL guidando la squadra con 5 ricezioni per 66 yard e un touchdown.\nStagione 2014.\nIl 29 maggio 2014 Baldwin, divenuto \"restricted free agent\", firm\u00f2 con i Seahawks un rinnovo triennale del valore di 13 milioni di dollari. Segn\u00f2 il primo touchdown dell'anno nella settimana 7 quando trov\u00f2 maggior spazio dopo la cessione di Percy Harvin avvenuta due giorni prima, terminando con 7 ricezioni per 123 yard contro i Rams. Nel quattordicesimo turno, nella vittoria esterna sugli Eagles primi nella propria division, guid\u00f2 i suoi con 5 ricezioni per 97 yard e segn\u00f2 il secondo TD stagionale. La sua stagione regolare si chiuse guidando il club con i nuovi primati personali in ricezioni (66) e yard ricevute (825), oltre a 3 touchdown.\nIl 10 gennaio 2015. nel secondo turno di playoff, Seattle ospit\u00f2 i Panthers battendoli per 31-17 e qualificandosi per la finale della NFC, con Baldwin che ricevette 38 yard e segn\u00f2 il primo touchdown della gara. Otto giorni dopo, con 6 ricezioni per 106 yard aiut\u00f2 i Seahawks a ribaltare uno svantaggio di 19-7 a tre minuti dal termine nella finale della NFC contro i Packers, andando a vincere ai supplementari e qualificandosi per il secondo Super Bowl consecutivo, perso contro i New England Patriots.\nStagione 2015.\nIl primo touchdown del 2015, Baldwin lo segn\u00f2 nella sconfitta del secondo turno al Lambeau Field di Green Bay mentre il secondo nella vittoria della settimana 4 sui Lions. Il 28 novembre, nel dodicesimo turno vinto contro gli Steelers, disput\u00f2 la miglior gara in carriera ricevendo 6 passaggi per 145 yard e tre touchdown, l'ultimo dei quali da 80 yard in quella che fu la giocata pi\u00f9 lunga della stagione di Seattle. Arriv\u00f2 cos\u00ec a quota 6 TD in stagione, un nuovo primato personale. Il suo periodo positivo continu\u00f2 anche nella gara successiva in cui segn\u00f2 altri due TD, con 94 yard ricevute, nella vittoria esterna per 38-3 sui Vikings. Sette giorni dopo, con tre touchdown contro i Baltimore Ravens, divenne il primo giocatore della storia della franchigia a segnare almeno due TD su ricezione per tre gare consecutive.\nCon altri due touchdown nella vittoria della settimana 15 sui Browns, Baldwin pareggi\u00f2 il record di franchigia stagionale di Daryl Turner stabilito nel 1985 e divenne il secondo giocatore della storia della NFL, dopo Jerry Rice nel , a segnare dieci touchdown su ricezione nell'arco di quattro gare consecutive della stessa stagione. Sette giorni dopo batt\u00e9 il record di Turner col 14\u00ba touchdown e divenne il primo giocatore dei Seahawks da Bobby Engram nel 2007 a superare le mille yard ricevute in una stagione. La sua stagione regolare si chiuse con 1.069 yard ricevute, guidando la NFL in touchdown su ricezione assieme ad Allen Robinson e Brandon Marshall.\nNel primo turno di playoff, i Seahawks affrontarono i Vikings in un TCF Bank Stadium congelato nella terza gara pi\u00f9 fredda della storia dei playoff. Tali condizioni atmosferiche limitarono l'attacco di Seattle che non segn\u00f2 alcun punto nei primi tre quarti. In svantaggio per 9-0 nell'ultimo periodo di gioco, Baldwin segn\u00f2 l'unico touchdown di tutta la partita e, con un field goal e anche grazie a un errore del kicker avversario negli ultimi istanti di gioco, Seattle vinse per 10-9.\nStagione 2016.\nIl 28 giugno 2016, Baldwin firm\u00f2 con i Seahawks un rinnovo contrattuale quadriennale del valore di 46 milioni di dollari, 24,5 milioni dei quali garantiti. Nella prima gara dell'anno ricevette da Wilson il touchdown della vittoria in rimonta sui Miami Dolphins a 41 secondi dal termine. Dopo un altro TD due settimane dopo, Baldwin rimase cinque turni senza andare a segno, prima di segnare tre touchdown nella vittoria in casa dei Patriots il 13 novembre, nella rivincita del Super Bowl 49. Sette giorni dopo complet\u00f2 il primo passaggio in carriera, un touchdown da 15 yard per il suo quarterback Russell Wilson. Nel penultimo turno divenne il quinto giocatore della storia della franchigia a ricevere almeno 1.000 yard in due stagioni consecutive. La sua stagione regolare si chiuse pareggiando il primato di franchigia di Bobby Engram del 2007 con 94 ricezioni, oltre a un nuovo record personale di 1.128 yard ricevute e 7 touchdown, venendo convocato per il suo primo Pro Bowl al posto dell'infortunato Larry Fitzgerald. Una ricezione a una mano in tuffo di Baldwin nella settimana 3 contro i 49ers fu inoltre premiata dai lettori di \"NFL.com\" come la pi\u00f9 spettacolare di tutta la stagione NFL 2016.\nNel primo turno di playoff, vinto per 26-6 al CenturyLink Field contro i Detroit Lions, Baldwin stabil\u00ec un nuovo record di franchigia con la terza gara da oltre cento yard ricevute nella \"post-season\", terminando con 11 ricezioni per 104 yard e un touchdown. Seattle fu eliminata nel turno successivo dagli Atlanta Falcons, malgrado 80 yard ricevute e un altro touchdown di Baldwin.\nStagione 2017.\nNella stagione 2017 Baldwin disput\u00f2 tutte le 16 partite come titolare, con 75 ricezioni per 991 yard e 8 touchdown, venendo convocato per il secondo Pro Bowl consecutivo al posto dell'infortunato Larry Fitzgerald. I Seahawks invece, nonostante un record di 9-7, non si qualificarono per i playoff per la prima volta dalla sua stagione da rookie nel 2011.\nStagione 2018.\nNel primo turno della stagione Baldwin sub\u00ec un infortunio al legamento mediale collaterale contro i Broncos. Salt\u00f2 cos\u00ec le successive due gare, facendo ritorno nella vittoria del quarto turno contro i Cardinals, in cui risult\u00f2 il miglior ricevitore della squadra. Il primo touchdown lo segn\u00f2 nell'anticipo dell'undicesimo turno contro i Packers nella vittoria per 27-24. Nel 15\u00ba turno con due marcature sal\u00ec al secondo posto nella storia di Seattle per TD su ricezione in carriera. Sette giorni dopo ricevette un massimo stagionale di 126 yard nella vittoria sui Kansas City Chiefs, la squadra con il miglior record della AFC, che qualific\u00f2 Seattle ai playoff dopo l'assenza dell'anno precedente.\nIl 9 maggio 2019 Baldwin fu svincolato dai Seahawks dopo avere fallito un test fisico, optando per il ritiro.\nStatistiche.\n\u2020 Leader della NFL"}
{"id": "3919549", "revid": "436907", "url": "https://it.wikipedia.org/wiki?curid=3919549", "title": "Clemente Maccaro", "text": ""}
{"id": "3919554", "revid": "1924342", "url": "https://it.wikipedia.org/wiki?curid=3919554", "title": "M\u00e4rk\u00e4\u00e4", "text": "M\u00e4rk\u00e4\u00e4 \u00e8 il primo singolo del rapper finlandese Petri Nyg\u00e5rd, pubblicato da Open Records il 27 febbraio 2012, anticipatore del sesto album di studio, \"Mun mielest\u00e4\". Il brano \u00e8 stato prodotto da MMEN.\nL'uscita del singolo \u00e8 stato annunciato attraverso un video girato il 22 gennaio 2012 contenente i ringraziamenti per l'Emma Award vinto come \"Innovatore dell'anno\" durante gli Emma gaala.\nAssieme all'uscita del singolo viene pubblicata la notizia che il settimo album di studio del rapper uscir\u00e0 il 25 aprile e si intitoler\u00e0 \"Mun mielest\u00e4\".\nVideo.\nIl video mostra il rapper a Las Vegas mentre si diverte tra alcol, festini e gioco d'azzardo."}
{"id": "3919557", "revid": "1573940", "url": "https://it.wikipedia.org/wiki?curid=3919557", "title": "Holminaria", "text": "Holminaria \u00e8 un genere di ragni appartenente alla famiglia Linyphiidae.\nDistribuzione.\nLe tre specie oggi attribuite a questo genere sono tutte presenti in varie localit\u00e0 della Russia: esemplari di H. sibirica sono stati reperiti anche in Mongolia e in Cina..\nTassonomia.\nA dicembre 2011, si compone di tre specie:"}
{"id": "3919561", "revid": "767487", "url": "https://it.wikipedia.org/wiki?curid=3919561", "title": "Dick Katz", "text": "Biografia.\nFiglio di un avvocato, dopo gli studi (al Peabody Institute di Baltimora e all'universit\u00e0 della North Carolina) ed il servizio militare (svolto nella banda militare della marina u.s.a.), nel 1946 studi\u00f2 composizione e teoria musicale e sotto l'insegnamento di Teddy Wilson perfezion\u00f2 la sua tecnica strumentale.\nDopo ulteriori studi musicali (si diplom\u00f2 nel 1950 alla Manhattan School of Music e alla Juilliard School), suon\u00f2 con Al Casey al Greenwich Village.\nDopo aver lavorato per qualche periodo nello studio di avvocato del padre (senza rinunciare all'attivit\u00e0 musicale), nel 1951 si esib\u00ec in vari club di Parigi, in seguito fece parte di piccoli gruppi musicali condotti da leader quali: Ben Webster, del chitarrista Chuck Wayne, Don Elliott, dal 1952 al 1954 fece parte del quartetto di Tony Scott e dal 1954 al 1955 accompagn\u00f2 la coppia dei trombonisti J.J. Johnson e Kai Winding.\nDalla seconda met\u00e0 degli anni cinquanta si dedic\u00f2 all'attivit\u00e0 di Sideman in sala di registrazione per musicisti come Benny Carter (nel suo famoso album \"Further Definitions\"), Kenny Dorham, Oscar Pettiford, Al Cohn, Lee Konitz, Sonny Rollins, le cantanti Nancy Harrow, Carmen McRae e Helen Merrill, Gunther Schuller, il chitarrista Jim Hall, Don Ellis, Phil Woods, Gene Quill, Zoot Sims, Roy Eldridge e molti altri ancora.\nNel 1965 fece parte dell'Orchestra U.S.A. con la quale incise l'album \"Sonorities\", nel 1966 fond\u00f2 (assieme al produttore Orrin Keepnews) la casa discografica jazz Milestone Records.\nPianista elegante e raffinato, il suo stile viene spesso avvicinato a quello di John Lewis (con il quale lo legava un'antica amicizia maturata ai tempi in cui erano studenti della Manhattan School)."}
{"id": "3919567", "revid": "666668", "url": "https://it.wikipedia.org/wiki?curid=3919567", "title": "Campionato austriaco di calcio a 5 2009-2010", "text": "Il Campionato austriaco di calcio a 5 2009-2010 \u00e8 stato l'ottavo campionato di calcio a 5 dell'Austria, disputato nella stagione 2009/2010, la competizione ha avuto come denominazione ufficiale Murexin Futsal Bundesliga e si \u00e8 svolta dal 14 novembre 2009 al.\nIl campionato ha subito un cambio di modalit\u00e0 con il ritorno al girone unico senza playoff.\nLa vittoria finale \u00e8 andata alla Stella Rossa Tipp 3 Wien."}
{"id": "3919568", "revid": "1517823", "url": "https://it.wikipedia.org/wiki?curid=3919568", "title": "Serie A1 2009-2010 (hockey su prato maschile)", "text": "Classifica.\nLegenda:"}
{"id": "3919569", "revid": "481666", "url": "https://it.wikipedia.org/wiki?curid=3919569", "title": "Edward Mortimer", "text": ""}
{"id": "3919570", "revid": "287204", "url": "https://it.wikipedia.org/wiki?curid=3919570", "title": "Zdikov", "text": ""}
{"id": "3919572", "revid": "92924694", "url": "https://it.wikipedia.org/wiki?curid=3919572", "title": "Campionato di calcio della Repubblica Socialista Sovietica d'Estonia 1973", "text": "Il Campionato di calcio della Repubblica Socialista Sovietica d'Estonia 1973 era la massima divisione del campionato estone ed era un campionato regionale sovietico. La vittoria finale and\u00f2 al Kreenholm Narva che vinse il primo titolo della sua storia.\nFormula.\nEra formato da dodici squadre: ogni formazione si incontrava le altre in gironi di andata e ritorno, per un totale di 22 incontri. Erano previsti due punti per la vittoria e uno per il pareggio."}
{"id": "3919575", "revid": "599013", "url": "https://it.wikipedia.org/wiki?curid=3919575", "title": "Petrojet", "text": ""}
{"id": "3919577", "revid": "287204", "url": "https://it.wikipedia.org/wiki?curid=3919577", "title": "Zarovna", "text": ""}
{"id": "3919584", "revid": "73843", "url": "https://it.wikipedia.org/wiki?curid=3919584", "title": "La Poly Normande 2010", "text": "La Poly Normande 2010, trentunesima edizione della corsa e valida come evento dell'UCI Europe Tour 2010 categoria 1.1, si svolse il 1\u00ba agosto 2010 su un percorso totale di 157\u00a0km. Fu vinta dal belga Andy Cappelle che termin\u00f2 la gara in 3h40'49\", alla media di 42,66\u00a0km/h.\nAl traguardo 88 ciclisti portarono a termine il percorso."}
{"id": "3919585", "revid": "599013", "url": "https://it.wikipedia.org/wiki?curid=3919585", "title": "Ben Alexander (rugbista)", "text": "Biografia.\nAncora dilettante, Alexander sub\u00ec nel 2005 la frattura a una gamba, che lo tenne lontano dai campi di gioco per 13 mesi; tornato all'attivit\u00e0 sportiva, si rec\u00f2 in Inghilterra per una stagione al Bedford Blues e, tornato in Australia, fu ingaggiato da professionista dai West Sydney Rams, formazione dell'effimero Australian Rugby Championship, competizione che dur\u00f2 una sola edizione nel 2007.\nTerminata l'avventura con la squadra di Sydney, fu messo sotto contratto dalla \"franchise\" di Canberra dei Brumbies in Super 14, competizione in cui esord\u00ec nel 2008 contro i Reds."}
{"id": "3919586", "revid": "438678", "url": "https://it.wikipedia.org/wiki?curid=3919586", "title": "La donna \u00e8 uno spettacolo", "text": "La donna \u00e8 uno spettacolo (\"La femme spectacle\") \u00e8 un film del 1964 diretto da Claude Lelouch."}
{"id": "3919588", "revid": "287204", "url": "https://it.wikipedia.org/wiki?curid=3919588", "title": "Zelnava", "text": ""}
{"id": "3919592", "revid": "486946", "url": "https://it.wikipedia.org/wiki?curid=3919592", "title": "Omega Pharma-Quickstep", "text": ""}
{"id": "3919593", "revid": "599013", "url": "https://it.wikipedia.org/wiki?curid=3919593", "title": "Alberto Benini", "text": "Carriera.\nInizi\u00f2 la carriera agonistica nel Forl\u00ec, sodalizio con cui partecip\u00f2 al girone B della Serie C 1964-1965, ottenendo l'ultimo posto e retrocedendo in Serie D.\nNella stagione seguente passa alla , sempre in terza serie, con cui ottiene il dodicesimo posto del girone B.\nLascia l'annata seguente il sodalizio \"arancione\" per militare con il . Con i \"lanieri\" milita tre stagioni, ottenendo come migliore risultato il secondo posto del girone B della Serie C 1967-1968.\nLa stagione 1969-1970 la disputa con la maglia della , sempre in terza serie, ottenendo il settimo posto del girone B.\nL'anno successivo passa al neo-retrocesso in serie C , sodalizio con cui vince il girone B, ottenendo la promozione in cadetteria. L'esordio in \"rossoblu\" avviene il 13 settembre 1970, nella vittoria casalinga per 1-0 contro l'. Con i genovesi milita le seguenti due stagioni in cadetteria, vincendo l'edizione del campionato cadetto 1972-1973.\nNella stagione 1973-1974 passa al , in Serie A. Con i romagnoli non giocher\u00e0 mai in campionato, venendo ceduto nel novembre 1973 al , in Serie B.\nCon gli umbri otterr\u00e0 il quindicesimo posto finale, evitando la retrocessione in terza serie grazie alla miglior differenza reti del suo sodalizio rispetto alla ."}
{"id": "3919599", "revid": "287204", "url": "https://it.wikipedia.org/wiki?curid=3919599", "title": "Zernovice", "text": ""}
{"id": "3919600", "revid": "1543377", "url": "https://it.wikipedia.org/wiki?curid=3919600", "title": "Serie A1 1978 (hockey su prato maschile)", "text": ""}
{"id": "3919601", "revid": "377520", "url": "https://it.wikipedia.org/wiki?curid=3919601", "title": "Marina di Torre Vado", "text": ""}
{"id": "3919602", "revid": "599013", "url": "https://it.wikipedia.org/wiki?curid=3919602", "title": "Mohamed Koffi", "text": "\u00c8 lo straniero con pi\u00f9 presenze (286) nel campionato egiziano.\nBiografia.\nHa un fratello minore, Abdoulaye, anch'esso calciatore.\nCaratteristiche tecniche.\nApprezzato dagli addetti ai lavori per polivalenza, Koffi \u00e8 un centrale difensivo, efficace nel gioco aereo, in grado di agire da terzino destro o da vertice basso di centrocampo.\nCarriera.\nClub.\nNel 2006, dopo alcune esperienze tra Costa d'Avorio e Qatar, viene tesserato dal , in Egitto. Complice anche la sospensione del campionato egiziano, nel gennaio 2014 si accorda per sei mesi con il Duhok, nel campionato iracheno.\nIl 12 giugno 2014 firma un triennale con lo . Titolare al centro della difesa in coppia con Ali Gabr - i due insieme riusciranno a mantenere la porta inviolata in 18 occasioni - contribuisce a fine stagione alla vittoria del campionato, successo a cui segue quello della Coppa d'Egitto. \nA causa di alcuni dissidi con il presidente Mortada Mansour, il 6 agosto 2016 passa in prestito all'Al-Ettifaq, in Arabia Saudita. \nIl 5 settembre 2017 passa all' in cambio di 1.7 milioni di EGP, firmando un biennale. Alla ricerca di maggior spazio, il 26 gennaio 2019 si trasferisce all'Al-Kawkab, nella seconda divisione saudita. Il 15 agosto torna in Egitto, accordandosi con lo . Il 18 novembre 2020 viene tesserato dal .\nNazionale.\nEsordisce in nazionale il 15 novembre 2006 contro l'Algeria in un'amichevole vinta 1-2, bagnando l'esordio con una rete. In totale conta 58 presenze e 4 reti con la selezione burkinab\u00e9, con cui ha partecipato a quattro edizioni della Coppa d'Africa.\nStatistiche.\nPresenze e reti nei club.\n\"Statistiche aggiornate al 21 agosto 2021.\""}
{"id": "3919603", "revid": "984922", "url": "https://it.wikipedia.org/wiki?curid=3919603", "title": "Brusturoasa (Trotu\u0219)", "text": "Il fiume Brusturoasa \u00e8 un affluente del fiume Trotu\u0219 in Romania."}
{"id": "3919607", "revid": "984922", "url": "https://it.wikipedia.org/wiki?curid=3919607", "title": "Camenca (Trotu\u0219)", "text": "Il fiume Camenca \u00e8 un affluente del fiume Trotu\u0219 in Romania."}
{"id": "3919608", "revid": "1543377", "url": "https://it.wikipedia.org/wiki?curid=3919608", "title": "Sugura", "text": "Il fiume Sugura \u00e8 un affluente del fiume Trotu\u0219 in Romania."}
{"id": "3919612", "revid": "599013", "url": "https://it.wikipedia.org/wiki?curid=3919612", "title": "Ant\u00f4nio das Mortes", "text": ""}
{"id": "3919613", "revid": "984922", "url": "https://it.wikipedia.org/wiki?curid=3919613", "title": "Drac\u0103u", "text": "Il fiume Drac\u0103u \u00e8 un affluente del fiume Trotu\u0219 in Romania."}
{"id": "3919614", "revid": "253269", "url": "https://it.wikipedia.org/wiki?curid=3919614", "title": "Johnny Whitworth", "text": "Biografia.\nFiglio di genitori divorziati, trascorse i suoi primi anni nel suo luogo di nascita, a Charleston, South Carolina, con la madre. Una volta cresciuto, e di et\u00e0 superiore, si trasferisce a Dallas, Texas, con suo padre. Nel 1991, all'et\u00e0 di 16 anni, ha vinto il 1st Young and Modern Man Contest.\nPoco dopo, si trasferisce a Los Angeles con la madre e a 18 anni inizia la sua carriera di attore, recitando in due episodi della serie televisiva di \"Cinque in famiglia\". Per\u00f2 il suo esordio al cinema \u00e8 stato con il film \"Mariti imperfetti\" nel 1995. In quello stesso anno, ha recitato nel film \"Empire Records\".\nNel 1997 recita nel film \"L'uomo della pioggia\". Nel 1998 appare nel film \"Hell's Kitchen - Le strade dell'inferno\", accanto ad Angelina Jolie. A partire dal 2006 prende parte alla serie televisiva \"\", dove interpreta il personaggio ricorrente del detective Jake Berkeley.\n\u00c8 apparso in numerose serie televisive quali \"Cinque in famiglia\", \"NYPD - New York Police Department\", \"The Shield\", \"Cold Case - Delitti irrisolti\", \"Numb3rs\" e \"Senza traccia\".\nNel 2007, \u00e8 comparso nel film \"Quel treno per Yuma\", con Christian Bale e Russell Crowe, e nel 2009 \u00e8 apparso nel film \"Gamer\" con Gerard Butler.\nUltimamente \u00e8 apparso nei film \"Locked In\", \"Valley of the Sun\", e \"Limitless\". Nel 2012 ha interpretato il villain Blackout nel film della Marvel Comics, \"Ghost Rider - Spirito di vendetta\".\nAppare, a partire dal 2014, nella serie tv \"The 100\" nel ruolo di Cage Wallace, figlio del Presidente Wallace all'interno del Mt. Weather.\nDoppiatori italiani.\nNelle versioni in italiano dei suoi film, Johnny Whitworth \u00e8 stato doppiato da:"}
{"id": "3919619", "revid": "8596", "url": "https://it.wikipedia.org/wiki?curid=3919619", "title": "Non tutti ce l'hanno...", "text": ""}
{"id": "3919621", "revid": "1517823", "url": "https://it.wikipedia.org/wiki?curid=3919621", "title": "Serie A1 1983-1984 (hockey su prato maschile)", "text": "Classifica.\nLegenda:"}
{"id": "3919626", "revid": "132266", "url": "https://it.wikipedia.org/wiki?curid=3919626", "title": "Antonio Lefebvre", "text": "La sua notoriet\u00e0 \u00e8 legata alla redazione del Codice della navigazione e al coinvolgimento nello scandalo Lockheed (che, a seguito dell'unico processo penale celebrato da organi politici, quali il Parlamento riunito in seduta comune e la Corte Costituzionale integrata da membri del Parlamento, lo ha visto condannato nel 1979 a due anni e due mesi di reclusione e al pagamento di lire 300.000 di multa). Fu coinvolto anche in altri casi noti di cronaca giudiziaria, il pi\u00f9 significativo dei quali \u00e8 stato lo scandalo Enimont (relativamente al quale \u00e8 stato assolto nel 2001 ).\nBiografia.\nDa parte del padre, Carlo Ernesto, fu erede di un'importante dinastia imprenditoriale franco-italiana, alla quale si deve la fondazione della moderna industria cartaria nel distretto del Liri subito dopo il Decennio Francese nel Regno Borbonico, e di molte altre imprese, soprattutto nella Napoli dell'Ottocento. La madre, Elvira, era figlia di Francesco D'Ovidio, eminente glottologo e dantista, senatore del Regno. \nLefebvre si laure\u00f2 in scienze politiche e giurisprudenza presso l'Universit\u00e0 di Bari. Divenne una figura di spicco nel panorama giuridico italiano per la sua profonda conoscenza del diritto marittimo e commerciale. Nel 1938 risult\u00f2 vincitore al primo concorso per una cattedra di Diritto della Navigazione, disciplina di cui divenne titolare di ruolo nelle universit\u00e0 italiane a partire dal 1939. In seguito occup\u00f2 le cattedre di diversi atenei, a cominciare ad quello di Bari e quindi di Napoli, insegnando Diritto della Navigazione. Parallelamente collabor\u00f2 con la Rivista del Diritto della Navigazione, fondata nel 1935 dal professor Antonio Scialoja, della quale fu direttore dal 1948 al 1972. Grazie a queste credenziali venne invitato a far parte della Commissione di riforma dei codici (1939-1942), dal cui lavoro sarebbe scaturito tra gli altri il moderno Codice della Navigazione, del quale fu considerato il principale autore. Nel corso della sua carriera fu anche avvocato, titolare di studi legali a Roma, Napoli e Genova. Fu insignito nel 1975 della medaglia d'oro al valore della scienza e della cultura. Nel 2011 ha ricevuto la direzione onoraria della ricostituita Rivista del Diritto della Navigazione. Ha avuto quattro figli: Elvira, Manfredi, Francesco e Maruzza, prematuramente scomparsa, alla quale \u00e8 oggi intitolata una onlus per le cure palliative: la \"Fondazione Maruzza Lefebvre d'Ovidio\", con sede a Roma.\nAntonio Lef\u00e8bvre d'Ovidio \u00e8 stato autore di numerose opere e articoli scientifici e di alcune opere di carattere sistematico ancora oggi fondamentali negli studi di Diritto di Navigazione come, principalmente, il \"Manuale di diritto della navigazione\", steso in collaborazione con Gabriele Pescatore, la cui prima edizione risale al 1950 e che oggi, dopo numerose ristampe, \u00e8 ancora a fondamento della disciplina. \"Le Istituzioni di diritto commerciale nordamericano\" (1945). \nAntonio Lefebvre ha formato alcuni fra i principali esperti di Diritto della Navigazione italiana, merito che gli \u00e8 stato riconosciuto con la pubblicazione degli \"Studi in onore di Antonio Lefebvre D'Ovidio. In occasione dei cinquant'anni del diritto della navigazione\" (Giuffr\u00e9) curato dalla professoressa Edda Turco Bulgherini nel 1995, libro che contiene contributi di tutti i principali esperti della materia.\nAttivit\u00e0 istituzionale.\nSubito dopo la fine della guerra, Antonio Lefebvre divenne consulente incaricato per la Delegazione italiana alla Conferenza della pace per i problemi della marina mercantile, settore che richiedeva ancora di essere disciplinato in base anche ai cambiamenti degli assetti internazionali. Nel corso dei tre decenni seguenti ha ricoperto cariche o incarichi in istituti di regolamento della navigazione italiana e internazionale come il Comitato superiore per la navigazione interna (1955-1965) e il Consiglio superiore della marina mercantile nella quale ha ricoperto prima la carica di vicepresidente e poi di presidente (1965-1971). Negli stessi anni, e sino al suo ritiro dalla scena istituzionale italiana, \u00e8 stato continuamente chiamato a far parte della Delegazione italiana alle varie Conferenze internazionali per l'unificazione del diritto marittimo. Gli incarichi istituzionali di Antonio Lefebvre d'Ovidio s'interruppero quando venne chiamato in causa nella vicenda internazionale dell'affare Lockheed. \nAttivit\u00e0 imprenditoriali.\nDopo il suo ritiro dalla scena istituzionale italiana, Lefebvre si \u00e8 dedicato ad attivit\u00e0 di consulenza e d'imprenditoria internazionale soprattutto nel campo marittimo. In particolare fu consulente dei maggiori gruppi armatoriali italiani e internazionali e assistente del gruppo Vlaslov, proprietario della societ\u00e0 di crociere Sitmar Cruises. Antonio assistette anche alla vendita di questo gruppo nel 1988 alla P&amp;O. Negli anni '60 costitu\u00ec, con Carlo Lolli Ghetti, due societ\u00e0 armatoriali, la Linee Marittime dell'Adriatico s.p.a. e la Si.Re.Na. s.p.a. (poi confluite nel gruppo Adriatica di Navigazione e Si.Re.Mar.). Non fu socio bens\u00ec amministratore della Sasea, con Florio Fiorini, a partire dal 1985, uscendo dalla societ\u00e0 nel 1990, prima che venisse dichiarata fallita . Nel 2001 ha rilevato una quota del 9,6% in Acotel tramite la societ\u00e0 off shore Medial Projects .\nAgli inizi degli anni Novanta invest\u00ec sull'idea di un figlio di creare una societ\u00e0 di crociere attiva nella nicchia del lusso, la Silversea Cruises (attraverso la Eurosecurities, di propriet\u00e0 di due figli). La compagnia fu inaugurata nel 1994 con una prima nave, la Silver Cloud, seguita da altre quattro sino al 2008. "}
{"id": "3919627", "revid": "767487", "url": "https://it.wikipedia.org/wiki?curid=3919627", "title": "Les ordres", "text": "Les ordres (\"Les ordres\") \u00e8 un film del 1974 diretto da Michel Brault."}
{"id": "3919629", "revid": "122763536", "url": "https://it.wikipedia.org/wiki?curid=3919629", "title": "Naser Masood", "text": "\u00c8 citato anche come Naser Massoud o Nasser Masood.\nStatistiche.\nPresenze e reti nei club.\n\"Statistiche aggiornate al 1\u00ba maggio 2012.\""}
{"id": "3919630", "revid": "1525897", "url": "https://it.wikipedia.org/wiki?curid=3919630", "title": "Ritratto di monsignor Della Casa", "text": "Il Ritratto di monsignor Della Casa (gi\u00e0 ritenuto \"ritratto di Niccol\u00f2 Ardinghelli\") \u00e8 un dipinto a olio su tavola (102x78,9\u00a0cm) di Jacopo Carrucci detto il Pontormo, databile al 1540-1543 e conservato nel National Gallery of Art di Washington.\nStoria.\nL'opera, all'inizio del Novecento, si trovava in possesso del marchese Bargagli a Firenze, quando venne messa in vendita a Parigi nel 1909 con attribuzione a Sebastiano del Piombo. Pass\u00f2 per vari proprietari prima di esser acquistata da Alessandro Contini Bonacossi nel 1922, che la rivendette alla fondazione Samuel H. Kress nel 1952. Nel 1961 fu donata al museo della capitale americana.\nDescrizione e stile.\nNell'effigiato si \u00e8 riconosciuto Giovanni della Casa, autore del \"Galateo\", la cui posa composta ricorderebbe i princ\u00ecpi del suo scritto. La scena, ambientata in un semplice interno, mostra il religioso a mezza figura, in piedi, indossante la mantella che ne ricopre le spalle e il busto, mentre all'altezza della vita emergono le braccia che tengono un libro portato al petto (sinistra) e il cappello da sacerdote (la destra). Lo sguardo fissa intensamente lo spettatore ed \u00e8 caratterizzato dalla forma longilinea e allungata, evidenziata dalla lunga barba rossiccia. Alcune accentuazioni espressive aumentano l'effetto dinamico e comunicativo del ritratto, come l'allungarsi del collo e della testa che sfiora il bordo superiore, il volume delle maniche, la serena solennit\u00e0 dei gesti di mani e braccia."}
{"id": "3919632", "revid": "767487", "url": "https://it.wikipedia.org/wiki?curid=3919632", "title": "Assassin(s)", "text": "Assassin(s) \u00e8 un film del 1997 diretto da Mathieu Kassovitz.\nTrama.\nIl signor Wagner \u00e8 un sicario zelante che fa il suo lavoro con passione. Tuttavia, sta diventando vecchio e vuole tramandare il mestiere e la sua esperienza a Max, un giovane scassinatore che ha incontrato quando quest'ultimo si \u00e8 intrufolato nel suo appartamento. Tuttavia, i tempi sono cambiati e Max non ha la dedizione del signor Wagner.\nDistribuzione.\n\u00c8 stato presentato in concorso al 50\u00ba Festival di Cannes."}
{"id": "3919634", "revid": "73843", "url": "https://it.wikipedia.org/wiki?curid=3919634", "title": "La Poly Normande 2011", "text": "La Poly Normande 2011, trentaduesima edizione della corsa e valida come evento dell'UCI Europe Tour 2011 categoria 1.1, si svolse il 31 luglio 2011 su un percorso totale di 157\u00a0km. Fu vinta dal francese Anthony Delaplace che termin\u00f2 la gara in 3h43'36\", alla media di 42,12\u00a0km/h.\nAl traguardo 83 ciclisti portarono a termine il percorso."}
{"id": "3919635", "revid": "767487", "url": "https://it.wikipedia.org/wiki?curid=3919635", "title": "Crimini invisibili", "text": "Crimini invisibili (\"The End of Violence\") \u00e8 un film del 1997 diretto da Wim Wenders.\n\u00c8 stato presentato in concorso al 50\u00ba Festival di Cannes.\nRispetto all'edizione presentata a Cannes 1997, l'edizione italiana risulta tagliata di quasi mezz'ora e rimontata dallo stesso regista."}
{"id": "3919636", "revid": "287204", "url": "https://it.wikipedia.org/wiki?curid=3919636", "title": "Mareson", "text": "Mareson \u00e8 una frazione del comune italiano di Val di Zoldo, in provincia di Belluno.\nGeografia fisica.\nSi colloca verso la fine della Val Zoldana, su un pianoro posto tra la riva sinistra del Ma\u00e8 e le pendici meridionali del Pelmo.\nStoria.\nSecondo una tradizione, sul luogo si estendeva il \"Mar di Marason\", un vasto lago formatosi dopo che una frana proveniente dal Pelmo ostru\u00ec il corso del Ma\u00e8 seppellendo l'antico villaggio di la Cros. Il bacino sarebbe poi gradualmente scomparso per l'accumulo dei detriti con la conseguente formazione del ripiano su cui sorse il paese. Questo racconto, in realt\u00e0, troverebbe conferma in due grandi scoscendimenti localizzati lungo le pendici sudoccidentali della montagna.\nL'attuale insediamento, in ogni caso, dovrebbe risalire al XIV secolo.\nSino all'istituzione dei comuni a inizio Ottocento, Mareson fu sede di una \"regola\", di cui \u00e8 erede l'attuale \"Regola Grande di Mareson\", istituita in tempi recenti.\nMonumenti e luoghi d'interesse.\nChiesa di San Valentino.\nIl 1\u00ba novembre 1482 Leonardo di Nicol\u00f2 Mascagnino da Mareson present\u00f2, a nome dei regolieri e con l'assenso del pievano di Zoldo, una richiesta al vescovo di Belluno Pietro Barozzi per la costruzione di un edificio di culto. La chiesa si pot\u00e9 dire terminata con la consacrazione del giugno del 1492.\nCome si evince dai documenti antichi, l'edificio primitivo doveva essere molto simile alle altre chiese zoldane del periodo: soffitto a capriate, pavimento in \"somassa\" (impasto di malta e ghiaia), due ingressi; la sagrestia si trovava a est, mentre il campanile era posto a sud.\nL'edificio risultava per\u00f2 troppo angusto e a partire dal 1626 cominci\u00f2 il primo di una serie di ampliamenti che riguard\u00f2 la zona del coro e la costruzione degli altari di Sant'Antonio e della Santa Croce. Nel secolo successivo i lavori continuavano: una data fondamentale \u00e8 il 1731, quando Andrea Brustolon venne incaricato di realizzare il nuovo altare maggiore, completato l'anno dopo dalla pala di Girolamo Brusaferro. L'attuale campanile fu innalzato nel 1765.\nGli ultimi ampliamenti risalgono agli anni 1951-1952, con l'abbattimento dell'orchestra per far posto a una nuova campata verso la facciata. Negli ultimi anni l'edificio \u00e8 stato sottoposto a importanti restauri. L'organo \u00e8 un'opera di Mario Rizzardini (1998).\nLa parrocchia di Mareson fu istituita nel 1944.\nCalchera dei Biese.\nLa \"calch\u00e8ra\" era una sorta di piccola fornace usata in passato per la produzione di calce attraverso la cottura del calcare. L'esempio in questione, gi\u00e0 propriet\u00e0 della famiglia Filippi \"Biese\" e in uso sino alla seconda guerra mondiale, \u00e8 stato ristrutturato di recente ed \u00e8 accompagnato da un cartello esplicativo."}
{"id": "3919645", "revid": "339392", "url": "https://it.wikipedia.org/wiki?curid=3919645", "title": "Zawisza Bydgoszcz", "text": ""}
{"id": "3919648", "revid": "406085", "url": "https://it.wikipedia.org/wiki?curid=3919648", "title": "Towarzystwo Sportowe Szombierki Bytom", "text": ""}
{"id": "3919653", "revid": "123385379", "url": "https://it.wikipedia.org/wiki?curid=3919653", "title": "Pena di morte a Singapore", "text": "La pena di morte a Singapore \u00e8 prevista per alcuni reati.\nLa citt\u00e0-stato tra il 1994 e il 1999 ha avuto il pi\u00f9 alto tasso pro-capite di esecuzioni nel mondo: secondo le stime delle Nazioni Unite in questo periodo ci sono state 13,57 esecuzioni ogni centomila abitanti.\nOgni esecuzione a Singapore viene effettuata mediante impiccagione alla Prigione Changi all'alba del venerd\u00ec.\nStatistiche.\nLa seguente tabella sulle esecuzioni \u00e8 stata compilata da Amnesty International e include le statistiche fornite dal Ministero degli Affari Interni nel gennaio 2001 e i dati del governo riportati dalla France-Presse nel settembre 2003.\nI numeri tra parentesi sono riferiti ai cittadini stranieri giustiziati secondo le informazioni divulgate dal Ministero degli Affari Interni di Singapore.\nIl capo esecuzioni, Darshan Singh, disse che aveva giustiziato pi\u00f9 di 850 persone durante il suo servizio a partire dal 1959, circa 18 persone al giorno."}
{"id": "3919654", "revid": "1517823", "url": "https://it.wikipedia.org/wiki?curid=3919654", "title": "Serie A1 1992-1993 (hockey su prato maschile)", "text": "Classifica.\nLegenda:"}
{"id": "3919656", "revid": "767487", "url": "https://it.wikipedia.org/wiki?curid=3919656", "title": "Petri presidentixi", "text": "Petri presidentixi (dal finlandese \"Petri come presidente\") \u00e8 il secondo album di studio del rapper finlandese Petri Nyg\u00e5rd, pubblicato l'11 maggio 2011 dalla Open Records. L'album, che non godette della fama del suo predecessore \"Mun levy!\", \u00e8 stato per tre settimane nella classifica dei dischi pi\u00f9 venduti in Finlandia raggiungendo la ventesima posizione come massimo successo."}
{"id": "3919661", "revid": "767487", "url": "https://it.wikipedia.org/wiki?curid=3919661", "title": "Quo vadiz?", "text": "Quo vadiz? \u00e8 stato un variet\u00e0 televisivo italiano andato in onda il venerd\u00ec in prima serata su Rete 4 dal 19 ottobre 1984 all'11 gennaio 1985. Il programma \u00e8 stato ideato dai registi Gabriele Salvatores e Maurizio Nichetti, anche conduttore e regista della trasmissione, motivo per il quale il variet\u00e0 ebbe una spiccata ispirazione cinematografica.\nLa produzione, primo variet\u00e0-colossal delle televisioni private per il ricco cast di attori partecipanti, scenografia e investimento economico per ciascuna puntata dello show (300 milioni di lire a puntata).\nLa trasmissione.\nPrimo grande variet\u00e0 di Rete 4 in seguito all'acquisizione da parte di Silvio Berlusconi, che partecip\u00f2 all'ideazione della trasmissione insieme a Nichetti, Guido Manuli, Gabriele Salvatores e Gianluca Massiotta, si basava su una comicit\u00e0 surreale e sul parallelismo tra l'antico e il moderno. Il programma era realizzato all'interno di una scenografia da film kolossal ambientato nell'antica Roma (da qui la storpiatura del titolo rispetto alla locuzione latina \"quo vadis?\"), all'interno del quale si alternava un nutritissimo cast di attori comici. Lo show era ispirato al film \"Hellzapoppin\"' di Henry C. Potter, del 1941.\nMaurizio Nichetti, oltre alla conduzione, curava anche la regia della trasmissione che infatti riprendeva lo schema delle sue produzioni, poco parlate e molto movimentate. Facevano parte del cast anche Sydne Rome e Don Lurio, che si esibivano in numeri di danza, mentre tra i numerosi attori comici si distinsero Angela Finocchiaro, Luca Barbareschi, Piero Chiambretti, Enzo Avitabile, Lello Arena, Gino Negri e Felice Andreasi, pur non presenti in tutte le tredici puntate. La trasmissione era ambientata in uno studio a tema sull'antica Roma.\nNelle due ore di trasmissione venivano proposti sketch ricorrenti, come \"Nichetti in Regia\", in cui Nichetti veniva chiamato in regia dallo studio e si trovava in situazioni assurde nei corridoi degli studi televisivi e nell'ascensore, oppure alcuni quiz come \"Una ciste per Catullo, il quiz dell'Impero Romano\" condotto da I Gatti di Vicolo Miracoli (orfani di Jerry Cal\u00e0), una parodia della nota serie televisiva \"Dallas\", il \"toto-torta\" condotto da Nichetti nel quale il pubblico scommetteva su quante torte in faccia avrebbe preso un personaggio o degli originali inframezzi realizzati con la tecnica dei cartoni animati.\nAltro aspetto originale della trasmissione il fatto che nell'ultima puntata sono stati mostrati gli spezzoni degli errori avvenuti durante le registrazioni.\nSigla di testa del programma era il brano musicale \"Quo Vadiz?\" interpretato dal gruppo dei Gladiators, mentre quella di coda era interpretata da Sydne Rome e intitolata \"Io amo l'amore e l'amore ama me\".\nCollocazione in palinsesto.\nCollocata nella prima serata del venerd\u00ec di Rete 4 nei mesi appena successivi all'acquisto della rete da parte del gruppo Fininvest guidato da Silvio Berlusconi, la trasmissione ottenne un ottimo gradimento da parte del pubblico, venendo riproposta subito dopo il termine della sua prima e unica edizione e anche a distanza di anni, sull'emittente satellitare Happy Channel.\nCast.\nIl cast del variet\u00e0 era particolarmente nutrito per una produzione di una rete privata dei primi anni ottanta, ed era composto da un nutrito gruppo di attori comici come Felice Andreasi, Angela Finocchiaro, I Gatti di Vicolo Miracoli, Paola Ascenso, Tina Bonavita, Rosanna Celestino, Fabrizio Fontana, Claudio Intropido, Walter Intropido, Luigi Molteni, Gino Negri, Artur Robin, Luigi Rosatelli, Orlando Salvi, Maurizio Sold\u00e0, Hubert Stergacic, Doris Von Thury, Carlina Torta e Marco Zannoni.\nNutrito anche il cast dei primi ballerini, guidati dalle coreografie di Don Lurio, anche protagonista di alcuni momenti dello spettacolo, tra cui un'esibizione durante la quale, dopo aver ballato insieme ad una sedia, \u00e8 volato via dallo studio cavalcandola come fosse un tappeto volante. I primi ballerini erano Scott Austin, Elena Brera, Joan Hunter, Liz McLellan e Richard Pierlon, spesso affiancati dall'attrice Sydne Rome che, interpretava anche la sigla del programma \"Io amo l'amore\" .\nLe musiche della trasmissione erano curate da Mauro Pagani e Massimo Spinosa. I costumi di Maria Pia Angelini."}
{"id": "3919663", "revid": "640389", "url": "https://it.wikipedia.org/wiki?curid=3919663", "title": "Qualificazioni ai Giochi della XXV Olimpiade (AFC)", "text": "Di seguito sono elencati gli incontri con relativo risultato della zona asiatica (AFC) per le qualificazioni a Barcellona 1992.\nFormula.\nLe qualificazioni predevano due turni preliminari.\nNel primo turno le 29 squadre vennero divise in 6 gironi: erano tutti composti da 5 squadre ad eccezione del gruppo F che era composto da 4 squadre. Tutti i gruppi erano gironi A/R ad eccezione dei gruppi B e C che invece erano gironi di sola andata. Passavano il turno le vincitrici dei gironi.\nTutte le partite del gruppo B si giocarono a Hyderabad (India). Tutte le partite del gruppo C si giocarono in Bahrain, inoltre nel gruppo C all'inizio era prevista la presenza dell' che per\u00f2 si ritir\u00f2 prima di disputare i suoi incontri. Le prime 10 partite del gruppo D vennero giocate a Seul (Corea del Sud) mentre le restanti 10 si giocarono a Kuala Lumpur (Malaysia). Le prime 10 partite del gruppo E vennero giocate a Pyongyang (Corea del Nord) mentre le restanti 10 si giocarono a Pechino (Cina).\nIl secondo turno era composto da un girone da 6 squadre dove si disputarono incontri di sola andata, a cui partecipavano le vincitrici dei gironi del primo turno.\nLe partite vennero giocate tutte a Kuala Lumpur (Malaysia).\nSi qualificavano all'Olimpiade le prime tre classificate del girone del secondo turno.\nRisultati.\nPrimo turno.\nGruppo C.\nTutte le partite si disputarono in Bahrain."}
{"id": "3919670", "revid": "406085", "url": "https://it.wikipedia.org/wiki?curid=3919670", "title": "Lwowski Klub Sportowy Pogo\u0144 Lw\u00f3w", "text": ""}
{"id": "3919672", "revid": "984922", "url": "https://it.wikipedia.org/wiki?curid=3919672", "title": "Ag\u0103\u0219 (Trotu\u0219)", "text": "Il fiume Ag\u0103\u0219 \u00e8 un affluente del fiume Trotu\u0219 in Romania."}
{"id": "3919673", "revid": "406085", "url": "https://it.wikipedia.org/wiki?curid=3919673", "title": "Pi\u0142karski Klub Sportowy Olimpia Elbl\u0105g", "text": ""}
{"id": "3919684", "revid": "1517823", "url": "https://it.wikipedia.org/wiki?curid=3919684", "title": "Serie A1 1993-1994 (hockey su prato maschile)", "text": "Classifica.\nLegenda:"}
{"id": "3919685", "revid": "131358", "url": "https://it.wikipedia.org/wiki?curid=3919685", "title": "Miejski Klub Sportowy Odra Wodzis\u0142aw \u015al\u0105ski", "text": ""}
{"id": "3919690", "revid": "406085", "url": "https://it.wikipedia.org/wiki?curid=3919690", "title": "Autonomiczna Sekcja Pi\u0142ki No\u017cnej Mied\u017a Legnica", "text": ""}
{"id": "3919693", "revid": "287204", "url": "https://it.wikipedia.org/wiki?curid=3919693", "title": "Bacci", "text": ""}
{"id": "3919696", "revid": "268129", "url": "https://it.wikipedia.org/wiki?curid=3919696", "title": "Qualificazioni ai Giochi della XXV Olimpiade (OFC)", "text": "Di seguito sono elencati gli incontri con relativo risultato della zona oceanica (OFC) per le qualificazioni a Barcellona 1992.\nFormula.\nLe qualificazioni prevedevano un unico turno preliminare.\nEsso era composto da un girone A/R da 4 squadre.\nLa vincitrice del girone partecipava allo spareggio intercontinentale contro la quinta classificata del girone europeo. La vincitrice dello spareggio avrebbe avuto accesso all'Olimpiade."}
{"id": "3919697", "revid": "686936", "url": "https://it.wikipedia.org/wiki?curid=3919697", "title": "Golden Tate", "text": "Fu scelto dai Seattle Seahawks nel corso del secondo giro del Draft NFL 2010. Al college ha giocato a football e baseball a Notre Dame.\nCarriera professionistica.\nSeattle Seahawks.\nIl 7 dicembre 2009, Tate annunci\u00f2 che avrebbe rinunciato al suo anno da senior alla University of Notre Dame e dichiar\u00f2 la sua eleggibilit\u00e0 per il Draft 2010.\nIl 23 aprile 2010, Tate fu scelto dai Seattle Seahawks nel secondo giro (60\u00ba assoluto) del Draft 2010. Il 28 luglio 2010, Tate firm\u00f2 un contratto quadriennale con Seattle del valore di 3,261 milioni di dollari. Nella sua prima stagione Tate gioc\u00f2 11 partite ma nessuna da titolare senza segnare alcun touchdown.\nIl suo rendimento miglior\u00f2 nel corso della stagione 2011 dove gioc\u00f2 tutte le 16 partite, di cui 5 da titolare, in cui segn\u00f2 3 touchdown su ricezione per 382 yard totali.\nNella settimana 3 della stagione 2012 i Seahawks vinsero in casa contro i Green Bay Packers per 14-12 grazie a due passaggi da touchdown di Russell Wilson ricevuti da Tate, compreso quello controverso all'ultimo istante della partita su una situazione di \"quarto&amp;24\". Nella settimana 5 i Seahawks si portarono su un record di 3-2 vincendo in trasferta contro i Carolina Panthers: Tate ricevette 3 passaggi per 31 yard e segn\u00f2 il terzo touchdown su ricezione stagionale.\nI Seahawks vinsero la quarta gara in casa in altrettante partite nella settimana 9 contro i Minnesota Vikings con Tate che segn\u00f2 altri due touchdown. Nella gara successiva Seattle vinse facilmente contro i New York Jets con Tate che nel primo drive della partita segn\u00f2 un touchdown su un passaggio da 38 yard di Russell Wilson e poi pass\u00f2 lui stesso un touchdown da 23 yard per Sidney Rice nel quarto periodo.\nNella settimana 13 i Seahawks ottennero una fondamentale vittoria ai supplementari contro i Chicago Bears al Soldier Field grazie anche al settimo touchdown stagionale di Tate. Nell'ultimo turno di campionato, i Seahawks batterono i Rams, concludendo l'annata come l'unica squadra della lega imbattuta in casa. Tate ricevette 105 yard. Nei playoff i Seahawks batterono i Washington Redskins nel primo turno ma furono eliminati nel successivo dagli Atlanta Falcons malgrado una grande partita di Tate che concluse con 103 yard ricevute e un touchdown.\nIl primo touchdown di Tate nella stagione 2013 fu nella settimana 5 contro gli Indianapolis Colts. Nella vittoria della settimana 8 contro i St. Louis Rams guid\u00f2 i Seahawks con 93 yard ricevute e segn\u00f2 due touchdown, uno dei quali (da 80 yard) fu per\u00f2 in qualche modo oscurato dalla penalit\u00e0 da 15 yard inflittagli per avere irriso gli avversari mentre si avviava verso la end zone. La settimana successiva contro i Tampa Bay Buccaneers ritorn\u00f2 un punt per 71 yard e grazie a una media di 30,7 yard a ritorno in quella gara vinta ai supplementari fu premiato come miglior giocatore degli special team della NFC della settimana. La domenica seguente sfoder\u00f2 un'altra grande prova ricevendo 106 yard e segnando un touchdown nella vittoria sui Falcons. Nell'ultima gara della stagione disput\u00f2 una delle sue migliori gare ricevendo 129 yard e segnando un touchdown. I Seahawks batterono i Rams in casa terminando con un record di 13 vittorie e 3 sconfitte, il migliore della storia della franchigia a pari merito con quello del 2005, assicurandosi il primo posto nel tabellone della NFC e la possibilit\u00e0 di qualificarsi direttamente al secondo turno dei playoff. Tate concluse la stagione regolare guidando la squadra con un nuovo massimo in carriera di 898 yard ricevute e segn\u00f2 5 touchdown. Nei playoff, i Seahawks batterono New Orleans Saints e 49ers. Il 2 febbraio 2014, nel Super Bowl XLVIII contro i Denver Broncos, Seattle domin\u00f2 dall'inizio alla fine della partita, vincendo per 43-8. Tate si laure\u00f2 campione NFL ricevendo 3 passaggi per 17 yard.\nDetroit Lions.\nIl 12 marzo 2014 Tate, divenuto free agent, firm\u00f2 coi Detroit Lions un contratto quinquennale del valore di 31 milioni di dollari, 13,5 milioni dei quali garantiti. Partito come titolare nella prima partita a fianco di Calvin Johnson, si mise subito in mostra ricevendo 6 passaggi per 93 yard da Matthew Stafford nella vittoria sui Giants. Nella settimana 4, con Johnson molto limitato da un infortunio alla caviglia, Tate guid\u00f2 i suoi con 116 yard ricevute alla terza vittoria in stagione. La domenica successiva segn\u00f2 il primo touchdown con la nuova maglia, oltre a 134 yard ricevute, ma Detroit fu sconfitta in rimonta dai Bills. Nella settimana 8 ricevette un nuovo massimo stagionale di 151 yard e segn\u00f2 il terzo touchdown nella vittoria sui Falcons nella gara disputata a Londra. La sua stagione regolare si chiuse con i nuovi primati personali per ricezioni (99, sesto della NFL) e yard ricevute (1.331, settimo nella NFL e primo dei Lions), venendo convocato per il primo Pro Bowl in carriera al posto dell'infortunato Jeremy Maclin (che a sua volta aveva sostituito Demaryius Thomas). Fu inoltre inserito all'85\u00ba posto nella NFL Top 100, la classifica dei migliori cento giocatori della stagione\nIl 4 gennaio 2015, nel primo turno di playoff, Tate guid\u00f2 i suoi con 89 yard ricevute e un touchdown ma i Lions, in vantaggio per la quasi totalit\u00e0 della partita, si fecero recuperare nel finale, non riuscendo a vincere la prima gara nella \"post-season\" dal 1991.\nIl primo TD della stagione 2015, il ventesimo della carriera, Tate lo segn\u00f2 nel sesto turno contro i Bears. Si ripet\u00e9 nella settimana 12 nella gara del Giorno del Ringraziamento nella netta vittoria sugli Eagles. La sua annata si chiuse al secondo posto dei Lions sia in yard ricevute (813) che in TD su ricezione (6).\nPhiladelphia Eagles.\nIl 30 ottobre 2018 Tate fu scambiato con i Philadelphia Eagles per una scelta del terzo giro del Draft NFL 2019.\nNew York Giants.\nIl 14 marzo 2019 Tate, divenuto free agent, firm\u00f2 con i New York Giants un contratto di 4 anni. Il 27 luglio 2019 fu sospeso per quattro partite per uso di sostanza dopanti."}
{"id": "3919699", "revid": "46291", "url": "https://it.wikipedia.org/wiki?curid=3919699", "title": "Erica sicula", "text": "L'Erica siciliana (Erica sicula ) \u00e8 una pianta della famiglia Ericaceae, endemica della Sicilia nord-occidentale, presente con due sottospecie anche in Libia, Cipro, Turchia e Libano.\nDescrizione.\n\u00c8 una pianta perenne, arbustiva e sempreverde, si presenta come un cespuglio denso alto e largo circa 50\u00a0cm, alta da 30 a 150\u00a0cm.\nHa foglie aghiformi e brevi lunghe 5\u20136\u00a0mm, verde scuro di aspetto vellutato.\nI fiori sono penduli e raccolti in mazzetti all'apice dei fusti, con corolla imbutiforme di colore rosa. Fioritura: aprile\nTassonomia.\nSono state descritte 3 sottospecie:\nDistribuzione e habitat.\nLa sottospecie nominale \u00e8 endemica di alcuni promontori calcarei a ridosso del mare della parte settentrionale della provincia di Trapani in Sicilia. Cresce sulle rupi calcaree da 0 a 500 m di altitudine."}
{"id": "3919708", "revid": "1442080", "url": "https://it.wikipedia.org/wiki?curid=3919708", "title": "Franco Coggiola", "text": "Biografia.\nVicino al gruppo del Nuovo Canzoniere Italiano dal 1964, ne entra a far parte dall'estate del 1965. Nello stesso anno entra all'Istituto Ernesto de Martino in qualit\u00e0 di ricercatore; nel 1966 viene nominato conservatore dei materiali e dal 1972, quando l'Istituto assume il profilo giuridico di associazione, ne diviene direttore, per essere eletto presidente nel 1981, carica che ricoprir\u00e0 fino alla morte.\nAttivit\u00e0 discografica.\nNell'ottobre del 1966 diventa ricercatore e montatore dei materiali sonori presso le Edizioni del Gallo di Milano, nate nel 1964 nell'ambito dell'Istituto Ernesto de Martino ed eredi delle Edizioni Avanti! legate al PSI."}
{"id": "3919711", "revid": "300067", "url": "https://it.wikipedia.org/wiki?curid=3919711", "title": "Nikaia (Grecia)", "text": ""}
{"id": "3919712", "revid": "287204", "url": "https://it.wikipedia.org/wiki?curid=3919712", "title": "2. Fu\u00dfball-Bundesliga 1997-1998", "text": "La 2. Fu\u00dfball-Bundesliga 1997-1998 \u00e8 stata la ventiquattresima edizione della 2. Fu\u00dfball-Bundesliga, la seconda serie del campionato tedesco di calcio. \u00c8 terminata con la promozione in Bundesliga dell'Eintracht Francoforte, che ha vinto il torneo, pi\u00f9 Friburgo e Norimberga.\nCapocannoniere del torneo \u00e8 stato Angelo Vier del G\u00fctersloh con 18 gol.\nSquadre partecipanti.\nLe 18 squadre partecipanti sono state:"}
{"id": "3919715", "revid": "1209850", "url": "https://it.wikipedia.org/wiki?curid=3919715", "title": "Antonio Scialoja (1879-1962)", "text": "Biografia.\nFiglio di Enrico Scialoja (fratello di Vittorio Scialoja) e di Cecilia Ponchiani, si laurea in giurisprudenza e diviene nel 1911 professore ordinario di diritto commerciale all'Universit\u00e0 di Siena. In seguito occupa nel 1922 la cattedra di diritto marittimo all'Istituto superiore di scienze economiche e commerciali di Napoli, nel 1928 quella diritto marittimo all'Universit\u00e0 di Napoli e nel 1942 quella di diritto della navigazione all'Universit\u00e0 degli Studi di Roma \"La Sapienza\". Dal 1942 al 1950 dirige l'Istituto di diritto della navigazione.\n\u00c8 per tre volte deputato del Regno d'Italia (1913, 1919 e 1924) ed entra poi al senato nel 1929. \u00c8 membro (1934-1939) e poi vicepresidente (1939-1942) della Commissione di finanze e fa parte della Commissione degli affari interni e della giustizia (1942-1943). \u00c8 inoltre Sottosegretario di Stato al Ministero dei lavori pubblici (1924-1925). Viene deferito il 7 agosto 1944 all'Alta corte di giustizia per le sanzioni contro il fascismo con l'accusa di essere tra i \u00absenatori ritenuti responsabili di aver mantenuto il fascismo e resa possibile la guerra sia coi loro voti, sia con azioni individuali, tra cui la propaganda esercitata fuori e dentro il Senato\u00bb: \u00e8 dichiarato decaduto dalle sue funzioni il 25 luglio 1945.\nAntonio Scialoja fu tra i fondatori della AS Roma e ne fu presidente nel 1935."}
{"id": "3919719", "revid": "729019", "url": "https://it.wikipedia.org/wiki?curid=3919719", "title": "Australian Open 1997 - Doppio femminile", "text": "Il torneo di doppio femminile dell'Australian Open 1997 \u00e8 stato vinto da Martina Hingis e Nata\u0161a Zvereva (tds n. 4). In finale hanno sconfitto Lindsay Davenport e Lisa Raymond (tds n. 3) con il punteggio di 6-2, 6-2."}
{"id": "3919721", "revid": "1305772", "url": "https://it.wikipedia.org/wiki?curid=3919721", "title": "Antonio Scialoja (disambigua)", "text": ""}
{"id": "3919722", "revid": "486946", "url": "https://it.wikipedia.org/wiki?curid=3919722", "title": "Stelle del cinema", "text": ""}
{"id": "3919729", "revid": "1226", "url": "https://it.wikipedia.org/wiki?curid=3919729", "title": "I Rougon-Macquart, storia naturale e sociale di una famiglia sotto il Secondo Impero", "text": ""}
{"id": "3919738", "revid": "1529788", "url": "https://it.wikipedia.org/wiki?curid=3919738", "title": "Marcahuasi", "text": "Marcahuasi \u00e8 un altopiano della cordigliera delle Ande, situato a est di Lima, sulla catena montuosa che sale sulla riva destra del fiume R\u00edmac.\nCaratteristiche.\nMarcahuasi \u00e8 un altopiano di origine vulcanica, di superficie pari a circa 4 kilometri quadrati, situato a quasi 4.000 metri di altitudine nella provincia di Huarochiri, a est di Lima, Per\u00f9, sede di un insieme unico di enormi rocce granitiche. Tali formazioni rocciose e la loro particolare forma hanno origine dalla millenaria azione erosiva di vento e pioggia.\nSull'altopiano di Marcahuasi si trovano anche rovine preincaiche in vari stadi di rovina; secondo l'archeologo Julio C\u00e9sar Tello appartengono alla cultura \"Wanca\".\nL'esoterista Daniel Ruzo sostenne nel suo \"Marcahuasi: la historia fant\u00e1stica de un descubrimiento\" (1974) che le formazioni rocciose erano opere scultoree di una civilt\u00e0 prediluviana, i Masma, discendenti diretti di Atlantide.\nMonumenti e luoghi d'interesse.\nTra le pi\u00f9 notevoli formazioni rocciose vi sono:"}
{"id": "3919739", "revid": "1970856", "url": "https://it.wikipedia.org/wiki?curid=3919739", "title": "Madre Terra (Pierangelo Bertoli e Erika Tozzi)", "text": "Madre Terra \u00e8 un singolo di Pierangelo Bertoli e Erika Tozzi pubblicato nel 2003.\nProdotto dalla Banca di Cavola e Sassuolo, \u00e8 uscito per la Crisler Music in collaborazione con la Fantastic Fly (etichetta indipendente del produttore Andrea Rompianesi), e ha visto la collaborazione anche dei Bertas e dei Tenores de Bitti.\nDescrizione.\nLa collaborazione tra Bertoli, la Tozzi e Andrea Rompianesi nasce con la canzone \"Terra\", che era stata scritta da Bertoli e Rompianesi per la cantante in vista della sua partecipazione al Festival di Sanremo 2003 ma che non super\u00f2 la selezione preliminare svoltasi tramite il programma \"Destinazione Sanremo\" e non venne mai incisa.\nDopo la morte di Bertoli esce il singolo \"Madre Terra\" (nonostante il titolo simile, una canzone diversa da quella proposta per Sanremo), eseguita dallo stesso cantautore emiliano in duetto con la Tozzi, tramite l'etichetta Crisler Music e con la produzione della Banca di Cavola e Sassuolo. Della canzone venne anche realizzato un video, mandato in onda per la prima volta il 7 agosto del 2003 su Rai Due, durante la trasmissione \"Notte mediterranea,\" in una versione tagliata.\nRompianesi, che con Bertoli gi\u00e0 aveva scritto dieci canzoni mai incise, aveva inoltre in progetto di far uscire un album per la Fantastic Fly in ricordo del cantautore, all'interno del quale sarebbe dovuta comparire anche \"Madre Terra\"; tuttavia, la morte dello stesso Rompianesi nel novembre del 2003, a soli 27 anni, fece naufragare quel progetto insieme agli altri che sarebbero dovuti nascere dalla Fantastic Fly."}
{"id": "3919741", "revid": "287204", "url": "https://it.wikipedia.org/wiki?curid=3919741", "title": "Madre Terra (singolo)", "text": ""}
{"id": "3919750", "revid": "729019", "url": "https://it.wikipedia.org/wiki?curid=3919750", "title": "Aeroporto di Alphonse", "text": "L'Aeroporto di Alphonse (IATA: nessuno, ICAO: FSAL) \u00e8 un aerodromo che serve le isole Alphonse nell'area delle Isole lontane delle Seychelles.\n\u00c8 localizzato sul suolo dell'atollo Alphonse a 400 chilometri a sud-ovest di Mah\u00e9 e 87 km dalle Amirante e a 3\u00a0km dall'atollo St. Fran\u00e7ois.\nLa struttura, posta all'altitudine di 3\u00a0m sopra il livello del mare, ha una pista in calcestruzzo di 1\u00a0214 per 12\u00a0m e ulteriori 6,5\u00a0m di larghezza in erba da ambo le parti della pista che fanno cos\u00ec raggiungere la larghezza di 25 metri. La pista \u00e8 situata nelle prossimit\u00e0 dell'Alphonse Island Resort.\nL'aeroporto \u00e8 gestito da Island Deveoplment Company, IDC ed effettua attivit\u00e0 secondo le regole del volo a vista (VFR).\nLa IDC ovvero Island Deveoplment Company offre voli tra Alphonse e l'aeroporto di Mah\u00e9 impiegando circa un'ora di volo."}
{"id": "3919757", "revid": "38120", "url": "https://it.wikipedia.org/wiki?curid=3919757", "title": "Madre Terra (album)", "text": ""}
{"id": "3919762", "revid": "105945196", "url": "https://it.wikipedia.org/wiki?curid=3919762", "title": "Cacciata di Adamo ed Eva (Pontormo)", "text": "La Cacciata di Adamo ed Eva \u00e8 un dipinto a olio su tavola (43x31 cm) di Pontormo, databile al 1535 circa e conservato nella Galleria degli Uffizi di Firenze.\nStoria e descrizione.\nL'opera venne inventariata tra le collezioni del cardinale Leopoldo de' Medici con corretta attribuzione al Pontormo, salvo essere poi assegnata, nell'inventario delle Gallerie fiorentine del 1796, a Francesco Salviati, finch\u00e9 nel 1825 torn\u00f2 sotto il nome dell'artista empolese. Su tale attribuzione si sono poi pronunciati positivamente quasi tutti i critici moderni, tranne Clapp e Berti. La Forlanini ipotizz\u00f2 che facesse parte di una serie. Anche la datazione \u00e8 incerta e oscilla tra la fase giovanile (1519 circa) e quella avanzata (1543 circa).\nAl Gabinetto Disegni e Stampe degli Uffizi si conserva un disegno preparatorio (n. 465F r).\nIspirandosi a Masaccio, Pontormo disegn\u00f2 i progenitori tormentati dal rimorso, mentre si aggirano nudi per la buia foresta del paradiso terrestre, tra il serpente che si aggroviglia a un albero (con testima proprio come negli affreschi della Cappella Brancacci) e l'angelo con la spada che li sovrastra. Quest'ultima figura \u00e8 forse la pi\u00f9 originale della scena, disegnata come un putto rubicondo in un'aura luminosa che sta di spalle, amplificando il senso di profondit\u00e0 spaziale della scena."}
{"id": "3919771", "revid": "36426", "url": "https://it.wikipedia.org/wiki?curid=3919771", "title": "Putto musicante", "text": ""}
{"id": "3919790", "revid": "466539", "url": "https://it.wikipedia.org/wiki?curid=3919790", "title": "Marina Cicogna", "text": "Biografia.\nFiglia del conte Cesare Cicogna Mazzoni e della contessa Annamaria Volpi di Misurata, appartenente all'antico casato lombardo dei Cicogna Mozzoni e da parte di madre - veneti - dei Conti Volpi di Misurata (il nonno era Giuseppe Volpi, governatore della Tripolitania), esponente del jet set e della dolce vita romana degli anni sessanta che gravitava attorno a Via Vittorio Veneto, ha prodotto alcuni fra i pi\u00f9 importanti film italiani del cinema d'autore (\"Indagine su un cittadino al di sopra di ogni sospetto\", di Elio Petri, vinse l'Oscar 1971 per il miglior film straniero).\n\u00c8 stata titolare assieme al fratello Bino Cicogna della casa di produzione e distribuzione Euro International Film, con la quale ha immesso nel mercato cinematografico italiano una grande quantit\u00e0 di film prodotti all'estero spesso da case indipendenti. \u00c8 apparsa come interprete in una piccola parte di \"Il comune senso del pudore\" (1976). Dichiaratamente omosessuale, fu la scopritrice dell'attrice Florinda Bolkan, della quale fu in seguito anche compagna di vita per oltre vent'anni. \u00c8 presidente onorario dell'Accademia Internazionale d'Arte di Ischia."}
{"id": "3919792", "revid": "39479", "url": "https://it.wikipedia.org/wiki?curid=3919792", "title": "Gruppo delle Alphonse", "text": ""}
{"id": "3919793", "revid": "125040242", "url": "https://it.wikipedia.org/wiki?curid=3919793", "title": "Francesco Mattesini", "text": "Dal 7 febbraio 1959 al 3 luglio 1998 ha lavorato come impiegato civile al ministero della Difesa, presso il IV reparto, Ufficio servizi (poi ribattezzati, rispettivamente, Ufficio programmi di approvvigionamenti e Ufficio mobilit\u00e0 tattica) ma questa occupazione non gli imped\u00ec di intraprendere svariate collaborazioni. Dal 1974 cooper\u00f2 con l'Ufficio storico della Marina Militare (USMMI) e l'anno seguente cominci\u00f2 a collaborare con l'Ufficio storico dell'Aeronautica Militare; inoltre, negli anni ottanta, dette avvio a una collaborazione decennale con il . Durante la sua attivit\u00e0 ha scritto importanti testi, in particolare saggi, su riviste specializzate aventi come tema la guerra aeronavale dalla guerra civile spagnola a tutta la seconda guerra mondiale.\nMattesini \u00e8 socio da molti anni della Societ\u00e0 italiana di storia militare e della Associazione italiana documentazione marittima e navale, per le quali ha prodotto diversi saggi."}
{"id": "3919794", "revid": "15756", "url": "https://it.wikipedia.org/wiki?curid=3919794", "title": "Frits van den Berghe", "text": "Biografia.\nFrits van den Berghe era figlio di un bibliotecario dell'Universit\u00e0 di Gand. Suo padre, Rapha\u00ebl van den Berghe, fu un uomo di notevole cultura; poliglotta e capace di leggere correntemente diverse lingue antiche. Frits pertanto benefici\u00f2 di una educazione accurata e trascorse l'infanzia in un'atmosfera erudita e liberale. Portato spontaneamente all'arte, intraprese subito dopo gli studi la via della pittura.\nFrequent\u00f2 quindi l'Accademia di Gand e fu allievo di F. Willaert, J. Davin e di J. Van Biesbroeck. Incontr\u00f2, fra gli altri, Gustave de Smet (1877-1943), L\u00e9on de Smet (1881-1966) e Constant Permeke (1886-1952).\nDal 1904 al 1913 lavor\u00f2 ogni estate a Laethem-Saint-Martin, dove fece parte della \"seconda scuola\".\nDal 1907 al 1911 fu professore all'Accademia di Gand.\nNel 1913 e 1914 fece un viaggio di studio negli Stati Uniti, e, all'inizio della prima guerra mondiale si rifugi\u00f2 ad Amsterdam. In seguito, dopo un breve ritorno in patria, si trasfer\u00ec a Blaricum, presso Laren, dove esercit\u00f2 l'insegnamento come professore.\nDopo il suo ritorno in Belgio, assieme a Constant Permeke e a Gustaaf De Smet, egli conobbe uno dei periodi pi\u00f9 fertili della sua carriera. Purtroppo la crisi del 1929 interruppe questa felice stagione, Van den Berghe si dedic\u00f2 all'illustrazione di opere letterarie e, a partire dal 1930, ad illustrazioni, caricature e ritratti per il giornale socialista \"De Voornit\".\nNel 1937-1938 trasfer\u00ec in immagini la serie de \"Le inchieste di Edmund Bell\", assieme allo sceneggiatore Jean Ray, all'interno del periodico \"Bravo!\"\nEvoluzione artistica.\nAll'inizio del periodo in cui lavorava a Laethem-Saint-Martin le opere di Van den Berghe mostrano l'assimilazione del luminismo di \u00c9mile Claus, del pointillismo di Th\u00e9o van Rysselberghe e della malinconia dei Nabis. Un intimismo che sfumava le forme ed i contrasti e trasferiva il reale in una sorta di sogno pieno di poesia.\nMa presto spuntarono nei suoi quadri elementi decorativi e simbolici, del tutto estranei ad ogni contesto religioso, ed \u00e8 ci\u00f2 che distingueva la \"prima scuola\" di Laethem.\nIn Olanda Van den Berghe scopr\u00ec l'impressionismo e la \"Scuola di Bergen\", e venne contagiato dal fauvismo e dal futurismo di Jan Sluters (1881-1955), dall'espressionismo cubista di Henri Le Fauconnier (1881-1955); la rivista \"Das Kunsblatt\" lo intrusse poi all'espressionismo tedesco.\nL'assimilazione di queste influenze port\u00f2 Van den Berghe all'adozione di un linguaggio espressionista del tutto personale, che si caratterizzava per l'impiego di toni a volte caldi e scuri, e da grandi superfici dipinte a tinta piatta, con le forme spigolose, tese e sintetiche, ispirate all'arte africana. Le stesse caratteristiche si ritrovano nelle sue linoleografie e xilografie.\nQuesta fase espressionista termin\u00f2 attorno al 1926. L'incontro con Max Ernst (1891-1976), Hans Arp (1886-1966), Andr\u00e9 Breton (1896-1966) e le figure incisive della \"Scuola di Parigi\" lo condussero a una forma di surrealismo del tutto personale, definito da un incremento dell'irreale, dell'allucinato e dell'espressivo, con una spiccata tendenza per il grottesco, il \"barocco\" e la fantasmagoria.\nDopo il 1930 la sua produzione scem\u00f2 considerevolmente. Le ultime opere di Van den Berghe sono un'amara critica all'Umanit\u00e0, e questo palesa uno stato di sofferenza, un dolore intimo dell'artista.\nMor\u00ec a Gand, all'et\u00e0 di 56 anni.\nOpere.\nPeriodo impressionista\nBreve periodo simbolista\nPeriodo espressionista\nPeriodo fantasmagorico\nMuseografia.\nMusei che conservano opere di Frits van den Berghe."}
{"id": "3919795", "revid": "39479", "url": "https://it.wikipedia.org/wiki?curid=3919795", "title": "Gruppo Alphonse", "text": ""}
{"id": "3919797", "revid": "124791635", "url": "https://it.wikipedia.org/wiki?curid=3919797", "title": "LM3875", "text": "Il LM3875 \u00e8 un circuito integrato amplificatore da 56 watt prodotto da National Semiconductor, diventato molto popolare nella comunit\u00e0 DIY (letteralmente \"Do-It-Yourself\", appassionati di \"fai-da-te\" che amano costruirsi in casa oggetti autoprodotti) per il ridotto numero dei componenti e le sue caratteristiche high-end."}
{"id": "3919802", "revid": "3082", "url": "https://it.wikipedia.org/wiki?curid=3919802", "title": "Erode III", "text": ""}
{"id": "3919808", "revid": "787565", "url": "https://it.wikipedia.org/wiki?curid=3919808", "title": "Cesare Suglia", "text": "\u00c8 ricordato principalmente per il volo da Torino a Bari che effettu\u00f2 nel 1913 a bordo di un Bl\u00e9riot XI: si tratt\u00f2 di uno tra i primi viaggi aerei a lunga distanza nel mondo e, batt\u00e9 un record per la distanza percorsa.\nBiografia.\nCesare Suglia nacque a Bari in via Garruba, fratello di Francesco Suglia, noto imprenditore barese, padrino di quello che diventer\u00e0 il musicista Franco Casavola. Fin da bambino coltiv\u00f2 il sogno di volare e contribuire alla conquista dei cieli da parte dell'uomo; dopo essersi abilitato al pilotaggio presso la scuola di Aviano il 15 giugno 1912 (conseguendo il brevetto n. 118), fu destinato alla base aerea di Ferua in Libia.\nNel luglio di quell'anno pass\u00f2 poi alla 5\u00aa Divisione Speciale di Makabez e quindi a Zuara, dove acquis\u00ec il brevetto militare (5 ottobre 1912) e prese parte ai primi voli di guerra della storia, nell'ambito del conflitto italo-turco. Fu rimpatriato per malattia nel febbraio 1913; venne poi assegnato dapprima alla base di Aviano, e quindi a quella di Centocelle (IV\u00aa Squadriglia Bl\u00e9riot). Dal 5 al 18 settembre 1913 partecip\u00f2 alle grandi manovre di cavalleria in Val Padana con un Bl\u00e9riot SIT inquadrato nel partito Rosso (invasore).\nDurante la grande guerra, con il grado di capitano, comand\u00f2 nel 1916 in Libia dapprima dal mese di ottobre la 104\u00aa Squadriglia Aeroplani poi, alla fine del 1917, la 106\u00aa Squadriglia di Tripoli su velivoli Farman, in difesa di Tripoli e Bengasi, dove guadagner\u00e0 una croce di guerra al valor militare e finalmente il ruolo di comandante maggiore.\nOltre al raid Torino\u2013Bari effettu\u00f2 anche il raid Torino-Vizzola e ritorno.\nL'impresa storica.\nPioniere dei primi voli aerei su lunghe distanze, l'ambizioso Cesare Suglia decoll\u00f2 dal campo d'aviazione di Mirafiori alle ore 5,20 del 2 agosto 1913 e, dopo una breve sosta a Pisa, risal\u00ec sull'aereo, un Bl\u00e9riot con motore da 80 CV costruito su licenza dall'italiana Societ\u00e0 Italiana Transaerea (SIT) di Torino, lo stesso velivolo utilizzato in quel periodo in guerra dall'aviatore Italiano Gaspare Bolla.\nSuglia giunse a Centocelle alle 12,34, compiendo cos\u00ec 6 ore e 35 minuti di volo.\nIl giorno seguente, un forte vento non gli permise di riprendere il volo.\nIl giorno successivo, partendo alle 6,20, raggiunse Napoli alle ore 8,30.\nIl 5 agosto affront\u00f2 l'ultima tappa che l'avrebbe portato a Bari, tanto aveva insistito affinch\u00e9 meta del volo che l'avrebbe portato a stabilire il record mondiale (ben 1220 km), fosse proprio la sua citt\u00e0 natale, dove fin dalle ore 8,00 del mattino lo attendeva sul campo aviatorio cittadino di Marisabella, ottenuto su un'ex zona paludosa fatta bonificare dalla Duchessa Isabella D'Aragona nel 1500, una folla entusiasta, informata dagli amici cui il pilota aveva confidato della sua imminente impresa. Il percorso da Napoli a Bari fu compiuto in 2 ore e 20 minuti. Il capoluogo pugliese sar\u00e0 la terza citt\u00e0 d'Italia, e tra le prime d'Europa, a essere sorvolata da un aereo.\nSuglia prefer\u00ec non atterrare subito: prima di inviare il telegramma del suo arrivo, nonostante gli avvertimenti di pericolo causa vento impetuoso che gli provenivano dal suo generale, scelse di volare sopra la casa dei suoi genitori dove era cresciuto, la sua vecchia scuola ed il posto dove incontr\u00f2 per la prima volta la sua ragazza \u2013 racconter\u00e0 questo anni dopo ai suoi amici e parenti.\nQuando il velivolo apparve sul campo di Marisabella (corrispondente oggi nella fascia che comprende corso Mazzini, nel tratto tra via Brigata Regina e via Anita Garibaldi, sino alla costa) il tenente Cesare Suglia volle sbalordire la folla immensa con varie evoluzioni (nessuno aveva mai visto un aereo ed erano tutti stupefatti e terrorizzati allo stesso tempo) ma, nel momento di atterrare, poich\u00e9 gli astanti sbalorditi non sgombravano la pista d'atterraggio, dovette evitare di investire un gregge di pecore facendo derapare il velivolo, il quale per\u00f2 riport\u00f2 solo alcuni danni ad una ruota. Suglia, illeso, fu trascinato fuori in trionfo nel clamore generale dalle donne venute ad accoglierlo; i giorni seguenti fu invitato in tutte le feste cittadine organizzate in suo onore, al teatro Petruzzelli, al Comune e nei vari circoli privati.\nLa sua impresa era stata il pi\u00f9 lungo volo militare fino a quel momento. Il generale Panizzardi, comandante dell'IX corpo di armata R.E., il sindaco Sabino Fiorense ed i suoi famigliari si complimentarono con lui portandolo in giro per la citt\u00e0 con l'automobile tra una folla plaudente.\nOnorificenze.\nPer questa impresa Suglia ricevette una medaglia d'oro al valore aeronautico dalla ditta SIT, costruttrice del velivolo, il 15 febbraio 1914. Un'altra medaglia d'oro fu assegnata a lui e ad altri aviatori dalla regina Maria Letizia Bonaparte che avevano partecipato alla guerra italo-turca; e un'altra dalla \"Gazzetta dello Sport\" che a tal fine indisse una sottoscrizione nazionale per la raccolta di fondi, a Milano il 4 maggio 1913. Negli ultimi anni gli \u00e8 stata dedicata un'importante strada nella sua citt\u00e0 di Bari nel rione Japigia.\nLa commissione toponomastica della provincia di Bari e l'Aereo Club, riunitisi per decidere il nome da affidare al terminal principale dell'aeroporto di Bari-Palese Macchie, si era risolta per l'intitolazione proprio al tenente Cesare Suglia, prima che la scomparsa del papa Karol Wojty\u0142a volse in favore di quest'ultimo l'onore del nome. Per celebrare il 70\u00ba anniversario del raid Torino-Bari, nell'aprile 1983 \u00e8 stato disposto dalle Poste Italiane uno speciale annullo filatelico.\nUna lapide marmorea \u00e8 stata deposta in suo onore. Nel 2013 ci sar\u00e0 il centenario dall'impresa."}
{"id": "3919810", "revid": "1082210", "url": "https://it.wikipedia.org/wiki?curid=3919810", "title": "Ossidazione di Swern", "text": "L'ossidazione di Swern, scoperta dal chimico statunitense Daniel Swern (1916-1982) che le diede il nome, \u00e8 una reazione chimica in cui un alcol, (primario o secondario), si ossida ad aldeide o chetone, usando cloruro di ossalile, DMSO e una base organica, come per esempio la trietilammina. La reazione \u00e8 conosciuta per il suo carattere mite e l'ampia tolleranza dei gruppi funzionali.\nStoria.\nNel 1976 Daniel Swern e i suoi collaboratori scoprirono che trattando il DMSO con anidride trifluoraacetica (TFAA) a -50 \u00b0C in diclorometano veniva prodotto il trifluoroacetato di trifluoroacetossidimetilsulfonio, il quale reagisce facilmente con alcoli primari e secondari. Il trifluoroacetato di alcossidimetilsulfonio viene deprotonato dalla trietilammina, ossidandosi ad aldeide o chetone con buone rese.\nNel 1978 viene introdotto il cloruro di ossalile, il quale si dimostra essere molto pi\u00f9 efficiente del TFAA come attivatore del DMSO.\nI sottoprodotti della reazione sono Dimetil solfuro, monossido di carbonio, diossido di carbonio e, quando la trietilammina \u00e8 usata come base, cloruro di trietilammonio (Et3NHCl).\nPrecauzioni.\nQuando non viene utilizzato un solvente, il DMSO reagisce in modo violento con il cloruro di ossalile causando un'esplosione.\nMeccanismo della reazione.\nL'ossidazione di Swern si divide in tre passaggi"}
{"id": "3919829", "revid": "2130303", "url": "https://it.wikipedia.org/wiki?curid=3919829", "title": "Chiesa della Santissima Annunziata (Torino)", "text": "La chiesa della Santissima Annunziata di Torino si trova in via Po.\nStoria.\nLa chiesa, oggi frutto di una ricostruzione novecentesca, nasce tra 1648 e il 1656 su progetto di Carlo Morello per conto della Confraternita della Santissima Annunziata lungo via Po, l'asse del nuovo ampliamento della citt\u00e0.\nInizialmente l'edificio si presentava con una pianta a navata unica e priva di portici in facciata in continuit\u00e0 con la via. Il fabbricato verr\u00e0 ampliato poco dopo (1693) con l'ingrandimento del coro e l'aggiunta di due cappelle laterali. Nel settecento la chiesa si arricchisce di importanti opere d'arte come l'altare maggiore di Bernardo Vittone e la macchina processionale in legno realizzata su disegno del Beaumont da Giuseppe e Stefano Maria Clemente e l'altare e relativa balaustra della cappella dell'Addolorata, opera di Francesco Martinez, nipote di Simone Martinez. La costruzione vedr\u00e0 la sua facciata completata solo nel 1776 dallo stesso Francesco Martinez, a cui nell'Ottocento verranno aggiunti i portici per adeguarsi alla conformazione della via.\nAlla fine del XIX secolo l'edificio non versa in buone condizioni e risulta insufficiente alle necessit\u00e0 della comunit\u00e0 servita dalla confraternita, pertanto nel 1913 ne viene deciso l'abbattimento e la ricostruzione. Il progetto, affidato all'ingegner Giuseppe Gallo, comincer\u00e0 nel 1919 per concludersi definitivamente nel 1934. Il fabbricato attuale risulta spostato sul lato ovest rispetto alla posizione originaria per permettere l'apertura della via Sant'Ottavio e viene realizzato secondo i canoni del barocco romano; le principali opere originarie vengono ricollocate all'interno."}
{"id": "3919840", "revid": "36426", "url": "https://it.wikipedia.org/wiki?curid=3919840", "title": "Il libro mio", "text": "Il libro mio, chiamato anche semplicemente Diario, \u00e8 una raccolta di annotazioni personali degli ultimi anni di vita del pittore Jacopo Pontormo. Probabilmente esistevano altri taccuini anteriori, ma solo questo si \u00e8 salvato, in un esemplare autografo alla Biblioteca nazionale di Firenze (una parte del ms. Magl. VIII 1490), relativo agli anni 1554-1556.\nDescrizione.\nIl libro si apre con una lunga annotazione di carattere medico, in cui l'autore si raccomanda di seguire digiuni e riduzioni dell'alimentazione per far fronte a particolari influssi negativi della luna in inverno, degli umori e dell'umidit\u00e0 in generale.\nIl diario vero e proprio, redatto in maniera molto scarna e per un uso privato, inizia con domenica 7 gennaio 1554 (1553 secondo l'uso fiorentino), quando l'artista ormai sessantenne annota una brutta caduta che richiese di stare sei giorni in casa dell'allievo Bronzino, di una decina d'anni pi\u00f9 giovane. In generale le annotazioni seguono tre filoni e sono legate alla registrazione dell'alimentazione, dello stato di salute e del procedere dei lavori agli affreschi del coro di San Lorenzo, ricordando giornata per giornata quale figura era stata eseguita, spesso accompagnata da uno schizzo descrittivo.\nTra i personaggi citati, oltre al Bronzino, ci sono il giovane garzone e futuro artista Giovan Battista Naldini, Benedetto Varchi e un certo \"Daniello\", che non \u00e8 possibile chiarire se si tratti di Daniele da Volterra. Tra le annotazioni pi\u00f9 interessanti quelle che sembrano confermare il carattere ipocondriaco dell'artista, ricordato anche da Vasari: pare che la sua casa in via della Colonna, a Firenze, avesse una scala che, se non voleva incontrare nessuno, Pontormo tirava su, isolandosi nella sua stanza.\nIl 15 marzo 1556 registra infatti come \"fu pichiato [bussato] da Bronzino e poi el d\u00ec da Daniello: non so quello che si volessino\": l'artista infatti a volte si fingeva assente e non apriva a chi lo andava a cercare.\nL'ultimo ricordo \u00e8 datato 6 ottobre 1556 ed \u00e8 relativo al disegno del torso di un putto con un calice in San Lorenzo: di l\u00ec a poche settimane Pontormo sarebbe morto e la sua impresa pittorica completata da Bronzino.\nSebbene privo di velleit\u00e0 letterarie (come la \"Vita\" di Cellini), il \"Diario\" di Pontormo resta uno straordinario documento sulla vita quotidiana nel XVI secolo e una preziosa testimonianza su un carattere introverso e tormentato di artista, che tanto ha affascinato la critica novecentesca."}
{"id": "3919841", "revid": "36426", "url": "https://it.wikipedia.org/wiki?curid=3919841", "title": "Il Libro mio", "text": ""}
{"id": "3919842", "revid": "36426", "url": "https://it.wikipedia.org/wiki?curid=3919842", "title": "Diario (Pontormo)", "text": ""}
{"id": "3919845", "revid": "3082", "url": "https://it.wikipedia.org/wiki?curid=3919845", "title": "Calcide (Siria)", "text": ""}
