{"id": "3884753", "revid": "1543377", "url": "https://it.wikipedia.org/wiki?curid=3884753", "title": "World Series of Boxing 2010-2011", "text": "La World Series of Boxing 2010-2011 \u00e8 stata la prima edizione della competizione di pugilato delle World Series of Boxing.\nSquadre partecipanti.\n12 squadre provenienti da tutto il mondo hanno preso parte alla competizione.\nStagione regolare.\nLe 12 squadre sono state divise in funzione della provenienza continentale.\n\"Play-off\".\nFinali.\nQuattro giudici sono stati selezionati per valutare gli incontri (tre per ogni evento):\nFinali individuali.\nNel corso della stagione regolare \u00e8 stato stabilito un \"ranking\" individuale per ogni categoria di peso, basato sul maggior numero di vittorie. I migliori due pugili per ogni categoria si sono sfidati nelle finali individuali, combattute il 27 e 28 maggio.\nQuattro giudici sono stati selezionati per valutare gli incontri (tre per ogni evento):\nQualificazioni per Londra 2012.\nCome previsto dal regolamento, i vincitori delle finali individuali sono stati ammessi alla fase finale delle olimpiadi di Londra 2012. Cinque pugili hanno raggiunto la qualificazione:"}
{"id": "3884758", "revid": "1272592", "url": "https://it.wikipedia.org/wiki?curid=3884758", "title": "Giovanni Todisco", "text": "Attivo nel Regno di Napoli durante il 1500. Svolge il suo tirocinio artistico a contatto con Simone da Firenze o la sua bottega."}
{"id": "3884759", "revid": "599013", "url": "https://it.wikipedia.org/wiki?curid=3884759", "title": "Claude Ngon Adjam", "text": "Carriera.\nNazionale.\n\u00c8 stato convocato per la Confederations Cup del 2003."}
{"id": "3884761", "revid": "767487", "url": "https://it.wikipedia.org/wiki?curid=3884761", "title": "Grand Prix Kranj 2008", "text": "La Grand Prix Kranj 2008, quarantunesima edizione della corsa e valida come evento dell'UCI Europe Tour 2008 categoria 1.1, si svolse il 31 maggio 2008 su un percorso di 161,6\u00a0km. Fu vinta dallo sloveno Grega Bole che giunse al traguardo con il tempo di 3h45'56\", alla media di 42,915\u00a0km/h.\nAl traguardo 105 ciclisti portarono a termine il percorso."}
{"id": "3884762", "revid": "287204", "url": "https://it.wikipedia.org/wiki?curid=3884762", "title": "Mladosovice", "text": ""}
{"id": "3884768", "revid": "123367354", "url": "https://it.wikipedia.org/wiki?curid=3884768", "title": "Sarati", "text": "Le sarati () sono un alfabeto artificiale ideato da J. R. R. Tolkien. Nell'immaginario tolkieniano sarebbero state ideate dall'elfo R\u00famil. Le sarati diverranno con il tempo la base per un altro alfabeto, le tengwar, ideate successivamente da F\u00ebanor.\nLe sarati sono in assoluto il primo sistema di scrittura di Arda ideato nell'anno valiano 1179 della Prima Era.\n\"Sarati\" letteralmente \u00e8 il plurale della parola quenya \"sarat\". Tuttavia Tolkien gli si riferisce spesso con il termine \"tengwar di R\u00famil\" ove \"tengwar\" nella stessa lingua \u00e8 il plurale della parola \"tengwa\" \"lettera\".\nLe sarati sembrano essere nate da un miscuglio tra vari sistemi di scrittura, quali l'ebraico, il greco antico e le pitman shortand.\nDescrizione.\nIl sarati pu\u00f2 essere scritto in pi\u00f9 direzioni, conseguenza del fatto che gli Eldar erano ambidestri. Cos\u00ec, anche se la maniera pi\u00f9 frequente \u00e8 verticalmente dall'alto verso il basso, con le colonne sia da destra verso sinistra che in modo opposto, appaiono anche testi scritti da sinistra a destra, da destra a sinistra, e anche testi bustrofedici. Veniva usata la mano sinistra quando si scrivesse da destra verso sinistra, la destra quando si scriveva in senso opposto.\nI caratteri rappresentano un consonante, mentre le vocali sono rappresentate con diacritici (chiamati tehtar nella terminologia associata al Tengwar).\nI segni delle vocali sono scritti, nella scrittura verticale, a sinistra se la vocale viene prima delle consonanti, a destra se dopo; sopra e sotto secondo lo stesso principio nella scrittura orizzontale. Secondo Tolkien le consonanti sono state considerate pi\u00f9 salienti delle vocali e le vocali sono state considerate semplicemente modificatori. Quando si scrive Quenya, il segno per \"a\" viene normalmente omesso, in quanto \u00e8 la vocale pi\u00f9 comune in Quenya. Questo rende Sarati un alfasillabario con una vocale intrinseca di \"a\".\nConsonanti.\nSecondo la teoria principale del tempo le consonanti furono create come caratteri principali delle Sarati, mentre il ruolo delle vocali era secondario e venivano utilizzate per accentuare le consonanti. \u00c8 importante notare che le consonanti, pi\u00f9 che le vocali, appaiono in modo diverso in tutti i testi. Soltanto le forme di un certo numero di consonanti pi\u00f9 rilevanti sono stabili, variando solo leggermente. Probabilmente le alterazioni delle forme possono essere attribuite per lo pi\u00f9 al continuo lavoro di Tolkien per lo sviluppo dello script. Nella tabella sono riportati i caratteri delle consonanti con la pronuncia IPA:\nVocali.\nIl ruolo delle vocali era quello di enfatizzare linguisticamente e, eventualmente, esteticamente, le consonanti dello script. Di conseguenza le vocali ricoprono il ruolo di diacritici, che possono essere pronunciate prima o dopo la consonante. Sebbene i diacritici delle vocali varino notevolmente meno frequentemente rispetto alle consonanti anch'esse subiranno cambiamenti negli anni. Sotto la tabella con i principali diacritici e la pronuncia sempre in IPA:"}
{"id": "3884775", "revid": "287204", "url": "https://it.wikipedia.org/wiki?curid=3884775", "title": "Modra Hurka", "text": ""}
{"id": "3884777", "revid": "122348542", "url": "https://it.wikipedia.org/wiki?curid=3884777", "title": "Daniel Monchar\u00e9", "text": "Storia.\nDanilel Monchare nato a Yaounde. Ha avuto due figlie con Diane Magne.\nLui continu\u00f2 la sua carriera ancora per qualche anno per poi dover smettere a causa di un infortunio grave"}
{"id": "3884779", "revid": "287204", "url": "https://it.wikipedia.org/wiki?curid=3884779", "title": "Daniel Monchar\u00e8", "text": ""}
{"id": "3884780", "revid": "287204", "url": "https://it.wikipedia.org/wiki?curid=3884780", "title": "Daniel Monchare", "text": ""}
{"id": "3884781", "revid": "288300", "url": "https://it.wikipedia.org/wiki?curid=3884781", "title": "Daniel Ntieche Monchar\u00e9", "text": ""}
{"id": "3884782", "revid": "103611360", "url": "https://it.wikipedia.org/wiki?curid=3884782", "title": "Galina Ri\u010dardovna Kastel'", "text": "Il Minor Planet Center le accredita la scoperta di nove asteroidi, effettuate nel 1990, tutte in collaborazione con Ljudmyla \u017duravl'ova o con Ljudmila Kara\u010dkina.\nLe \u00e8 stato dedicato l'asteroide 3982 Kastel'."}
{"id": "3884783", "revid": "288300", "url": "https://it.wikipedia.org/wiki?curid=3884783", "title": "Daniel Ntieche Monchare", "text": ""}
{"id": "3884786", "revid": "288300", "url": "https://it.wikipedia.org/wiki?curid=3884786", "title": "Daniel N'Tieche Monchare", "text": ""}
{"id": "3884788", "revid": "288300", "url": "https://it.wikipedia.org/wiki?curid=3884788", "title": "Daniel N'Tieche Monchar\u00e9", "text": ""}
{"id": "3884789", "revid": "287204", "url": "https://it.wikipedia.org/wiki?curid=3884789", "title": "Mokry Lom", "text": ""}
{"id": "3884790", "revid": "1494169", "url": "https://it.wikipedia.org/wiki?curid=3884790", "title": "Le cose della vita", "text": ""}
{"id": "3884793", "revid": "1543377", "url": "https://it.wikipedia.org/wiki?curid=3884793", "title": "Wuthering Heights (Herrmann)", "text": "Wuthering Heights \u00e8 l'unica opera del compositore statunitense Bernard Herrmann. Si compone di un prologo, quattro atti ed un epilogo. L'opera \u00e8 un adattamento della prima parte dell'omonimo romanzo di Emily Bront\u00eb\nGenesi.\nL'anno di inizio della composizione \u00e8 controverso. Secondo la testimonianza di Lucille Fletcher, l'opera fu concepita e cominciata nel 1946 a seguito di una visita del compositore a Haworth, dove si trova la casa delle sorelle Bront\u00eb. Il manoscritto riporta invece il 1943 come data di inizio. L'opera fu completata nel 1951.\nLibretto.\nIl libretto dell'opera fu scritto da Lucille Fletcher, prima moglie del compositore, utilizzando parole e dialoghi tratti dalla prima parte di Cime tempestose e interpolando, per alcune arie, parti tratte dalla seconda parte del romanzo e versi delle poesie di Gondal.\nRappresentazioni e registrazioni.\nL'opera fu rappresentata per la prima volta al Portland Opera nel 1982, in versione tagliata, e fu registrata nel 1966 sotto la direzione e a spese del compositore con un'orchestra e cantanti britannici La prima rappresentazione dell'opera nella sua interezza si \u00e8 tenuta al Minnesota Opera il 16 aprile 2011, centenario della nascita del compositore."}
{"id": "3884794", "revid": "1573940", "url": "https://it.wikipedia.org/wiki?curid=3884794", "title": "Hylopetes phayrei", "text": "Lo scoiattolo volante dell'Indocina (Hylopetes phayrei ) \u00e8 uno scoiattolo volante originario del Sud-est asiatico.\nTassonomia.\nAttualmente, gli studiosi riconoscono due sottospecie di scoiattolo volante dell'Indocina:\nDescrizione.\nIl corpo dello scoiattolo volante dell'Indocina misura 14,4-17,3\u00a0cm di lunghezza e la coda \u00e8 lunga 12,8-15,9\u00a0cm. La colorazione della regione dorsale \u00e8 bruno-grigiastra o marrone-nera; i peli sono di colore grigio-ardesia o nero alla base e camoscio-grigiastro o marrone all'estremit\u00e0. Dietro le orecchie vi sono due macchie bianche. Le regioni inferiori sono di colore camoscio chiaro. La coda \u00e8 sottile alla base, ma poi si fa pi\u00f9 larga e nuovamente sottile all'estremit\u00e0; arrotondata nella parte superiore, ma appiattita in quella posteriore, \u00e8 di colore variabile dal bruno-grigiastro al marrone-cannella, con l'estremit\u00e0 pi\u00f9 scura.\nDistribuzione e habitat.\nLo scoiattolo volante dell'Indocina vive in Myanmar, Thailandia, Vietnam nord-occidentale e Cina sud-orientale (Guangxi, Guizhou e isola di Hainan). Popola le foreste montane e quelle decidue miste, tra il livello del mare e i 1500 m di quota.\nBiologia.\nDi abitudini notturne, lo scoiattolo volante dell'Indocina vive nelle foreste, sia primarie che secondarie, nonch\u00e9 in aree pi\u00f9 degradate e nei frutteti coltivati. Si nutre di frutta e nidifica nelle cavit\u00e0 degli alberi. Condivide gran parte dell'areale con un suo stretto parente, lo scoiattolo volante multicolore (\"Hylopetes alboniger\").\nConservazione.\n\u00c8 una specie ancora molto diffusa, e per questo la IUCN la colloca tra quelle a rischio minimo. La sottospecie di Hainan, invece, \u00e8 abbastanza rara."}
{"id": "3884795", "revid": "767487", "url": "https://it.wikipedia.org/wiki?curid=3884795", "title": "Olivier Tchatchoua", "text": ""}
{"id": "3884796", "revid": "38120", "url": "https://it.wikipedia.org/wiki?curid=3884796", "title": "Le Cose della Vita", "text": ""}
{"id": "3884805", "revid": "767487", "url": "https://it.wikipedia.org/wiki?curid=3884805", "title": "Ed Ocampo", "text": ""}
{"id": "3884806", "revid": "287204", "url": "https://it.wikipedia.org/wiki?curid=3884806", "title": "Nakri", "text": ""}
{"id": "3884807", "revid": "767487", "url": "https://it.wikipedia.org/wiki?curid=3884807", "title": "Sarah Kaufman", "text": "Combatte nella divisione dei pesi gallo per l'organizzazione statunitense UFC.\n\u00c8 stata la prima campionessa dei pesi gallo Strikeforce nel 2010 con una difesa del titolo ed ha lottato per riconquistare tale cintura nel 2012, perdendo contro Ronda Rousey; in precedenza \u00e8 stata anche la prima ed unica campionessa dei pesi gallo nell'organizzazione canadese Hardcore Championship Fighting.\n\u00c8 stata premiata \"Fighter of the Year\" e \"Bantamweight of the Year\" ai \"Women's Mixed Martial Arts Awards\" nel 2009.\nPer il sito specializzato MMARising.com Kaufman \u00e8 la settima lottatrice pi\u00f9 forte del mondo pound for pound, e per le classifiche unificate \u00e8 la quarta pi\u00f9 forte del mondo nella categoria dei pesi gallo; per i ranking ufficiali dell'UFC \u00e8 la contendente numero 5 nella divisione dei pesi gallo.\nNel 2010 \u00e8 stata inserita nella lista dei 25 migliori lottatori del mondo under 25 come il sesto miglior prospetto delle MMA.\nCaratteristiche tecniche.\nLa caratteristica principale dello stile di combattimento di Sarah Kaufman \u00e8 la sua boxe aggressiva: difatti tutte le sue vittorie nelle quali ha finalizzato l'avversaria sono venute per KO o KO tecnico, in quanto evita la lotta a terra nonostante sia una cintura marrone di jiu jitsu brasiliano.\nCarriera nelle arti marziali miste.\nInizi.\nSarah Kaufman \u00e8 un'ex studentessa dell'universit\u00e0 di Victoria, sua citt\u00e0 natale, dove si applic\u00f2 allo scopo di diventare una chirurga cardiovascolare.\nA livello sportivo pratic\u00f2 per molti anni la danza fino ai 17 anni di et\u00e0, quando nella struttura dove faceva i corsi di danza venne aperta una palestra di arti marziali miste gestita da Adam Zugec.\nSarah entr\u00f2 nella palestra inizialmente per praticare fitboxe, ma ben presto pass\u00f2 alla lotta vera e propria concentrandosi in particolare nel jiu jitsu brasiliano.\nIn Canada: TKO e HCF.\nLa Kaufman debutta nelle arti marziali miste il 3 giugno 2006 con una vittoria per KO.\nSuccessivamente combatte altri incontri in leghe minori vincendoli tutti; in particolare mette KO la connazionale Alexis Davis, futura campionessa Raging Wolf e lottatrice nella Strikeforce.\nNel 2007 passa alla TKO Major League MMA, la pi\u00f9 importante lega di arti marziali miste del Canada, dove esordisce contro Valerie Letourneau in quello che \u00e8 stato il primo incontro femminile della storia della TKO.\nCon un record di 5-0 fatto tutto di vittorie per KO la Kaufman ha la possibilit\u00e0 di combattere per un titolo, ovvero quello dei pesi gallo per l'organizzazione Hardcore Championship Fighting, che ancora non aveva avuto una campionessa del titolo.\nSarah mette KO anche Ginele Marquez e viene quindi incoronata come la prima campionessa HCF.\nNel marzo 2008 difende il titolo dalla statunitense Molly Helsel per KO alla seconda ripresa.\nAnche nel 2009 la Kaufman \u00e8 inarrestabile e in un incontro negli Stati Uniti stende Sarah Schneider: porta cos\u00ec la sua serie di vittorie ad 8 incontri consecutivi con 8 KO.\nStrikeforce.\nSarah arriva in Strikeforce nel 2009; al tempo la Strikeforce era considerata la Mecca delle arti marziali miste femminili come livello delle lottatrici nell'ottagono.\nL'esordio la mise contro un'altra esordiente, ovvero la campionessa Freestyle Cage Fighting e futura fuoriclasse delle WMMA Miesha \"Takedown\" Tate; oltretutto l'incontro dell'evento \"Strikeforce Challengers: Evangelista vs. Aina\" doveva essere tra la Miesha e Kim Couture, ma quest'ultima era indisponibile e quindi venne rimpiazzata dalla Sarah.\nLo scontro tra i due talenti e rispettive campionesse nazionali termin\u00f2 con la vittoria ai punti della canadese, che port\u00f2 quindi la serie di vittorie consecutive a 9, ma per la prima volta nella sua carriera vinse per giudizio degli arbitri.\nSarah d\u00e0 un'ulteriore dimostrazione di essere una lottatrice da vertice mondiale sconfiggendo l'ex stella della ShoXC Shayna Baszler, anche in questo caso ai punti.\nNel 2010 Sarah Kaufman viene quindi scelta per essere una delle due contendenti per il nuovo titolo femminile dei pesi gallo Strikeforce; l'avversaria \u00e8 la giapponese Takayo Hashi, ex campionessa Smackgirl ai danni della forte Hitomi Akano, e l'evento venne intitolato \"Strikeforce Challengers: Kaufman vs. Hashi\": fu il secondo evento della storia della promozione Strikeforce che prevedeva come match principale una sfida tra femmine dopo l'evento \"Strikeforce: Carano vs. Cyborg\" del 15 agosto 2009.\nSarah s'impone per la terza volta consecutiva ai punti, questa volta in un incontro al meglio dei 5 round, divenendo la prima campionessa dei pesi gallo nella storia della Strikeforce.\nLo stesso anno difende il titolo contro la statunitense Roxanne Modafferi, esperta e pluridecorata campionessa residente in Giappone che vanta un titolo IFC e ISKA, un titolo FFF e la vittoria del torneo nipponico K-GRACE; Kaufman vince il suo dodicesimo incontro consecutivo e torna alla vittoria per KO grazie ad uno spettacolare body slam che le varr\u00e0 il riconoscimento \"Knockout of the Year\" ai \"2010 Women's Mixed Martial Arts Awards\".\nSempre nel 2010 per\u00f2 Kaufman sub\u00ec la sua prima sconfitta in carriera e perse il titolo per mano dell'olandese Marloes Coenen, lottatrice con pi\u00f9 di 20 incontri alle spalle e che gi\u00e0 aveva lottato per il titolo dei pesi piuma Strikeforce contro Cristiane \"Cyborg\" Santos; la Coenen riusc\u00ec nell'impresa sottomettendo la Kaufman con un armbar, la classica leva all'articolazione del braccio.\nSuccessivamente sconfigge ai punti Liz Carmouche e Alexis Davis, tornando quindi in corsa per sfidare la neocampionessa Ronda Rousey; in particolare l'incontro con la connazionale Alexis fu molto combattuto e visivamente \"gore\", ed ottenne il riconoscimento \"Fight of the Year\" ai \"2012 Women's Mixed Martial Arts Awards\".\nLa sfida contro la fortissima judoka Ronda avviene nell'agosto del 2012, e qui Sarah non pu\u00f2 nulla contro il solito gameplan della statunitense che sottomette Kaufman con un armbar in meno di un minuto.\nInvicta FC.\nSubito dopo la sconfitta patita nella sfida per il titolo Kaufman accetta di lottare nella nuova organizzazione di MMA femminili Invicta FC restando sotto contratto con la Strikeforce, che per\u00f2 nel 2013 venne acquisita dall'UFC.\nAvrebbe dovuto debuttare il 6 ottobre 2012 contro Kaitlin Young, ma a causa di un infortunio diede forfait.\nNel febbraio 2013 venne annunciato il suo passaggio alla prestigiosa promozione UFC, ma Sarah dovette attendere per il proprio debutto nell'ottagono in quanto per il 6 aprile aveva gi\u00e0 in programma la sfida in Invicta FC contro Leslie Smith, sfida vinta ai punti in un incontro spettacolare ed equilibrato che venne premiato con il riconoscimento \"Fight of the Night\".\nUltimate Fighting Championship.\nNel 2013 Sarah Kaufman entr\u00f2 quindi a far parte del roster dei pesi gallo dell'UFC, al tempo considerata la pi\u00f9 prestigiosa promozione di MMA al mondo.\nInserita come la contendente numero 2 al titolo nei ranking ufficiali dell'organizzazione, Sarah avrebbe dovuto esordire in agosto contro la numero 4 Sara McMann, ma quest'ultima diede forfait a poche settimane dal match.\nIl debutto avvenne nell'ottobre del 2013 e fu sfortunato, in quanto l'ex campionessa Strikeforce venne sconfitta con un discutibile punteggio contro l'ex peso mosca Jessica Eye; nei primi mesi del 2014 la commissione del Texas cambi\u00f2 il risultato dell'incontro in \"No Decision\" in quanto Jessica Eye venne trovata positiva all'utilizzo di marijuana, sostanza non consentita da regolamento.\nNell'aprile 2014 avrebbe dovuto affrontare Shayna Baszler, ma prima lei e poi la sua sostituta Amanda Nunes diedero forfait causa infortuni, e cos\u00ec ad una settimana dall'evento subentr\u00f2 l'ex peso mosca Leslie Smith per un rematch tra le due: questa volta Sarah s'impose agevolmente sull'avversaria in tutti e tre i round, ottenendo la prima vittoria in UFC.\nPrecisamente un anno dopo, nel 2015, affront\u00f2 per la terza volta la canadese Alexis Davis. Dopo aver vinto il primo round grazie alle ottime abilit\u00e0 nello stirking, Kaufman venne intrappolata inizialmente in uno strangolamento a triangolo e successivamente in un armbar che la portarono alla resa.\nA dicembre avrebbe dovuto affrontare Germaine de Randamie. Tuttavia, quest'ultima sub\u00ec un infortunio il 3 di dicembre e venne sostituita da Valentina Shevchenko. La Kaufman venne sconfitta per decisione non unanime."}
{"id": "3884808", "revid": "287204", "url": "https://it.wikipedia.org/wiki?curid=3884808", "title": "Cirth", "text": "Le Cirth ( \"rune\") sono un alfabeto artificiale ideato da John Ronald Reuel Tolkien. \u00c8 descritto nell'introduzione del libro Lo Hobbit ed \u00e8 una rivisitazione dell'alfabeto fu\u00feorc.\nLe rune, all'interno di Arda (l'universo inventato da Tolkien) sono utilizzate per le iscrizioni dai nani e dagli elfi parlanti Sindarin. Secondo la mitologia tolkeniana le Cirth sono state ideate da Daeron, menestrello del re Thingol. Tuttavia con l'avvento delle Tengwar di F\u00ebanor, ben pi\u00f9 evolute, le Cirth caddero in disuso. Vennero in seguito adottate dai nani che le utilizzarono per trascrivere il Khuzdul. L'alfabeto \u00e8 formato da una sessantina di rune.\nSono presenti due esempi dell'utilizzo di questo alfabeto nel libro \"Lo Hobbit\", entrambe sulla Mappa di Thr\u00f3r:\n\u2022la descrizione della Porta della Montagna Solitaria:\n \u00abfive feet high the door\n and three may walk\n abreast: Th. Th.\u00bb\n\u2022le rune lunari lette da Elrond:\n \u00abstand by the grey stone \n when the thrush knocks\n and the setting sun with\n the last light of Durin's \n day will shine upon the \n keyhole\u00bb"}
{"id": "3884811", "revid": "1573940", "url": "https://it.wikipedia.org/wiki?curid=3884811", "title": "Hylopetes platyurus", "text": "Lo scoiattolo volante di Jentink (Hylopetes platyurus ) \u00e8 uno scoiattolo volante originario del Sud-est asiatico.\nDescrizione.\nIl corpo dello scoiattolo volante di Jentink misura 11,7-13,5 cm di lunghezza e la coda \u00e8 lunga 11,8-12 cm. Ha regioni superiori di colore nerastro o grigio-marrone scuro, con screziature color ruggine, specialmente lungo la linea mediana; le regioni inferiori sono bianche o bianco-camoscio, con sottopelo grigio. Il patagio presenta una sottile linea bianca lungo il margine. La coda, sottile alla base, poi pi\u00f9 larga e nuovamente sottile all'estremit\u00e0, \u00e8 di colore grigio-brunastro o nero. Le guance sono grigie, cos\u00ec come due macchie situate alla base della coda. Questo animale \u00e8 molto simile allo scoiattolo volante dalle guance grigie (\"Hylopetes lepidus\"), dal quale si differenzia proprio per le suddette macchie alla base della coda, che in \"H. lepidus\" sono giallo-arancio. Nel cranio, le bolle timpaniche sono relativamente piccole.\nDistribuzione e habitat.\nLo scoiattolo volante di Jentink vive nelle foreste sempreverdi e nelle aree coltivate limitrofe ai villaggi, sia di pianura che di montagna, della penisola malese e dell'isola di Sumatra.\nBiologia.\nDi abitudini notturne, lo scoiattolo volante di Jentink vive prevalentemente nelle foreste pluviali di pianura, ma sembra tollerare abbastanza bene anche moderati fattori di disturbo dell'habitat.\nConservazione.\nQuesta specie sembra essere minacciata dalla deforestazione, ma le notizie inerenti sono cos\u00ec poche che la IUCN la inserisce tra quelle a status indeterminato."}
{"id": "3884823", "revid": "200568", "url": "https://it.wikipedia.org/wiki?curid=3884823", "title": "Lo Gatto", "text": ""}
{"id": "3884827", "revid": "125609860", "url": "https://it.wikipedia.org/wiki?curid=3884827", "title": "Andy Sidaris", "text": "Carriera.\nPrima di intraprendere la carriera cinematografica, Sidaris lavor\u00f2 come regista televisivo e si occup\u00f2 con successo della trasmissione di numerosi eventi sportivi (principalmente partite di basket e football americano). Nel 1968 cur\u00f2 la regia televisiva dei Giochi della XIX Olimpiade.\nDivenne famoso grazie ai \"B-movies\" da lui diretti a partire dalla met\u00e0 degli anni ottanta; i suoi film, assimilabili al genere della sexploitation, ebbero particolare visibilit\u00e0 poich\u00e9 comprendevano tra le protagoniste numerose modelle celebri in quegli anni per le loro apparizioni in riviste maschili quali Playboy e Penthouse (tra le pi\u00f9 note Julie Strain, Dona Speir, Hope Marie Carlton, Cynthia Brimhall, Roberta Vasquez, Julie K. Smith, Shae Marks e Wendy Hamilton)."}
{"id": "3884829", "revid": "767487", "url": "https://it.wikipedia.org/wiki?curid=3884829", "title": "Grand Prix Kranj 2009", "text": "La Grand Prix Kranj 2009, quarantaduesima edizione della corsa e valida come evento dell'UCI Europe Tour 2009 categoria 1.1, si svolse il 30 maggio 2009 su un percorso di 160,8\u00a0km. Fu vinta dallo sloveno Ga\u0161per \u0160vab che giunse al traguardo con il tempo di 3h44'21\", alla media di 43,004\u00a0km/h.\nAl traguardo 81 ciclisti portarono a termine il percorso."}
{"id": "3884830", "revid": "287204", "url": "https://it.wikipedia.org/wiki?curid=3884830", "title": "Olesnice", "text": ""}
{"id": "3884831", "revid": "287204", "url": "https://it.wikipedia.org/wiki?curid=3884831", "title": "14104 Delpino", "text": "14104 Delpino \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 3,1634662\u00a0UA e da un'eccentricit\u00e0 di 0,0594294, inclinata di 9,04446\u00b0 rispetto all'eclittica.\nL'asteroide \u00e8 dedicato all'astronomo italiano Federico Ernesto Delpino."}
{"id": "3884834", "revid": "110157", "url": "https://it.wikipedia.org/wiki?curid=3884834", "title": "Crepuscolo degli dei (saggio)", "text": "Crepuscolo degli dei \u00e8 un saggio storico di Enzo Biagi in forma di inchiesta giornalistica. Raccoglie la descrizione di una serie di incontri ed interviste fatte in Germania, quindici anni dopo la fine della seconda guerra mondiale. Edito in una prima versione nel 1961, successivamente ripubblicato in una terza edizione accresciuta nel 1965.\nContenuto.\nNel libro vengono raccontate le storie di alcune persone che hanno avuto un ruolo come protagonisti e testimoni durante il periodo dell'ascesa del nazismo, della guerra, e della successiva ricostruzione, inframezzate da descrizioni della Germania e della sua societ\u00e0, che dopo quindici anni dalla sconfitta sembra essersi rialzata, raggiungendo il benessere economico, rimanendo per\u00f2 divisa in due, sia geograficamente che dal punto di vista generazionale. In questo paese i genitori \u00ab...hanno voluto dimenticare tutto... certo hanno paura che i loro figliuoli li giudichino, e raccontano ai loro ragazzi che la vita, su questa terra, \u00e8 cominciata soltanto nel maggio del 1945\u00bb. \nIn ogni capitolo dei brevi racconti introducono le interviste, con cui Biagi cerca di entrare principalmente nella dimensione umana dell'intervistato, e allo stesso tempo tracciare un quadro generale di come sia stato possibile il succedersi degli avvenimenti. Il giornalista nel suo viaggio incontra personalit\u00e0 politiche e militari di primissimo piano, come Karl D\u00f6nitz, Albert Kesselring, Luis Ferdinand di Prussia, Theodor Heuss, e della cultura, come Zarah Leander, Ernst Wiechert, Hans Zehrer, Albrecht Goes, Heinrich Gerlach. Quando i protagonisti non sono disponibili perch\u00e9 scomparsi o in prigione, Biagi si rivolge ai familiari, per capire che uomini siano stati Rommel, Paulus, Von Schirach, Ribbentrop, Himmler, Hess. Vengono anche raccontate le storie di chi si oppose e venne spazzato via: i componenti della Rosa Bianca, e gli ebrei, attraverso la storia di una donna che sopravvisse alla deportazione, perdendo tutto. E di altri ancora, come l'avvocato Robert Kempner, che partecip\u00f2 al processo di Hitler ai tempi del primo tentativo fallito di presa del potere, e fece lo stesso dopo la fine della guerra nei processi contro i criminali nazisti. \nIl libro, dopo alcune riflessioni sulle due Germanie divise, si chiude con un \"riepilogo a sei voci\", in cui i figli di sei famosi gerarchi nazisti raccontano i loro ricordi, e analizzano passato, presente e futuro del loro paese. Una frase del figlio di Hans Frank ha il compito di concludere il libro: \"Devo dire che un uomo ragionevole pu\u00f2 soltanto pensare: 'Sono lieto che quel passato sia passato'. E dobbiamo vigilare perch\u00e9 ai nostri giorni non si ripeta nulla di simile\"."}
{"id": "3884835", "revid": "439868", "url": "https://it.wikipedia.org/wiki?curid=3884835", "title": "Piarda", "text": "Con il termine piarda viene designato, nei fiumi arginati, quell'ambito perifluviale pianeggiante (golena aperta) compreso fra la sponda e l'argine maestro. Allorch\u00e9 la sponda fluviale corrisponde alla scarpata arginale, non esistendo la piarda, l'argine stesso viene denominato \"in froldo\"."}
{"id": "3884838", "revid": "1543377", "url": "https://it.wikipedia.org/wiki?curid=3884838", "title": "Palazzo delle arti (Patern\u00f2)", "text": "Il palazzo delle arti \u00e8 un edificio storico di Patern\u00f2, in provincia di Catania, di propriet\u00e0 comunale e sede di un museo che ospita vari eventi, rassegne d'arte moderna e conferenze. Fondato in epoca sveva come monastero della Chiesa di Santa Maria della Valle di Josaphat, \u00e8 stato, in periodi diversi, sede dell'Ospedale Santissimo Salvatore e di un istituto tecnico commerciale.\nStoria.\nL'immobile sorse nel 1123 come monastero benedettino dell'Ordine di Santa Maria di Valle Josaphat, annesso all'omonima chiesa, fondata nel 1092 dalla contessa Adelasia del Vasto. Il monastero era sede di una grangia, ovvero un centro dove si raccoglievano le derrate provenienti dai cospicui possedimenti del monastero per essere poi ridistribuite agli altri conventi dell'Ordine o inviati in Terra Santa, dove l'ordine militare della Valle di Josaphat si trovava impegnato nelle Crociate.\nDal 1197, l'abbazia benedettina paternese divenne suffraganea del Monastero di Santa Maddalena di Messina. Prosper\u00f2 per quasi quattro secoli, finch\u00e9 non and\u00f2 in declino, e nel 1445, a seguito di bolla emanata dal papa Eugenio IV,venne aggregata al Monastero di San Nicol\u00f2 l'Arena di Catania, confermata da una successiva bolla del 2 luglio 1457 di papa Callisto III. Da quel momento la grangia di Santa Maria della Valle di Josaphat, cess\u00f2 di esistere come autonomo centro di vita monastica e le sue vicende seguivano quelle del monastero di San Nicol\u00f2 l'Arena, dove pure venne trasferito l'antico fondo archivistico.\nI locali del convento, nei secoli successivi, furono restaurati e ampliati con l'aggiunta di un nuovo corpo di fabbrica. Nel 1866, in attuazione delle leggi eversive promulgate dallo Stato italiano, con R.D. n. 3036 il monastero benedettino fu soppresso, e l'edificio fu convertito in ospedale, a cui fu data la denominazione di \"Ospedale Santissimo Salvatore\". Il fabbricato comprendeva 35 stanze, in parte a piano terreno con magazzini e cantine, in parte al primo piano, un chiostro con cisterna e stalla, una chiesa a navata unica.\nL'ex monastero benedettino dell'Ordine di Josaphat fu sede dell'Ospedale Santissimo Salvatore fino al 1966, quando fu trasferito in un nuovo complesso edilizio edificato nella zona dell'Acquagrassa. Dal 1971 al 1977, i locali dell'edificio ospitarono un istituto tecnico commerciale intitolato a Gioacchino Russo, la cui sede fu poi trasferita in un nuovo edificio all'Annunziata.\nAbbandonato nei decenni successivi, lo stabile, di propriet\u00e0 del Comune di Patern\u00f2 \u00e8 stato recuperato e ristrutturato, e nel 2011, in occasione di una mostra culturale organizzata dall'Ente, tenutasi all'interno dei suoi locali, \u00e8 stato inaugurato e denominato \"Palazzo delle arti\".\nDescrizione e ubicazione.\nL'antica sede dell'ospedale Santissimo Salvatore, oggi \"palazzo delle Arti\", \u00e8 situato nel quartiere della Gancia, a ridosso della collina storica.\nElevato su due livelli, il palazzo, la cui porta d'ingresso si trova nel lato adiacente alla chiesa normanna di Santa Maria di Josaphat, ha struttura rettangolare e due facciate.\nL'edificio ha una semplice decorazione esterna in stile eclettico, che deriva dalla ristrutturazione dell'antico edificio barocco avvenuta nella seconda met\u00e0 dell'Ottocento, a sua volta sorto sui resti dell'antico monastero costruito in et\u00e0 medievale."}
{"id": "3884845", "revid": "729019", "url": "https://it.wikipedia.org/wiki?curid=3884845", "title": "Arany J\u00e1nos utca (metropolitana di Budapest)", "text": "Arany J\u00e1nos utca \u00e8 una stazione della linea M3 della metropolitana di Budapest.\nStoria.\nCos\u00ec come tutte le stazioni comprese nel tratto fra De\u00e1k Ferenc t\u00e9r e Lehel t\u00e9r, anche Arany J\u00e1nos utca apr\u00ec i battenti nel 1981.\nStrutture e impianti.\nLa stazione di Arany J\u00e1nos utca costruita sul territorio del V distretto nel punto in cui l'omonima strada incrocia il viale \"Bajcsy-Zsilinszky \u00fat\", ovvero sulla piazza \"Podmaniczky Frigyes t\u00e9r\".\nLa banchina, centrale con binari ai due lati, \u00e8 situata ad una profondit\u00e0 di circa 24 metri sotto il livello del suolo.\nInterscambi.\nNelle vicinanze della stazione effettuano fermata numerose linee urbane automobilistiche e filoviarie, gestite da BKV."}
{"id": "3884846", "revid": "287204", "url": "https://it.wikipedia.org/wiki?curid=3884846", "title": "Arany Janos utca (metropolitana di Budapest)", "text": ""}
{"id": "3884847", "revid": "1543377", "url": "https://it.wikipedia.org/wiki?curid=3884847", "title": "\u00c8 normale", "text": "\u00c8 normale \u00e8 un singolo del gruppo musicale italiano Videomind, il primo estratto dal primo album in studio \"Afterparty\" e pubblicato il 13 luglio 2010.\nLa canzone.\nIl brano tratta principalmente dei periodi estivi e dei problemi a loro legati: difatti, nella canzone si possono sentire i due rapper lamentarsi di vari fatti che accadono per via del caldo e di ci\u00f2 che esso comporta. Si lamentano ad esempio di svegliarsi ogni mattina sudati con le lenzuola bagnate, oppure dell'arrivo delle zanzare che nella stagione estiva diventano pi\u00f9 numerose.\n\u00c8 stato prodotto un remix della canzone dal duo house Blatta &amp; Inesha che \u00e8 stato poi inserito nella versione EP del singolo e nell'album di remix \"Afterparty Remix\".\nVideo musicale.\nIl video del brano \u00e8 stato girato sotto la regia di Andrea Revelli e pubblicato il 24 giugno 2010 (in corrispondenza con la pubblicazione del singolo).\nNel videoclip si possono vedere i tre membri del gruppo svegliarsi completamente sudati lamentandosi dei vari problemi che porta la stagione estiva.\nGli effetti grafici sono invece a cura di Francesco Paura."}
{"id": "3884856", "revid": "547034", "url": "https://it.wikipedia.org/wiki?curid=3884856", "title": "Casato di La Marck", "text": "Il Casato di La Marck (\"Maison de La Marck\"), nome originario tedesco von der Mar(c)k, fu un'importante famiglia europea, apparsa all'inizio del XIII secolo, con il titolo di Conti di Mark.\nStoria.\nLa storia della famiglia inizia con il conte Adolfo I, rampollo di un ramo cadetto della famiglia renana dei Berg, residenti nel castello di Altena, in Vestfalia. Al principio del XIII secolo Adolfo assunse come propria residenza le propriet\u00e0 della sua famiglia intorno a Mark, un insediamento nell'attuale Hamm-Uentrop, nei pressi di una fortezza che Adolfo aveva ereditato da suo padre, il conte \"Federico I di Altena\", deceduto nel 1198, insieme all'antica contea intorno ad Altena. Da quel momento i conti iniziarono a farsi chiamare Conti de La Mark.\nLa famiglia govern\u00f2 la Contea di Mark, originariamente privilegio dell'arcivescovo di Colonia nel ducato di Vestfalia, in seguito stato immediato del Sacro Romano Impero. Al culmine della loro potenza governarono inoltre anche il Ducato di J\u00fclich, il Ducato di Kleve (Cleves), il Granducato di Berg, la Contea di Gheldria e la Contea di Ravensberg. I membri della famiglia furono principi-vescovi di Liegi, M\u00fcnster e Osnabr\u00fcck, e arcivescovi a Colonia. Pi\u00f9 tardi linee collaterali diventarono Duchi di Bouillon, Principi di Sedan, Duchi di Nevers, Conti di Rethel e cos\u00ec via. Anna di Cl\u00e8ves \u00e8 una delle figure pi\u00f9 celebri della storia che discendono dalla linea principale del casato di La Mark.\nMembri di rilievo.\nNel 1591 l'ereditiera di uno dei rami collaterali della famiglia, Charlotte de La Marck, spos\u00f2 Henri de La Tour d'Auvergne, maresciallo di Francia. Nel 1594 Charlotte mor\u00ec senza figli, e i suoi diritti su Bouillon passarono a suo marito.\nCollegamenti esterni.\nGenealogia de la Marck su genealogy.euweb.cz:"}
{"id": "3884861", "revid": "767487", "url": "https://it.wikipedia.org/wiki?curid=3884861", "title": "Collective Soul", "text": "I Collective Soul sono un gruppo musicale statunitense formatosi nel 1992 a Stockbridge, in Georgia.\nSette dei loro singoli hanno raggiunto il primo posto della classifica di \"Billboard\" Hot Mainstream Rock Tracks, e hanno ricevuto numerosi dischi di platino e d'oro nel Nord America per le vendite dei loro album.\nLa loro musica \u00e8 contraddistinta da riff pesanti di chitarra e ritornelli accattivanti, mentre i testi in genere sono provocatori o inerenti alla spiritualit\u00e0. Il 19 settembre 2009 sono stati introdotti nella Georgia Music Hall of Fame."}
{"id": "3884865", "revid": "125592353", "url": "https://it.wikipedia.org/wiki?curid=3884865", "title": "Agguato alle Hawaii", "text": "Agguato alle Hawaii (\"Hard Ticket to Hawaii\") \u00e8 un film del 1987 diretto da Andy Sidaris. \u00c8 il secondo capitolo della saga \"Triple B\".\nTrama.\nDue agenti americani della narcotici sulle tracce di un traffico di droga sono assassinati alle Hawaii.\nDonna e Taryn - due agenti operative - intercettano accidentalmente una spedizione di diamanti diretta al signore della droga Seth Romero.\nPer stroncare un traffico di droga nelle esotiche isole del Pacifico l'Interpol manda l'intrepido agente Rowdy Abilene, dove, tra belle donne, agguati, inseguimenti e minacciose presenze di rettili giganti, trovera' pane per i propri denti."}
{"id": "3884881", "revid": "287204", "url": "https://it.wikipedia.org/wiki?curid=3884881", "title": "Grand Prix Kranj 2010", "text": "La Grand Prix Kranj 2010, quarantatreesima edizione della corsa e valida come evento dell'UCI Europe Tour 2010 categoria 1.1, si svolse il 29 maggio 2010 su un percorso di 177,3\u00a0km. Fu vinta dallo sloveno Matej Gnezda che giunse al traguardo con il tempo di 4h07'39\", alla media di 42,956\u00a0km/h.\nAl traguardo 48 ciclisti portarono a termine il percorso."}
{"id": "3884886", "revid": "287204", "url": "https://it.wikipedia.org/wiki?curid=3884886", "title": "Juniperus deppeana", "text": "Juniperus deppeana \u00e8 un albero della famiglia delle Cupressaceae, diffusa negli Stati Uniti sud-occidentali e in Messico.\nIn inglese \u00e8 chiamata \"Alligator Juniper\" o \"Checkerbark Juniper\"; fra i nomi con cui i nativi americani chiamano la pianta vi sono: \"t\u00e1scate\" e \"tl\u00e1scal\".\nDescrizione.\n\u00c8 un albero di taglia da piccola a media, che raggiunge i 10\u201315 m (raramente i 25 m) di altezza. Solitamente, la corteccia \u00e8 molto distintiva: a differenza di altri \"Juniperus\", \u00e8 dura, di colore grigio scuro/marrone, in superficie rotta in piccole piastrine quadrate, che ricordano la pelle dell'alligatore; \u00e8 a volte, comunque, come altri ginepri, con fessurazioni verticali cordiformi.\nGermogli.\nI germogli hanno diametro pari a 1-1,5\u00a0mm.\nFoglie.\nLe foglie sono disposte in coppie opposte decussate oppure in spire da tre.\nLe foglie adulte sono simili a scaglie, lunghe 1-2,5\u00a0mm (giungono a 5\u00a0mm sui germogli principali) e larghe 1-1,5\u00a0mm.\nLe foglie giovani (presenti solo sulle nuove piantine) sono simili ad aghi, lunghe 5\u201310\u00a0mm.\nConi.\nI coni sono simili a bacche, hanno diametro di 7\u201315\u00a0mm, verdi, poi arancio-marroni alla maturazione, con un fiore biancastro e ceroso, e contengono 2-6 semi.\nI coni maturano in circa 18 mesi. I coni maschili sono lunghi 4\u20136\u00a0mm e disperdono il loro polline in primavera.\n\"Juniperus deppeana\" \u00e8 una pianta fortemente dioica: ogni pianta produce coni di un unico sesso; occasionalmente, alcuni alberi possono essere monoici.\nCromosomi.\n\"J. deppeana\" \u00e8 un organismo diploide, con numero di cromosomi pari a 2n = 22.\nDistribuzione e habitat.\n\"J. deppeana\" \u00e8 nativa del Messico centrale e settentrionale (da Oaxaca verso nord) e degli stati statunitensi sudoccidentali (Arizona, Nuovo Messico, Texas occidentale). Cresce ad altitudini moderate, fra i 750 e i 2.700 m, su suoli asciutti.\nTassonomia.\nSecondo GRIN, \"J. deppeana\" comprende quattro variet\u00e0:"}
{"id": "3884893", "revid": "37401", "url": "https://it.wikipedia.org/wiki?curid=3884893", "title": "Mikel Maruli", "text": ""}
{"id": "3884903", "revid": "729019", "url": "https://it.wikipedia.org/wiki?curid=3884903", "title": "Aeroporto di Ia\u0219i", "text": "L'Aeroporto di Ia\u0219i \u00e8 un aeroporto rumeno che serve la citt\u00e0 di Ia\u0219i. \u00c8 situato a 8 km a est dal centro cittadino.\nStoria.\nL'Aeroporto di Ia\u0219i \u00e8 uno dei pi\u00f9 antichi aeroporti rumeni. La regione di Ia\u0219i ha guadagnato lo status di \"rappresentante del commercio\" il 24 giugno 1926, quando i voli di linea sono stati ufficializzati e part\u00ec il Bucarest-Gala\u021bi-Ia\u0219i il volo su Chi\u0219in\u0103u. I voli furono operati da Compagnie Franco-Roumaine de Navigation A\u00e9rienne-CFRNA, successivamente chiamata LARES.\nNel 1969 l'aeroporto si \u00e8 sviluppato: \u00e8 stata costruita una pista di cemento con una lunghezza totale di 1.800\u00a0m (5.906\u00a0ft), con un sistema di illuminazione moderno e un terminal passeggeri.\nNel 2001, il terminal passeggeri \u00e8 stato sottoposto ad un processo di ammodernamento, alla fine del quale poteva sopportare 150 passeggeri all'ora per i voli nazionali e 100 passeggeri all'ora per i voli internazionali.\nNel 2005, un sistema di atterraggio strumentale CAT II \u00e8 stato attuato.\nNel 2014, \u00e8 stata costruita una pista di asfalto con una lunghezza totale di 2.400\u00a0m (7.874\u00a0ft).\nL'aeroporto \u00e8 collegato alla citt\u00e0 dai taxi e dalla linea 50 di autobus della compagnia locale RATP.\nSviluppi futuri.\n\u00c8 stato ricostruito interamente \nl'aeroporto"}
{"id": "3884907", "revid": "124817945", "url": "https://it.wikipedia.org/wiki?curid=3884907", "title": "Muhammed Lawal", "text": "Combatte nella divisione dei pesi mediomassimi per l'organizzazione Bellator, nella quale ha vinto il torneo \"Summer Series 2013\" e sempre nel 2013 \u00e8 stato un contendente al titolo ad interim di categoria.\nIn passato \u00e8 stato campione di categoria nella promozione Strikeforce grazie alla vittoria nel 2010 contro Gegard Mousasi.\n\u00c8 anche un wrestler nelle promozioni TNA e Ohio Valley Wrestling con il soprannome King Mo.\nLawal vanta un grande passato nella lotta libera, avendo vinto ai tempi dell'high school un campionato texano nel 1999 e successivamente un campionato NCAA nel 2002, un campionato Big 12 Conference nel 2003, tre campionati nazionali senior (2005, 2006 e 2008), una medaglia d'oro al campionato panamericano di El Salvador 2007, una medaglia d'argento al campionato del mondo di Russia 2007, oltre che altri titoli e medaglie di minor rilievo; da wrestler professionista ha vinto un campionato Real Pro Wrestling.\n\u00c8 stato per tre volte insignito in qualit\u00e0 di all-american dal 2001 al 2003 e vanta un record personale di 103 vittorie e 22 sconfitte.\n\u00c8 attivo anche come opinionista sportivo negli eventi della promozione di WMMA Invicta FC.\nCarriera nelle arti marziali miste.\nInizi: WVR Sngoku e M-1 Global.\nCon un curriculum da wrestler di livello mondiale Lawal esordisce nelle arti marziali miste nel 2008 con la promozione giapponese World Victory Road affrontando il veterano ed ex lottatore UFC e Pride Travis Wiuff: Lawal s'impose per KO al primo round.\nLawal si esibisce in una seconda sfida nella categoria dei pesi massimi prima di scendere ai pesi mediomassimi, categoria con la quale combatter\u00e0 due sfide nel 2009 vincendole tutte ed uscendo dalla WVR imbattuto con un record di 4-0.\nCombatte anche un incontro per l'europea M1-Global, mettendo KO l'ex campione dei tornei UFC Mark Kerr.\nStrikeforce.\nSul finire del 2009 Lawal firma un contratto di pi\u00f9 incontri con la prestigiosa Strikeforce; oltretutto la non-esclusivit\u00e0 del contratto gli permetterebbe di combattere contemporaneamente per le altre organizzazioni giapponesi ed europee dove gi\u00e0 si fece un nome.\nEsordisce il 19 dicembre 2009 con un'altra vittoria per KO, questa volta sull'esperto Mike Whitehead.\nViene cos\u00ec messo direttamente di fronte al campione in carica dei pesi mediomassimi Gegard Mousasi, lottatore che vantava un record personale di 28 vittorie e sole due sconfitte e al tempo era contemporaneamente campione dei mediomassimi Strikeforce e campione dei pesi medi Dream.\nCon gran sorpresa l'incontro fu un upset che vide la vittoria di Lawal ai punti sul favorito fuoriclasse armeno.\nLawal venne cos\u00ec incoronato campione Strikeforce al suo settimo incontro come professionista.\nLa gloria non dur\u00f2 a lungo e quattro mesi dopo Lawal perse il titolo venendo sconfitto da Rafael Cavalcante, al tempo uno dei dieci pesi mediomassimi pi\u00f9 forti del mondo; la sconfitta fu per KO tecnico alla terza ripresa.\nNel 2011 Lawal vinse per KO contro Roger Gracie.\nNel 2012 port\u00f2 il totale delle sue vittorie in carriera a nove stendendo Lorenz Larkin, ma Lawal venne poi trovato positivo all'utilizzo di steroidi anabolizzanti: si decise quindi di cambiare il risultato dell'incontro in un No Contest e il lottatore nigeriano-americano venne sospeso per un anno; all'udienza disciplinare presso la commissione atletica del Nevada Lawal insult\u00f2 uno dei membri della commissione stessa, venendo di conseguenza allontanato dalla Strikeforce.\nBellator e Pro-Wrestling.\nDurante il periodo di squalifica Lawal rende noto di aver firmato un contratto sia con la promozione di arti marziali miste Bellator, sia con la federazione di wrestling TNA, le quali hanno in comune la diffusione televisiva curata dal canale Spike.\nEsordisce in Bellator nel gennaio 2013 prendendo parte al torneo dei pesi mediomassimi dell'ottava stagione, battendo nei quarti di finale il polacco Przemyslaw Mysiala per KO nel primo round in un incontro che si \u00e8 svolto interamente con scambi in piedi.\nIn semifinale per\u00f2 subisce un tremendo e spettacolare upset contro l'ex campione MFC Emanuel Newton, finendo KO nel primo round per mezzo di un pugno girato.\nIn maggio fa il suo debutto nella promozione di wrestling Ohio Valley Wrestling.\nRiprova la scalata al titolo dei pesi mediomassimi Bellator in giugno con un nuovo torneo ad eliminazione diretta composto da soli 4 partecipanti: in semifinale si sbarazza velocemente per KO dell'esperto Seth Petruzelli, e in finale si impone su Jacob Noe durante la terza ripresa, divenendo il vincitore del torneo.\nVerso la fine del 2013 il campione Bellator dei pesi mediomassimi Attila Vegh s'infortun\u00f2 e cos\u00ec la promozione decise di istituire un titolo ad interim con Lawal ed il campione dell'ottava stagione Emanuel Newton come contendenti, organizzando quindi un rematch tra i due lottatori statunitense: King Mo venne sconfitto nuovamente, questa volta ai punti per decisione unanime dei giudici di gara che attribuirono tutti il punteggio di 49-46 a Newton.\nIl 14 giugno 2014 King Mo ha partecipato ad una speciale sfida Master Lock da Chris Masters.\nNel 2014 prende parte al torneo della decima stagione dove in semifinale sconfigge con merito il russo Mikhail Zayats ed in finale affronta l'ex campione dei pesi mediomassimi UFC Quinton \"Rampage\" Jackson nel main event di \"Bellator CXX\", ovvero il primo pay per view nella storia della promozione: il match fu equilibrato ma alla fine fu Rampage a spuntarla e a vincere il torneo.\nIn settembre sconfigge per KO Dustin Jacoby e in novembre avrebbe dovuto affrontare Tom DeBlass ma quest'ultimo s'infortun\u00f2 e venne sostituito da Joe Vedepo, il quale venne steso da Lawal durante la terza ripresa.\nIn dicembre prese parte all'evento di lotta libera \"Grapple at the Garden\" tenutosi presso il Madison Square Garden di New York dove affront\u00f2 l'esperto di BJJ Rolles Gracie, vincendo con il punteggio di 15-6.\nNel febbraio del 2015 sconfisse in un incontro di pesi massimi il veterano dell'UFC Cheick Kongo.\nil 28 febbraio 2015, quando gli \u00e8 stato chiesto se apparir\u00e0 di nuovo per la TNA, il King Mo ha dichiarato: \"Sono sempre stato MMA all'100% se mi chiamano ci pensero, non c'\u00e8 nulla in corso per tornare nel wrestling.\nLawal partecip\u00f2 al torneo dei pesi mediomassimi Bellator, che si tenne in una sola notte nel mese di settembre. Nel primo incontro sconfisse Linton Vassell per decisione unanime, ottenendo cos\u00ec la possibilit\u00e0 di passare alla finale del torneo. Tuttavia, fu costretto a rinunciare a causa di un infortunio alle costole, al suo posto venne inserito Francis Carmont."}
{"id": "3884909", "revid": "281944", "url": "https://it.wikipedia.org/wiki?curid=3884909", "title": "Aeroporto Internazionale di Iasi", "text": ""}
{"id": "3884910", "revid": "287204", "url": "https://it.wikipedia.org/wiki?curid=3884910", "title": "Aeroporto di Iasi", "text": ""}
{"id": "3884914", "revid": "599013", "url": "https://it.wikipedia.org/wiki?curid=3884914", "title": "Figlie dell'Immacolata Concezione", "text": "Le Figlie dell'Immacolata Concezione, dette di Buenos Aires (in spagnolo \"Hijas de la Inmaculada Concepcion de Buenos Aires\"), sono un istituto religioso femminile di diritto pontificio: le suore di questa congregazione pospongono al loro nome la sigla F.I.C.\nStoria.\nLa congregazione deriva da quella omonima fondata a Casino da suor Maria Fabiano: nel 1893 Maria Eufrasia Iaconis, nipote della fondatrice, fu inviata assieme ad altre sette religiose a Buenos Aires e apr\u00ec nuove case in Argentina.\nNel 1901 l'istituto di Casino fu soppresso e Mariano Antonio Espinosa, arcivescovo di Buenos Aires, riun\u00ec le case argentine in una nuova congregazione, detta delle Figlie della Divina Madre, approvata dallo stesso Espinosa il 24 settembre 1904.\nIn occasione del 50\u00ba anniversario della proclamazione del dogma dell'Immacolata Concezione, con il permesso di papa Pio X, le suore riadottarono il titolo di Figlie dell'Immacolata Concezione; ricevettero il pontificio decreto di lode il 14 febbraio 1934 e l'approvazione definitiva della Santa Sede il 5 agosto 1941.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9, all'assistenza ad anziani e infermi, alle opere sociali.\nSono presenti nelle Americhe (Argentina, Brasile, Cile, Messico) e in Europa (Italia, Spagna); la sede generalizia \u00e8 a Buenos Aires.\nAlla fine del 2008 la congregazione contava 122 religiose in 23 case."}
{"id": "3884915", "revid": "57342", "url": "https://it.wikipedia.org/wiki?curid=3884915", "title": "Giancarlo Sepe", "text": "Biografia.\nCompie studi classici, mentre si avvicina al teatro fondando una compagnia propria. Gli anni sessanta del XX secolo lo vedono fondare la Comunit\u00e0 Teatrale Italiana e poi il teatro La Comunit\u00e0 nel 1972, in Trastevere a Roma.\nCompie un lungo lavoro registico su opere inizialmente di autori stranieri tra cui Nikolaj Vasil'evi\u010d Gogol', Tennessee Williams, Samuel Beckett, Bertolt Brecht, Alfred Jarry, Federico Garc\u00eda Lorca, Jean Paul Sartre, Franz Kafka, Roger Vitrac, Peter Weiss, Israel Horovitz, Anton Cechov, Fernando Arrabal, Eugene Ionesco, Jean Cocteau, Oscar Wilde e moltissimi altri. Negli anni '70 affronta ampiamente anche il teatro italiano ideando e scrivendo lui stesso spettacoli di grande successo come Scarrafonata, In Albis, Accademia Ackermann, Cardio Gay, Cine H, Favole di Oscar WIlde, Puccini, Vienna, Pickpocket, Iliade, e stringe importanti sodalizi artistici con personaggi come Romolo Valli, Lilla Brignone, Uberto Bertacca, Aroldo Tieri, Giuliana Lojodice, Olga Villi e Mariangela Melato, che sar\u00e0 protagonista dal 1985 di tre spettacoli da lui diretti: \"Vestire gli ignudi\", di una fortunata versione della \"Medea\" di Euripide e di \"Anna dei miracoli\".\nUna triade dedicata alla donna e ai personaggi femminili la percorre con l'aiuto attoriale di Monica Guerritore, che sar\u00e0 protagonista dal 2001 al 2004 degli spettacoli \"Madame Bovary\", \"Carmen\" e \"La signora delle camelie\", e con la partecipazione di Pino Tufillaro.\nDirige lui stesso varii spettacoli televisivi di prosa tratti dai suoi successi teatrali. Tra tutti:Le bugie con le gambe lunghe, Care conoscenze e cattive memorie, Emilia Galotti, Madame Bovary, Anna dei Miracoli, Vestire gli ignudi, Cine H, Favole di Oscar Wilde...\nSi \u00e8 inoltre prodotto anche come autore di altre opere teatrali personali oltre quelle gi\u00e0 citate, E Ballando, ballando (1998) con una fortunata tourn\u00e9e in SudAmerica, \"Lumi\u00e8re Cin\u00e9matographique\" (1975), Dr.Jekyll e Mr. Hyde (sogni e visioni) 2011/2012, Compagnia Tot\u00f2 (2011/2012) e ancora Napoletango, che ha debuttato al San Carlo di Napoli nel giugno 2010, per poi esordire a Londra al teatro Colyseum e anche come regista di opere liriche Ha diretto la Lucrezia Borgia di Donizetti per il Maggio Musicale Fiorentino e La Traviata di Verdi per La Fenice di Venezia..\nNel 2003 vince un Premio E.T.I. Gli Olimpici del teatro come miglior spettacolo d'innovazione grazie al suo \"Favole di Oscar Wilde\" mentre nel 2011 ottiene lo stesso premio, denominato per\u00f2 Premio Le Maschere del Teatro italiano, come miglior regista per \"Morso di luna nuova\". Inoltre gli sono stati attribuiti il premio Flaiano e il premio Salvo Randone. I suoi spettacoli sono stati in tourn\u00e9e negli Stati Uniti, in Sudamerica, in Francia, in Inghilterra, in Grecia e in Cina.\nDopo un periodo di fermo dovuto alle peripezie burocratiche legate allo spazio in cui lavora dal 1972, ininterrottamente, e per questo nel 2006 scrive, interpreta e dirige al Teatro La Comunit\u00e0 uno spettacolo dal titolo LA CASETTA, che vuole metaforizzare la piccolezza di uno spazio, dove comunque si fa del teatro, e dove racconta della sua vocazione teatrale, della sua famiglia che non l'ha mai ostacolato e degli umori che questa gli ha regalato. Il messaggio in qualche modo sembra arrivare alle autorit\u00e0 comunali che non portano avanti il proposito di sfratto. Da quel momento, Sepe comincia la sua PALESTRA PER L'ATTORE tutta dedicata ai giovani, legandosi prevalentemente al gesto che nasce dalla suggestione emotiva della musica, sua eterna compagna nel suo viaggio teatrale. Dal 2012 parte una sua vorace corsa verso lo spettacolo: BECKETT IN CAMERA DA LETTO, che doveva essere un suo omaggio ulteriore, dopo quello del 1987 dove nella Villa della Versiliana mette in scena un BUON COMPLEANNO A SAMUEL BECKETT che da poco aveva compiuto i suoi 80 anni, e mette in scena, record assoluto nel mondo ben 40 opere del drammaturgo irlandese. Ma gli aventi diritto, inopinatamente, gli negano i diritti di rappresentazione, e trovandosi nell'impossibilit\u00e0 di far saltare lo spettacolo, Sepe li riscrive dando un vero e proprio saggio pi\u00f9 che di Beckett, del beckettismo. La cosa non fu neanche rilevata dalla critica, se non da Franco Cordelli che ne apprezz\u00f2 il valore polemico. Subito dopo allestisce sempre con la Compagnia del Teatro La Comunit\u00e0 AMLETO', una rappresentazione della tragedia shakespieriana contaminata dal cinema di Marcel Carn\u00e8 e dal suo film Hotel du Nord. Interamente recitato in grammelot francese, con interpreti giovani come Guido Targetti e Federica Stefanelli. Lo spettacolo ha un esito trionfale e si replicher\u00e0 pi\u00f9 volte in varie stagioni, avvalendosi della scenografia di Carlo De Marino."}
{"id": "3884916", "revid": "339392", "url": "https://it.wikipedia.org/wiki?curid=3884916", "title": "Premio Le Maschere del Teatro italiano", "text": ""}
{"id": "3884919", "revid": "1005847", "url": "https://it.wikipedia.org/wiki?curid=3884919", "title": "Presidente della Repubblica finlandese", "text": "Il presidente della Repubblica finlandese (in finlandese \"Suomen tasavallan presidentti\", in svedese \"Republiken Finlands president\") \u00e8 il capo di Stato della Finlandia. Il presidente in carica \u00e8 Sauli Niinist\u00f6 del Partito di Coalizione Nazionale.\nElezione.\nEletto a suffragio universale diretto, dirige la politica estera della Finlandia in collaborazione col parlamento e con il comandante in capo delle forze armate, nomina i pi\u00f9 alti funzionari dello Stato e i giudici della corte suprema; in passato era anche il capo formale della chiesa evangelico-luterana.\nIl presidente della Repubblica \u00e8 scelto tramite elezioni a doppio turno ogni sei anni, tra i candidati proposti da almeno uno dei partiti rappresentati in Parlamento o da almeno 20.000 cittadini con diritto di voto. Se vi \u00e8 un solo candidato, la nomina avviene senza elezione; in caso contrario, il primo turno della votazione si svolge nella seconda domenica di gennaio. Se un candidato supera al primo turno il cinquanta percento dei voti, esso diviene immediatamente presidente. In caso contrario, i due candidati che al primo turno hanno ricevuto il pi\u00f9 alto numero di voti partecipano a una tornata di ballottaggio, nella quale chi riceve il pi\u00f9 alto numero di voti diventa presidente.\nIn passato (dal 1919 al 1988) il Presidente della Repubblica veniva scelto in modo indiretto, attraverso un collegio di grandi elettori. I cittadini finlandesi eleggevano i grandi elettori tramite una votazione con sistema proporzionale, e tali grandi elettori indicavano il presidente tramite una complicata procedura.\nNel 1994, al termine della presidenza di Mauno Koivisto, venne limitato il numero di mandati presidenziali per una persona a due consecutivi. Alla base del cambiamento c'era la lunga presidenza di Urho Kekkonen, durata per oltre 25 anni.\nLe ultime elezioni in ordine di tempo sono state quelle del 2018.\nPoteri.\nSecondo la costituzione finlandese in vigore dal 1919 al 2000, il Presidente della Repubblica nominava anche il \"formatore\" del governo (in pratica il Primo ministro), poteva sciogliere il parlamento e indire nuove elezioni. I poteri del presidente nella formazione del governo e nello scioglimento delle camere sono stati limitati durante gli anni novanta e successivamente nella nuova costituzione, che \u00e8 entrata in vigore il 1\u00ba marzo del 2000.\nIl Presidente della Repubblica \u00e8 considerato un mediatore tra i partiti. A prescindere da questo, i vari presidenti hanno comunque usato la propria posizione per sostenere gli interessi del proprio partito.\nLa residenza esclusiva del Presidente della Repubblica \u00e8 il Palazzo Presidenziale che si trova nel centro di Helsinki, mentre la residenza ufficiale \u00e8 la casa M\u00e4ntyniemi nel quartiere di Meilahti. La residenza estiva del presidente \u00e8 il Kultaranta (lett. \"costa dorata\") nella citt\u00e0 di Naantali.\nBandiera.\nIl Presidente della Repubblica ha la propria bandiera, nella quale \u00e8 raffigurata la Croce d'Oro di terza classe per il merito civile nell'angolo in alto a sinistra. Stranamente la croce d'oro di terza classe non \u00e8 quella di valore pi\u00f9 elevato e neppure il pu\u00f2 alto riconoscimento ufficiale finlandese, che \u00e8 l'Ordine della Rosa Bianca di Finlandia."}
{"id": "3884925", "revid": "1543377", "url": "https://it.wikipedia.org/wiki?curid=3884925", "title": "Il giorno dopo (Videomind)", "text": "Il giorno dopo \u00e8 un singolo del trio italiano Videomind.\n\u00c8 stato pubblicato il 22 luglio 2011 sotto la Relief Records ed \u00e8 possibile scaricarlo gratis dal sito ufficiale del gruppo.\nVideo musicale.\nNel video del brano, pubblicato il 6 luglio 2011, si possono vedere i tre membri del trio cantare e ballare in una discoteca per poi ubriacarsi e non ricordare nulla dell'accaduto il giorno seguente."}
{"id": "3884927", "revid": "287204", "url": "https://it.wikipedia.org/wiki?curid=3884927", "title": "Indicatori di posizione", "text": ""}
{"id": "3884928", "revid": "287204", "url": "https://it.wikipedia.org/wiki?curid=3884928", "title": "Indici di tendenza centrale", "text": ""}
{"id": "3884929", "revid": "287204", "url": "https://it.wikipedia.org/wiki?curid=3884929", "title": "Misure di tendenza centrale", "text": ""}
{"id": "3884932", "revid": "729019", "url": "https://it.wikipedia.org/wiki?curid=3884932", "title": "UFC 109", "text": "UFC 109: Relentless \u00e8 stato un evento di arti marziali miste tenuto dalla Ultimate Fighting Championship il 6 febbraio 2010 al Mandalay Bay Events Center di Las Vegas, Stati Uniti.\nRetroscena.\nMatt Hughes e Renzo Gracie avrebbero dovuto combattere in questo evento, ma l'incontro venne posticipato all'evento \"UFC 112: Invincible\".\nDana White annunci\u00f2 che l'evento avrebbe ospitato il match per il titolo dei pesi medi tra Anderson Silva e V\u00edtor Belfort, ma Silva non riusc\u00ec a recuperare dall'intervento al gomito e l'incontro salt\u00f2.\nAnt\u00f4nio Rog\u00e9rio Nogueira e Brandon Vera dovevano affrontarsi in questo evento ma il primo dei due lottatori si infortun\u00f2 e l'intero match salt\u00f2.\nPaulo Thiago avrebbe dovuto affrontare Josh Koscheck, ma quest'ultimo si infortun\u00f2 e venne rimpiazzato da Mike Swick.\nRolles Gracie avrebbe dovuto confrontarsi con l'anglo-libanese Mostapha Al-turk, ma a causa di problemi di visto di quest'ultimo per poter volare a Las Vegas Gracie affront\u00f2 Joey Beltran.\nDana White annunci\u00f2 che il vincitore del confronto Chael Sonnen-Nate Marquardt avrebbe affrontato per il titolo il vincitore della sfida Anderson Silva-V\u00edtor Belfort dell'evento \"UFC 112: Invincible\".\nLa sfida tra Randy Couture e Mark Coleman fu la prima tra due lottatori gi\u00e0 in precedenza inseriti nella \"Hall of Fame\" dell'UFC.\nPremi.\nAi vincitori sono stati assegnati 60.000$ per i seguenti premi:"}
{"id": "3884933", "revid": "1543377", "url": "https://it.wikipedia.org/wiki?curid=3884933", "title": "Hisao Kami", "text": "Carriera.\nDipendente della Yawata Iron &amp; Steel, gioc\u00f2 come difensore nella sezione calcistica del circolo sportivo aziendale tra il 1960 e il 1972 vincendo la Coppa dell'Imperatore nella stagione 1964 e partecipando alle prime edizioni della Japan Soccer League. Tra il 1964 e il 1968 fu convocato a quindici gare disputate dalla nazionale maggiore, prendendo parte anche alle Olimpiadi di Tokyo. Dopo il ritiro, assunse in due occasioni la guida tecnica del Nippon Steel, senza tuttavia riuscire a distoglierlo da una situazione di crisi di risultati."}
{"id": "3884934", "revid": "287204", "url": "https://it.wikipedia.org/wiki?curid=3884934", "title": "Molech", "text": ""}
{"id": "3884935", "revid": "287204", "url": "https://it.wikipedia.org/wiki?curid=3884935", "title": "Molekh", "text": ""}
{"id": "3884936", "revid": "287204", "url": "https://it.wikipedia.org/wiki?curid=3884936", "title": "Molok", "text": ""}
{"id": "3884937", "revid": "210936", "url": "https://it.wikipedia.org/wiki?curid=3884937", "title": "Linea di longitudine", "text": ""}
{"id": "3884938", "revid": "287204", "url": "https://it.wikipedia.org/wiki?curid=3884938", "title": "MiniSQL", "text": ""}
{"id": "3884939", "revid": "339392", "url": "https://it.wikipedia.org/wiki?curid=3884939", "title": "W\u0101\u0127at as-Sal\u0101m", "text": ""}
{"id": "3884940", "revid": "287204", "url": "https://it.wikipedia.org/wiki?curid=3884940", "title": "Nekton", "text": ""}
{"id": "3884941", "revid": "287204", "url": "https://it.wikipedia.org/wiki?curid=3884941", "title": "Processo stocastico markoviano", "text": ""}
{"id": "3884942", "revid": "287204", "url": "https://it.wikipedia.org/wiki?curid=3884942", "title": "Propaganda due", "text": ""}
{"id": "3884949", "revid": "599013", "url": "https://it.wikipedia.org/wiki?curid=3884949", "title": "Elioni", "text": ""}
{"id": "3884951", "revid": "287204", "url": "https://it.wikipedia.org/wiki?curid=3884951", "title": "Trattato di amicizia, cooperazione e mutua assistenza", "text": ""}
{"id": "3884952", "revid": "287204", "url": "https://it.wikipedia.org/wiki?curid=3884952", "title": "Spammare", "text": ""}
{"id": "3884953", "revid": "287204", "url": "https://it.wikipedia.org/wiki?curid=3884953", "title": "Sequenza infinita", "text": ""}
{"id": "3884954", "revid": "287204", "url": "https://it.wikipedia.org/wiki?curid=3884954", "title": "Stringa infinita", "text": ""}
{"id": "3884955", "revid": "287204", "url": "https://it.wikipedia.org/wiki?curid=3884955", "title": "Test per le differenze di scala", "text": ""}
{"id": "3884956", "revid": "287204", "url": "https://it.wikipedia.org/wiki?curid=3884956", "title": "Teorema della probabilit\u00e0 delle cause", "text": ""}
{"id": "3884957", "revid": "287204", "url": "https://it.wikipedia.org/wiki?curid=3884957", "title": "What You See Is What You Mean", "text": ""}
{"id": "3884958", "revid": "287204", "url": "https://it.wikipedia.org/wiki?curid=3884958", "title": "EXtensible HyperText Markup Language", "text": ""}
{"id": "3884960", "revid": "298229", "url": "https://it.wikipedia.org/wiki?curid=3884960", "title": "Chiesa cattolica nella Macedonia", "text": ""}
{"id": "3884961", "revid": "436907", "url": "https://it.wikipedia.org/wiki?curid=3884961", "title": "Il pelo nell'uovo/Dormi", "text": "Il pelo nell'uovo/Dormi \u00e8 un singolo del gruppo Le Mele Verdi, con Zio Tobia, alias Nino Pirito pubblicato nel 1978.\nLato A.\n\"Il pelo nell'uovo\" \u00e8 un brano musicale scritto da Camillo Milli su musica di Guido Fiandra e Nino Pirito, con arrangiamenti di Gianni Bobbio, registrato come sigla della trasmissione televisiva omonima dedicata ai pi\u00f9 piccoli.\nLato B.\n\"Dormi\" \u00e8 un brano musicale scritto da Guido Fiandra e Nino Pirito con gli arrangiamenti di Gianni Bobbio che vede la partecipazione ai cori del gruppo Le Mele Verdi."}
{"id": "3884969", "revid": "599013", "url": "https://it.wikipedia.org/wiki?curid=3884969", "title": "Riparatrici del Santo Volto di Nostro Signore Ges\u00f9 Cristo", "text": "Le Riparatrici del Santo Volto di Nostro Signore Ges\u00f9 Cristo sono un istituto religioso femminile di diritto pontificio: i membri di questa congregazione pospongono al loro nome la sigla R.S.V.\nStoria.\nLa congregazione fu fondata da Ildebrando Gregori, abate del monastero silvestrino di San Vincenzo Martire a Bassano Romano. Alla fine della seconda guerra mondiale il religioso raccolse presso l'abbazia un gruppo di bambini orfani e bisognosi e nel 1950, con l'appoggio del vescovo di Nepi e Sutri, organizz\u00f2 un pio sodalizio femminile per l'assistenza alle ragazze.\nNel 1961 il governo italiano riconobbe il pio sodalizio come ente morale con personalit\u00e0 giuridica. La Santa Sede concesse il \"nihil obstat\" per l'erezione canonica in istituto religioso nel 1973; la congregazione ottenne l'approvazione pontificia l'8 dicembre 1977.\nAttivit\u00e0 e diffusione.\nLe suore si dedicano alle opere di carit\u00e0 a favore di minori, anziani, disabili e altre categorie bisognose; il loro fine speciale \u00e8 la devozione al Volto di Ges\u00f9.\nSono presenti in Europa (Italia, Polonia, Romania), in Repubblica Democratica del Congo e in India; la sede generalizia \u00e8 in via della Conciliazione a Roma.\nAlla fine del 2008 la congregazione contava 138 religiose in 19 case."}
{"id": "3884973", "revid": "685869", "url": "https://it.wikipedia.org/wiki?curid=3884973", "title": "Cantagioco", "text": "Il cantagioco \u00e8 un doppio Extended Play inciso dal gruppo Le Mele Verdi che raccoglieva quattro brani tratti dallo spettacolo omonimo del gruppo. Le versioni strumentali venivano utilizzate durante gli spettacoli come antesignane del Karaoke.. I brani sono scritti da Mitzi Amoroso su arrangiamenti di Giovanni Bobbio.\nTracce.\nDisco 1 - Lato A\nDisco 1 - Lato B\nDisco 2 - Lato A\nDisco 2 - Lato B"}
{"id": "3884978", "revid": "465169", "url": "https://it.wikipedia.org/wiki?curid=3884978", "title": "Incubatrice neonatale", "text": "L'incubatrice neonatale \u00e8 un dispositivo medico chiuso, che riproduce condizioni simili a quelle della vita intrauterina, destinato ad ospitare neonati pretermine o sottopeso, assicurando loro il giusto grado di ossigenazione, temperatura, umidit\u00e0, nutrimento, fino a quando non siano in grado di sopravvivere autonomamente nelle normali condizioni ambientali.\nStoria.\nI primi dispositivi di questo tipo vennero ideati in Francia nella seconda met\u00e0 del diciannovesimo secolo e il suo uso corrente si diffuse a partire dal 1898 anche negli Stati Uniti, dove il professore di ostetricia Joseph B. DeLee per primo progett\u00f2 e mise a punto delle incubatrici nell'ospedale Lying-In di Chicago.\nDa allora numerosi progressi sono stati compiuti grazie alla disponibilit\u00e0 di nuovi materiali e di tecnologie sempre pi\u00f9 avanzate, applicate al settore medico.\nCaratteristiche dell'incubatrice.\nAttualmente l'incubatrice neonatale \u00e8 costituita da un abitacolo con copertura realizzata in materiale trasparente (di solito policarbonato), sotto la quale viene mantenuta un'atmosfera arricchita di ossigeno e resa sterile grazie alla presenza di appositi microfiltri che trattengono le particelle dell'aria in entrata. Su tre lati dell'abitacolo sono presenti due aperture rotonde attraverso cui l'operatore pu\u00f2 introdurre le mani per prendersi cura del neonato, o attraverso cui i genitori possono interagire con lui. La presenza di queste aperture evita gli sbalzi di temperatura che si verificherebbero se ogni volta venisse aperto il coperchio superiore dell'incubatrice e contribuiscono inoltre al mantenimento dell'atmosfera controllata e della sterilit\u00e0.\nIl neonato \u00e8 adagiato su un vassoio su cui poggia un materassino morbido. Il vassoio pu\u00f2 essere inclinabile dalla parte della testa o dei piedi e pu\u00f2 essere collocato su una bilancia, in modo da tenere sempre il peso sotto controllo. Di solito l'incubatrice \u00e8 collocata su un carrello che ne permette l'eventuale trasporto.\nI parametri vitali del neonato (battito cardiaco, temperatura, attivit\u00e0 respiratoria, peso, saturazione di ossigeno) e dell'atmosfera interna (temperatura, ossigenazione) vengono monitorati attraverso sistemi elettronici. Nel caso di anomalie, entrano in funzione sistemi di allarme visivo o acustico che consentono all'operatore di intervenire tempestivamente per ristabilire le condizioni ottimali.\nI modelli attuali sono totalmente smontabili, per assicurarne la perfetta pulizia e sterilizzazione, e sono provvisti anche di un sistema di insonorizzazione che consente di limitare il rumore interno a meno di 60 dB onde evitare danni all'apparato acustico del neonato prodotti dai rumori delle ventole.\nNeonati destinati all'incubatrice.\nGeneralmente necessitano dell'incubatrice i neonati che al momento della nascita sono sottopeso (meno di 2500 g) o che sono nati pre-termine, cio\u00e8 prima delle 38 settimane di gestazione. In questi casi il mantenimento di una temperatura costante \u00e8 uno dei fattori pi\u00f9 importanti perch\u00e9 a causa della scarsa quantit\u00e0 di tessuto adiposo e dell'aumentata termodispersione, i neonati appartenenti a queste categorie non sono in grado di sopravvivere se non tenuti in un ambiente termico controllato.\nSecondo fattore importante \u00e8 l'umidit\u00e0, che deve essere portata a valori tali (in genere all'80-90%) da limitare la disidratazione del bambino.\nL'ossigenazione \u00e8 un altro fattore essenziale per la sopravvivenza dei prematuri. Il loro apparato respiratorio pu\u00f2 non essere sufficientemente maturo da permettere una respirazione autonoma e necessita pertanto dell'introduzione in trachea di una cannula che permette di aerare continuamente le vie respiratorie.\nIl nutrimento nella maggior parte dei casi \u00e8 somministrato direttamente in vena, soprattutto se l'apparato digerente del neonato non \u00e8 ancora perfettamente maturo. Nel caso in cui il bambino abbia l'apparato digerente gi\u00e0 in grado di funzionare, ma non sia ancora in grado di deglutire o di succhiare, viene introdotto invece un piccolo sondino naso-gastrico attraverso il quale si pu\u00f2 somministrare anche latte materno in modo da abituarlo alla normale alimentazione.\nIl periodo di permanenza del bambino nell'incubatrice varia da caso a caso. Nel caso dei neonati sottopeso, il periodo termina quando il neonato ha raggiunto il peso corretto; nel caso di neonati pre-termine \u00e8 necessario verificare la maturit\u00e0 del sistema respiratorio e digerente prima di poterli dismettere. Successivamente i neonati possono essere sistemati in una culla termica e vengono comunque nutriti e monitorati ancora per alcuni giorni, al fine di un graduale adattamento all'ambiente esterno.\nTipologie speciali di incubatrici.\nPer consentire agli operatori sanitari di monitorare al meglio i neonati prematuri, sono oggi progettate incubatrici destinate ai reparti di terapia intensiva, che consentono di compiere la maggior parte degli esami (analisi del sangue, ecografie, esami per la vista e l'udito, possibili TAC e radiografie) senza dover necessariamente spostare il neonato. In caso si rendesse necessario uno spostamento a grande distanza, esistono incubatrici adatte per lo spostamento da un ospedale all'altro e in grado di essere alloggiate in ambulanze, navi o elicotteri. Oltre ad essere pi\u00f9 resistenti agli urti e pi\u00f9 leggere delle incubatrici fisse, per garantire il corretto funzionamento durante il trasporto, queste incubatrici sono dotate anche di batterie e caricabatterie."}
{"id": "3884979", "revid": "716632", "url": "https://it.wikipedia.org/wiki?curid=3884979", "title": "Deep Sea 3D", "text": ""}
{"id": "3884988", "revid": "1718925", "url": "https://it.wikipedia.org/wiki?curid=3884988", "title": "Franco Mandelli", "text": "La sua attivit\u00e0 clinica e di ricerca \u00e8 stata incentrata sulla cura delle leucemie e dei linfomi. In particolare si \u00e8 occupato del linfoma di Hodgkin. e delle leucemie acute, soprattutto delle forme promielocitiche, con protocolli utilizzati in tutto il mondo.\nBiografia.\nNato a Bergamo da padre ingegnere e madre insegnante, decide di non seguire la tradizione di famiglia per studiare medicina.\nLaureatosi in medicina e chirurgia il 16 luglio 1955 con il massimo dei voti e la lode presso l'Universit\u00e0 Statale di Milano, si dedica allo studio dei tumori del sangue dopo essersi specializzato in medicina interna a Parma, sotto la guida del professor Pierfrancesco Ottaviani, ed essersi trasferito a Roma al policlinico Umberto I, dove nel 1967 acquisisce la libera docenza in ematologia.\nDopo un incontro con Jean Bernard, ematologo dell'H\u00f2pital Saint-Louis di Parigi, decide di seguirlo per apprendere tecniche e terapie all'avanguardia nella cura dei tumori del sangue. Tornato a Roma potenzia il reparto di ematologia al Policlinico Umberto I e apre il primo day hospital nel 1970.\nDal 1979 al 2003 dirige, sempre a Roma, il centro di ematologia dell'Universit\u00e0 Sapienza, da lui creato con reparti ospedalieri di ricovero per anziani, adulti e bambini, centro trapianti di cellule staminali, ambulatori, servizio per le malattie emorragiche e trombotiche, pronto soccorso ematologico funzionante 24 ore su 24.\nNel 1982 fonda il \"Gruppo Italiano Malattie Ematologiche dell'Adulto\", GIMEMA, con il coinvolgimento di un gruppo di centri di ematologia italiani. Il GIMEMA, di cui Mandelli \u00e8 presidente dal 1998, \u00e8 una fondazione ONLUS. Nel 1982 crea a Roma il primo centro pubblico per il trapianto di midollo osseo.\nFondatore dell'AIL, una rete di volontariato composta da medici, infermieri, crocerossine, tecnici di laboratorio, ne diventa presidente nel 2004.\nDal 2011 \u00e8 stato professore emerito di ematologia dell'Universit\u00e0 Sapienza di Roma.\nMandelli \u00e8 stato promotore di campagne per raccogliere fondi a favore della cura di leucemie e per finanziare la ricerca scientifica: \u201cAngeli sotto le stelle\u201d, un gran gal\u00e0 televisivo con raccolta fondi e \u201cTrenta ore per la vita\u201d, una maratona televisiva per raccogliere fondi in favore dell'AIL, la sottoscrizione del \u201cMessaggero\u201d, la \u201cPartita del cuore\u201d giocata allo stadio Olimpico di Roma, il concerto di Jos\u00e9 Carreras, le campagne \u201cStelle di Natale e Uova di Pasqua\u201d che si svolgono nelle maggiori piazze italiane. Ha inoltre sostenuto l'insediamento della \"Casa AIL Residenza Vanessa\", una struttura che ospita gratuitamente i pazienti ematologici provenienti dall'Italia e da paesi stranieri, accompagnati da un familiare. La casa porta il nome di Vanessa, una ragazza morta di leucemia mieloide cronica.\nHa al suo attivo circa 750 pubblicazioni scientifiche.\nMandelli si \u00e8 spento a Roma il 15 luglio 2018 all'et\u00e0 di 87 anni.\nRicerca.\nTra le ricerche svolte presso il GIMEMA due in particolare riguardano il mieloma multiplo. La prima ha dimostrato la possibile efficacia di una cura di mantenimento nel mieloma con un farmaco non tossico, l'interferone. La seconda, aggredisce la malattia attraverso l'utilizzo di un farmaco a dosi molto superiori rispetto a quelle utilizzate normalmente, anche a costo di riduzioni importanti dei globuli bianchi e delle piastrine. Questa pratica \u00e8 stata utilizzata in molti protocolli nel mondo.\nRiconoscimenti.\nMandelli nel 1987 ha ricevuto dall'Accademia Nazionale dei Lincei il \u201cPremio Nazionale per l'Oncologia\u201d.\nNel 2001 ha ricevuto il premio \u201cAdriano De Zan\u201d, istituito dal Comune di Camaiore e dal Comitato Gran Premio Citt\u00e0 di Camaiore con l'adesione della famiglia De Zan ed il patrocinio della RAI, per ricordare il grande telecronista scomparso in seguito ad una forma di leucemia.\nNel 2009 ha ricevuto il Premio nazionale Andrea Fortunato nella categoria medicina."}
{"id": "3884992", "revid": "92723", "url": "https://it.wikipedia.org/wiki?curid=3884992", "title": "Tae Soo Do", "text": "Tae Soo Do fu il nome di una delle maggiori kwan (o scuole) del dopo guerra in Corea del Sud che decisero di nominare la loro arte marziale.\nIl nome Taekwondo fu eliminato a causa delle varie controversie e Tae Soo Do fu scelto per essere il nome della loro arte marziale.\nChoi Hong Hi infelice di questo cambiamento, successivamente riusc\u00ec nel 1965 a cambiare il nome col precedente Taekwondo con la riforma della Associazione coreana di Taekwondo.\nTae Soo Do \u00e8 anche uno stile creato da Joo Bang Lee, e parte del sistema Hwa Rang Do. Esso non rientra nell' \"originale\" Tae Soo Do, creato dagli unificati kwan."}
{"id": "3884995", "revid": "1522738", "url": "https://it.wikipedia.org/wiki?curid=3884995", "title": "Food Fighters", "text": "I Food Fighters erano una raccolta di action figure messa in commercio dalla Mattel tra il 1988 e il 1989. Si trattava di giocattoli di plastica morbida e cava, con l'aspetto di cibi antropomorfi vestiti come dei militari. Si dividevano in due squadre, ciascuna composta da cinque personaggi: i Kitchen Commandos, i buoni, e i Refrigerator Rejects, i cattivi. La collezione comprendeva alcuni gadget, come i mezzi di trasporto, armi e zaini staccabili. Le tagline degli imballaggi recitavano: \"Combat At Its Kookiest!\"\nI Food Fighter venivano comunemente venduti in piccole catene di discount. La collezione non ebbe molto successo in quel periodo, ma successivamente riscossero un certo interesse per i collezionisti di giocattoli d'epoca.\nProdotti.\nI Kitchen Commandos (\"Gli Indigesti\" in Italia) si distinguevano per le uniformi verdi, gli stivali neri e portavano delle armi rosse. I pezzi comprendevano:\nI Refrigerator Rejects (\"I Disgustosi\" in Italia) si distinguevano per le uniformi nere, gli stivali marroni e portavano delle armi blu. I pezzi comprendevano:"}
{"id": "3884997", "revid": "767487", "url": "https://it.wikipedia.org/wiki?curid=3884997", "title": "Afterschool", "text": "Afterschool \u00e8 un film del 2008 scritto, diretto e montato dal regista italo-brasiliano Antonio Campos.\nTrama.\nIn una prestigiosa scuola del New England, Robert, uno studente particolarmente introverso e tormentato, riprende per caso la morte per overdose di due compagne pi\u00f9 grandi che conosceva a malapena, pur ammirandole per la loro bellezza. Le loro vite diventano il soggetto di un video che secondo il preside dovrebbe aiutare l'elaborazione del lutto collettivo. Nonostante abbia subito l'impatto psicologico dell'incidente pi\u00f9 di tutti, il progetto \u00e8 affidato proprio a Robert, per la sua nota passione per i video. La fascinazione del ragazzo per le immagini sconfina presto nel doloroso e ossessivo ricordo della morte delle compagne e nella volont\u00e0 di capire il perch\u00e9 delle cose in modo che gli sembra insensato ed indifferente...\nDistribuzione.\nIl film \u00e8 stato presentato il 18 maggio 2008 al 61\u00ba Festival di Cannes nella sezione Un Certain Regard, mentre \u00e8 stato distribuito in Italia il 26 febbraio 2010 da Bolero Film.\nCritica.\nPer le scelte registiche, le atmosfere e le tematiche affrontate \u00e8 stato associato a \"Elephant\" di Gus Van Sant, al documentario \"High School\" di Frederick Wiseman e alle opere di Michael Haneke (in particolare \"Benny's Video\" e \"Niente da nascondere\") e ai film di Larry Clark e di Atom Egoyan.\nRiconoscimenti.\n\"Afterschool\" \u00e8 stato candidato all'Independent Spirit Award per il miglior film d'esordio."}
{"id": "3884999", "revid": "767487", "url": "https://it.wikipedia.org/wiki?curid=3884999", "title": "A Florida Enchantment", "text": "A Florida Enchantment \u00e8 un film muto del 1914 diretto da Sidney Drew. Il soggetto \u00e8 tratto dal romanzo (1891) di Archibald Clavering Gunter e Fergus Redmund e dalla commedia di A. C. Gunter presentata a Broadway il 12 ottobre 1896.\nTrama.\nLillian Travers, una ricca ragazza del nord, \u00e8 sul punto di sposarsi. Un seme magico la trasforma in uomo dando spunto a tutta una serie di situazioni divertenti e ambigue. Anche il suo fidanzato subisce una trasformazione, ovviamente in senso contrario: perde le sue caratteristiche maschili, assumendo quelle femminili.\nProduzione.\nIl film fu prodotto dalla Vitagraph Company of America. Venne girato in Florida, a St. Augustine e a St. Petersburg.\nDistribuzione.\nIl copyright del film, richiesto dalla Vitagraph Co. of America, fu registrato il 4 settembre 1914 con il numero LP3380.\nDistribuito dalla General Film Company, il film fu presentato in prima a New York il 10 agosto 1914, uscendo poi in sala in settembre.\nCopia della pellicola viene conservata negli archivi della Library of Congress.\nIl 13 marzo 2001, il film \u00e8 stato inserito in un'antologia di trentaquattro pellicole (per un totale di 560 minuti) pubblicate in DVD (NTSC) dalla Library of Congress e Smithsonian Video. Il 17 giugno 2008, la Harpodeon ne ha distribuito una versione in DVD di 65 minuti tratta da una copia 16\u00a0mm. Il film in NTSC \u00e8 accompagnato da un documentario moderno che illustra i luoghi delle riprese.\nBrani del film sono inseriti nel documentario del 1996 \"Lo schermo velato\" (\"The Celluloid Closet\") di Rob Epstein e Jeffrey Friedman.\nIl film viene considerato una delle prime rappresentazioni dell'omosessualit\u00e0 e del travestitismo nel cinema."}
{"id": "3885003", "revid": "290948", "url": "https://it.wikipedia.org/wiki?curid=3885003", "title": "Transpassivit\u00e0", "text": ""}
{"id": "3885004", "revid": "765341", "url": "https://it.wikipedia.org/wiki?curid=3885004", "title": "Passivit\u00e0", "text": ""}
{"id": "3885005", "revid": "767487", "url": "https://it.wikipedia.org/wiki?curid=3885005", "title": "Crime and Punishment - Delitto e castigo", "text": "Crime and Punishment - Delitto e castigo (\"Rikos ja rangaistus\") \u00e8 un film del 1983 diretto da Aki Kaurism\u00e4ki, all'esordio nella regia di un lungometraggio di finzione, dopo aver diretto due anni prima con il fratello maggiore Mika il documentario \"La sindrome del lago Saimaa\".\nSi tratta di una rilettura contemporanea del romanzo \"Delitto e castigo\" di F\u00ebdor Dostoevskij.\nTrama.\nIl giovane Antti Rahikainen uccide con un colpo di pistola il ricco imprenditore che tre anni prima, guidando in stato d'ebbrezza, aveva investito ed ucciso la sua fidanzata, ma non era stato perseguito dalla legge. Eeva, testimone involontaria del delitto, non si assume la responsabilit\u00e0 di denunciarlo, bench\u00e9 lui sembri desiderare proprio questo, e lo invita a consegnarsi spontaneamente.\nAntti conduce invece un complicato gioco con l'ispettore Pennanen, che indaga sull'omicidio, da un lato disseminando indizi ed alimentando sospetti su di s\u00e9, dall'altro sviandoli e incastrando un innocente senzatetto. Rahikainen, da un lato sente il bisogno di fuggire e sottrarsi alla giustizia, dopo essersi procurato un passaporto falso cerca di organizzare la propria fuga a Stoccolma su una nave, accompagnando nel viaggio un amico. D'altro canto, la voce della coscienza e la presenza di Eeva, che incontra pi\u00f9 volte e che gli chiede di costituirsi con la promessa di attenderlo una volta scontata la pena, non riesce ad allontanarsi dalla citt\u00e0: superata con l'automobile la frontiera al porto per imbarcarsi sulla nave, quando oramai poteva essere \"salvo\", svolta e torna indietro. Recatosi dalla polizia per confessare, una prima volta, trovatosi di fronte agli agenti, rinuncia ed esce dalla questura: ad attenderlo c'\u00e8 Eeva, uno sguardo tra i due basta a dare la forza necessaria a Rahikainen per rientrare e consegnarsi. I due si incontreranno un'ultima volta durante una visita della ragazza al carcere in cui \u00e8 rinchiuso il giovane per scontare gli otto anni di pena.\nRiconoscimenti.\nIl film ha ricevuto due Jussi Awards per la migliore opera prima e la migliore sceneggiatura.\nDistribuzione.\nIn Italia il film non ha avuto una distribuzione nelle sale cinematografiche, ma \u00e8 uscito direttamente in home video. \u00c8 stato distribuito in dvd da Dolmen Home Video, con inspiegabile titolo in inglese e sottotitolo in italiano.\nCritica.\nPer il \"Dizionario Mereghetti\" \u00abla rilettura nichilista, il tema della fuga impossibile e gli elementi di rivendicazione sociale sono interessanti, ma lo svolgimento \u00e8 verboso e lo stile \u00e8 ancora acerbo\u00bb."}
{"id": "3885006", "revid": "135491", "url": "https://it.wikipedia.org/wiki?curid=3885006", "title": "Delitto e castigo (film 1983)", "text": ""}
{"id": "3885009", "revid": "1868193", "url": "https://it.wikipedia.org/wiki?curid=3885009", "title": "Discografia di Jennifer Lopez", "text": "La discografia di Jennifer Lopez, cantante pop Statunitense, \u00e8 composta da otto album in studio, due compilation, due EP e 60 singoli, dei quali 47 in veste di artista principale e 13 come artista partecipante."}
{"id": "3885011", "revid": "28592", "url": "https://it.wikipedia.org/wiki?curid=3885011", "title": "Guerre polacco-svedesi", "text": ""}
{"id": "3885012", "revid": "486946", "url": "https://it.wikipedia.org/wiki?curid=3885012", "title": "Bogdan Chmel'nyc'kyj", "text": ""}
{"id": "3885013", "revid": "486946", "url": "https://it.wikipedia.org/wiki?curid=3885013", "title": "Bohdan Chmelnytskyj", "text": ""}
{"id": "3885014", "revid": "92723", "url": "https://it.wikipedia.org/wiki?curid=3885014", "title": "Chmel'nyc'kyj (disambigua)", "text": ""}
{"id": "3885015", "revid": "181699", "url": "https://it.wikipedia.org/wiki?curid=3885015", "title": "Diluvio universale svedese", "text": ""}
{"id": "3885016", "revid": "339392", "url": "https://it.wikipedia.org/wiki?curid=3885016", "title": "Tartari della Crimea", "text": ""}
{"id": "3885018", "revid": "28592", "url": "https://it.wikipedia.org/wiki?curid=3885018", "title": "Trattato di Copenhagen", "text": ""}
{"id": "3885020", "revid": "110157", "url": "https://it.wikipedia.org/wiki?curid=3885020", "title": "Jaroslav (Pardubice)", "text": "Jaroslav \u00e8 un comune della Repubblica Ceca facente parte del distretto di Pardubice, nella regione omonima."}
{"id": "3885021", "revid": "28592", "url": "https://it.wikipedia.org/wiki?curid=3885021", "title": "Battaglia navale di Capo Passero", "text": ""}
{"id": "3885023", "revid": "486946", "url": "https://it.wikipedia.org/wiki?curid=3885023", "title": "Khmelnytsky", "text": ""}
{"id": "3885024", "revid": "767487", "url": "https://it.wikipedia.org/wiki?curid=3885024", "title": "Pecker (film)", "text": "Pecker \u00e8 un film del 1998 diretto da John Waters, che ne \u00e8 stato anche lo sceneggiatore.\nTrama.\nCome tutti i film di Waters, \"Pecker\" \u00e8 ambientato a Baltimora; in questo caso in un quartiere degradato. Pecker \u00e8 un diciottenne che lavora in una paninoteca e ha l'hobby della fotografia. Dal punto di vista tecnico, le fotografie di Pecker appaiono tutt'altro che professionali: le foto sono spesso sfocate, con una evidente grana, e i soggetti (in genere i familiari, gli amici o la fidanzata) spesso in situazioni sgradevoli e inquadratura non standard. Pecker diventa tuttavia famoso quando le sue opere sono scoperte da Rorey Wheeler, un famoso gallerista di New York, e sono apprezzate dai collezionisti d'arte. Vengono tuttavia in tal modo diffusi contenuti privati, riguardanti la vita privata dei familiari e degli amici del giovane fotografo, con numerosi inconvenienti."}
{"id": "3885025", "revid": "28592", "url": "https://it.wikipedia.org/wiki?curid=3885025", "title": "Cosma di Praga", "text": ""}
{"id": "3885026", "revid": "486946", "url": "https://it.wikipedia.org/wiki?curid=3885026", "title": "Chmel'nyc'kij", "text": ""}
{"id": "3885027", "revid": "1318658", "url": "https://it.wikipedia.org/wiki?curid=3885027", "title": "Open GDF Suez 2012 - Singolare", "text": "Il singolare dell'Open GDF Suez 2012 \u00e8 stato un torneo di tennis facente parte del WTA Tour 2012.\nPetra Kvitov\u00e1 \u00e8 la campionessa uscente che ha deciso di non partecipare.\nLa nuova campionessa \u00e8 Angelique Kerber che ha battuto con il punteggio di 7-63, 5-7, 6-3 Marion Bartoli.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "3885030", "revid": "287204", "url": "https://it.wikipedia.org/wiki?curid=3885030", "title": "Varianti scacchistiche", "text": ""}
{"id": "3885031", "revid": "92723", "url": "https://it.wikipedia.org/wiki?curid=3885031", "title": "Open GDF Suez 2012 - Doppio", "text": "Il doppio dell'Open GDF Suez 2012 \u00e8 stato un torneo di tennis facente parte del WTA Tour 2012.\nLe detentrici del titolo sono Bethanie Mattek-Sands e Meghann Shaughnessy. Quest'ultima ha deciso di non partecipare, ed al suo posto a fare coppia con la statunitense ci sar\u00e0 Jarmila Gajdo\u0161ov\u00e1; le due per\u00f2 sono state eliminate direttamente al primo turno dalla coppia ucraina composta da Ljudmyla Ki\u010denok e Nade\u017eda Ki\u010denok.\nLe nuove campionesse sono Liezel Huber e Lisa Raymond che hanno battuto in finale Anna-Lena Gr\u00f6nefeld e Petra Marti\u0107 con il punteggio di 7-63, 6-1."}
{"id": "3885032", "revid": "1494169", "url": "https://it.wikipedia.org/wiki?curid=3885032", "title": "Pecker", "text": "Per Pecker si pu\u00f2 intendere:"}
{"id": "3885033", "revid": "287204", "url": "https://it.wikipedia.org/wiki?curid=3885033", "title": "Telepat\u00eca", "text": ""}
{"id": "3885034", "revid": "287204", "url": "https://it.wikipedia.org/wiki?curid=3885034", "title": "Trasmissione del pensiero", "text": ""}
{"id": "3885035", "revid": "287204", "url": "https://it.wikipedia.org/wiki?curid=3885035", "title": "Olimpiade Universitaria", "text": ""}
{"id": "3885036", "revid": "287204", "url": "https://it.wikipedia.org/wiki?curid=3885036", "title": "Indicativo telefonico", "text": ""}
{"id": "3885037", "revid": "287204", "url": "https://it.wikipedia.org/wiki?curid=3885037", "title": "Romanzo d'append\u00ecce", "text": ""}
{"id": "3885038", "revid": "287204", "url": "https://it.wikipedia.org/wiki?curid=3885038", "title": "Libico antico", "text": ""}
{"id": "3885039", "revid": "287204", "url": "https://it.wikipedia.org/wiki?curid=3885039", "title": "Xerofite", "text": ""}
{"id": "3885040", "revid": "287204", "url": "https://it.wikipedia.org/wiki?curid=3885040", "title": "Latitudine geografica", "text": ""}
{"id": "3885041", "revid": "287204", "url": "https://it.wikipedia.org/wiki?curid=3885041", "title": "Network News Transport Protocol", "text": ""}
{"id": "3885042", "revid": "287204", "url": "https://it.wikipedia.org/wiki?curid=3885042", "title": "Unterseeboot", "text": ""}
{"id": "3885043", "revid": "287204", "url": "https://it.wikipedia.org/wiki?curid=3885043", "title": "Incidente della Manciuria", "text": ""}
{"id": "3885044", "revid": "287204", "url": "https://it.wikipedia.org/wiki?curid=3885044", "title": "Incidente del 18 settembre", "text": ""}
{"id": "3885046", "revid": "287204", "url": "https://it.wikipedia.org/wiki?curid=3885046", "title": "Astronomia planetaria", "text": ""}
{"id": "3885047", "revid": "1442080", "url": "https://it.wikipedia.org/wiki?curid=3885047", "title": "PTT Pattaya Open 2012 - Singolare", "text": "Il singolare del PTT Pattaya Open 2012 \u00e8 stato un torneo di tennis facente parte del WTA Tour 2012.\nLa detentrice del titolo era Daniela Hantuchov\u00e1 che \u00e8 riuscita a ripetersi sconfiggendo in finale Marija Kirilenko per 64-7, 6-3, 6-3."}
{"id": "3885048", "revid": "287204", "url": "https://it.wikipedia.org/wiki?curid=3885048", "title": "Neointuizionismo", "text": ""}
{"id": "3885049", "revid": "1442080", "url": "https://it.wikipedia.org/wiki?curid=3885049", "title": "PTT Pattaya Open 2012 - Doppio", "text": "Il doppio del PTT Pattaya Open 2012 \u00e8 stato un torneo di tennis facente parte del WTA Tour 2012.\nLe campionesse uscenti Sara Errani e Roberta Vinci hanno deciso di non prendere parte al torneo. In finale Sania Mirza e Anastasija Rodionova hanno battuto Chan Hao-ching e Chan Yung-jan 3-6, 6-1, [10-8]"}
{"id": "3885056", "revid": "716775", "url": "https://it.wikipedia.org/wiki?curid=3885056", "title": "Repubblica Popolare d'Ungheria ai Giochi olimpici", "text": ""}
{"id": "3885058", "revid": "599013", "url": "https://it.wikipedia.org/wiki?curid=3885058", "title": "Simon Beckett", "text": "Biografia.\nDopo un Master of Arts in inglese, Beckett ha insegnato un periodo in Spagna e suonato le percussioni in qualche gruppo musicale, prima di diventare giornalista e collaborare tra l'altro a \"The Times\", \"The Independent on Sunday\", \"The Daily Telegraph\", \"The Observer\". Dopo una serie di romanzi, il primo dei quali \u00e8 uscito nel 1994, ha inventato la serie di gialli con David Hunter, che si occupa di antropologia forense e gli ha procurato successo internazionale."}
{"id": "3885060", "revid": "1649409", "url": "https://it.wikipedia.org/wiki?curid=3885060", "title": "Diocesi di Agunto", "text": "La diocesi di Agunto (in latino: \"Dioecesis Aguntiensis\") \u00e8 una sede soppressa e sede titolare della Chiesa cattolica.\nStoria.\n\"Aguntum\", il cui sito archeologico si trova a pochi chilometri dalla citt\u00e0 austriaca di Lienz, \u00e8 un'antica sede vescovile della provincia romana del Norico, suffraganea del patriarcato di Aquileia.\nUnico vescovo che si pu\u00f2 attribuire con certezza a questa sede \u00e8 Aronne, menzionato tra i firmatari del sinodo di Grado del 579. Alcuni autori assegnano a questa diocesi l'anonimo \"Augustanus episcopus\" menzionato nella lettera inviata all'imperatore Maurizio Tiberio dai vescovi riuniti ad Aquileia nel 591 e vissuto all'epoca dell'imperatore Giustiniano I (met\u00e0 circa del VI secolo); altri storici invece ritengono che la sede di questo vescovo sarebbe quella di \"Augusta Lauriacensis\", ossia Lauriaco.\nDal 1968 Agunto \u00e8 annoverata tra le sedi vescovili titolari della Chiesa cattolica; dal 27 ottobre 2017 il vescovo titolare \u00e8 Paulo Celso Dias do Nascimento, vescovo ausiliare di Rio de Janeiro."}
{"id": "3885062", "revid": "322321", "url": "https://it.wikipedia.org/wiki?curid=3885062", "title": "Diocesi di Ptuj", "text": "La diocesi di Ptuj o Poetovio (in latino: \"Dioecesis Poetoviensis\") \u00e8 una sede soppressa e sede titolare della Chiesa cattolica.\nStoria.\nPtuj in Slovenia, corrispondente alla citt\u00e0 romana di Poetovio, \u00e8 un'antica sede vescovile della provincia romana del Norico, suffraganea del patriarcato di Aquileia.\nIl primo vescovo conosciuto di Ptuj \u00e8 san Vittorino, scrittore ecclesiastico, che sub\u00ec il martirio all'epoca dell'imperatore Diocleziano; \u00e8 ricordato nel martirologio romano alla data del 2 novembre. Il vescovo Apriano prese parte al concilio di Sardica, mentre Marco fu tra i padri del concilio di Aquileia del 381; in questa assise era presente anche un delegato del vescovo ariano della citt\u00e0, Giuliano Valente.\nNon si conoscono pi\u00f9 nomi di vescovi di Ptuj dopo il IV secolo. Nella lettera inviata all'imperatore Maurizio dai vescovi riuniti ad Aquileia nel 591, si parla anche del vescovo della \"ecclesia Breonensis\"; alcuni autori hanno voluto leggere, in questo termine difficilmente spiegabile, una storpiatura effettuata da qualche amanuense del termine \"Poetoviensis\"; secondo Jacques Zeiller questa interpretazione \u00e8 insostenibile.\nDal 2000 Ptuj \u00e8 annoverata tra le sedi vescovili titolari della Chiesa cattolica; dal 26 gennaio 2008 il vescovo titolare \u00e8 Pavel Pos\u00e1d, vescovo ausiliare di \u010cesk\u00e9 Bud\u011bjovice."}
{"id": "3885063", "revid": "1305772", "url": "https://it.wikipedia.org/wiki?curid=3885063", "title": "Discografia di Adam Lambert", "text": "La discografia di Adam Lambert \u00e8 composta da tre album in studio, tre compilation, due EP, e 7 singoli. Lanciato dal talent show American Idol, dal 2009, anno di pubblicazione del suo primo album in studio, ha venduto circa due milioni di album e oltre quattro milioni di singoli."}
{"id": "3885065", "revid": "322321", "url": "https://it.wikipedia.org/wiki?curid=3885065", "title": "Arcidiocesi di Tiburnia", "text": "L'arcidiocesi di Tiburnia (in latino: \"Archidioecesis Tiburniensis\") \u00e8 una sede soppressa e sede titolare della Chiesa cattolica.\nStoria.\nTiburnia, nei pressi del villaggio di Sankt Peter im Holz (comune di Lendorf) in Austria, \u00e8 un'antica sede arcivescovile della provincia romana del Norico Mediterraneo.\nA seguito della riforma amministrativa introdotta dall'imperatore Diocleziano all'inizio del III secolo, Tiburnia divenne la capitale della nuova provincia del Norico Mediterraneo; in forza di ci\u00f2, la Chiesa locale ebbe successivamente il rango di arcidiocesi.\nIl primo vescovo conosciuto di Tiburnia \u00e8 Paolino, menzionato nella vita di san Severino, scritta dal discepolo Eugippo; secondo questa \"Vita\" il santo avrebbe predetto l'episcopato al sacerdote Paolino. Non sono pi\u00f9 noti vescovi per un secolo circa; nella lettera inviata all'imperatore Maurizio dai vescovi riuniti ad Aquileia nel 591, si parla anche del vescovo della \"ecclesia Tiburniensis\", vissuto all'epoca dell'imperatore Giustiniano I, di cui per\u00f2 non si fa il nome. Infine, un terzo vescovo di Tiburnia, Leoniano, appare tra le firme degli atti del sinodo di Grado, celebrato dal patriarca Elia nel 579.\nNel 1984 sono venuti alla luce i resti della probabile chiesa cattedrale della diocesi. Costruita all'inizio del V secolo, nel secolo successivo, dopo un incendio devastante, fu ricostruita in stile basilicale, a tre navate e tre absidi.\nDal 1968 Tiburnia \u00e8 annoverata tra le sedi arcivescovili titolari della Chiesa cattolica; dall'8 settembre 2021 l'arcivescovo titolare \u00e8 Andr\u00e9s Gabriel Ferrada Moreira, segretario della Congregazione per il clero."}
{"id": "3885066", "revid": "228587", "url": "https://it.wikipedia.org/wiki?curid=3885066", "title": "Chiaro", "text": ""}
{"id": "3885067", "revid": "322321", "url": "https://it.wikipedia.org/wiki?curid=3885067", "title": "Diocesi di Viruno", "text": "La diocesi di Viruno (in latino: \"Dioecesis Virunensis\") \u00e8 una sede soppressa e sede titolare della Chiesa cattolica.\nStoria.\nViruno, il cui sito archeologico si trova nei pressi di Zollfeld in Austria, \u00e8 un'antica sede vescovile della provincia romana del Norico, suffraganea del patriarcato di Aquileia.\nNon sono noti vescovi per questa antica sede episcopale. Alcuni autori assegnano a questa diocesi l'anonimo \"Breonensis episcopus\" menzionato nella lettera inviata all'imperatore Maurizio Tiberio dai vescovi riuniti ad Aquileia nel 591 e vissuto all'epoca dell'imperatore Giustiniano I (met\u00e0 circa del VI secolo); \"Breonensis\" sarebbe un errore nella tradizione manoscritta per \"Virunensis\". Altri storici invece ritengono che la sede di questo vescovo sarebbe quella \"Poetoviensis\", ossia Poetovio.\nDal 1968 Viruno \u00e8 annoverata tra le sedi vescovili titolari della Chiesa cattolica; dal 31 marzo 2021 l'arcivescovo, titolo personale, titolare \u00e8 Ferm\u00edn Emilio Sosa Rodr\u00edguez, nunzio apostolico in Papua Nuova Guinea e nelle Isole Salomone."}
{"id": "3885071", "revid": "1305772", "url": "https://it.wikipedia.org/wiki?curid=3885071", "title": "MV Agusta 150 Sport", "text": "La MV Agusta 150 Rapido Sport \u00e8 una motocicletta prodotta dalla casa motociclistica di Cascina Costa dal 1959 al 1969.\nIl contesto.\nLa 150 Rapido Sport \u00e8 un modello sportivo della MV Agusta e va ad affiancare la 150 Gt; la Meccanica Verghera con opportune modifiche riesce ad incrementare le prestazioni del monocilindrico. L'aspetto \u00e8 molto grintoso, con i classici colori Rosso e Avorio, molto ricercato anche il sistema di scarico doppio, cos\u00ec come \u00e8 sportiva la posizione di guida.\nHa una cilindrata di 150,1 cm\u00b3 e, superando la soglia minima prevista dalla legge, pu\u00f2 anche circolare in autostrada. Venduta inizialmente a 230.000 lire, la RS \u00e8 stata nel mercato per 10 anni vendendo 6515 esemplari. La motorizzazione \u00e8 la famosa centomila, garantita dalla casa ben oltre i 100.000\u00a0km di percorrenza, grazie ad un potente e rinnovato sistema di lubrificazione. \nNel corso degli anni ha subito poche modifiche, la pi\u00f9 rilevante \u00e8 avvenuta nel 1966 con l'introduzione del nuovo cambio a 5 marce. La produzione fino al febbraio del 1963 ha mantenuto le caratteristiche originali della prima serie, con ammortizzatori coperti e tappo serbatoio con spinotto ad apertura laterale. L'introduzione della seconda serie, ha portato nel 1963 all'adozione di ammortizzatori a molle scoperte e di un tappo serbatoio con apertura verticale.\nCaratteristiche tecniche.\nIl motore \u00e8 un monocilindrico a 4 tempi, con raffreddamento ad aria, le prestazioni sono molto elevate in rapporto alla cilindrata, infatti riesce superare i 115 km/h, ed \u00e8 parsimoniosa nei consumi con i suoi 34\u00a0km/l. Oltre che veloce e parsimoniosa \u00e8 anche garantita per un alto chilometraggio grazie al nuovo sistema di lubrificazione."}
{"id": "3885072", "revid": "1444886", "url": "https://it.wikipedia.org/wiki?curid=3885072", "title": "Secondo dopoguerra in Italia", "text": "Il secondo dopoguerra italiano indica un periodo storico compreso tra la fine della seconda guerra mondiale e gli anni seguenti in un periodo il cui termine va considerato nel contesto complessivo e che pu\u00f2 essere determinato schematicamente da date diverse tra di loro, includendo comunque i primi decenni della Prima Repubblica. Secondo un'interpretazione storiografica, il deterioramento del governo di Centro-sinistra \"organico\", nato come un tentativo di riformare le istituzioni politiche italiane, segn\u00f2 la fine di quelle speranze di rinnovamento diffuse nel secondo dopoguerra che in Italia andrebbe quindi collocato in un periodo che va approssimativamente dal 1945 agli anni sessanta, anni che segnarono la crisi definitiva dei partiti e della societ\u00e0 civile che avevano fondato la Repubblica nata dopo la guerra.\nStoria.\nLa riunificazione del Paese diviso.\nDopo la lacerazione causata dalla guerra civile in Italia (1943-1945) e la divisione tra il Centro-Nord, presidiato dai tedeschi, e il Sud, occupato dagli Alleati, alla fine della guerra in Italia si era formata una frantumazione e sovrapposizione dei centri di potere dello Stato: il governo monarchico, il governo d'occupazione degli Alleati, quello dei comandi militari d'occupazione, quello dei Comitati di liberazione nazionale si soverchiavano e contrastavano tra loro determinando una crisi dello stato unitario a cui si era spesso sostituito l'intervento del Vaticano nelle ultime fasi della guerra e dopo l'immediato dopoguerra.\nLa guerra di liberazione al Nord aveva alimentato le speranze rivoluzionarie di una parte della Resistenza che aveva visto nell'assunzione di Ferruccio Parri, espressione del CLN, al governo (1945) un primo passo verso un rinnovamento istituzionale e sociale:\nIl rinnovamento politico, che era parso configurarsi con la cosiddetta \"epurazione\" - l'allontanamento dalle fabbriche e dagli uffici pubblici di coloro che avevano collaborato con il passato regime - e con l'annuncio del governo Parri di un'imposta sul capitale, si spense invece di fronte ad una forte opposizione interna ed esterna:\nA deludere ogni velleit\u00e0 rivoluzionaria intervenne poi \u00abquella forza enorme che nello stato moderno costituisce la burocrazia, la struttura amministrativa dello Stato... per natura conservatrice: la sua forza propria \u00e8 nella continuit\u00e0 delle funzioni, non certo nel loro sconvolgimento.\u00bb\nCon Alcide De Gasperi, successo appena due anni dopo al governo Parri, prevalse l'idea di una necessaria continuit\u00e0: l'amministrazione centrale dello Stato rimase immutata, i codici di leggi, anche quelli vigenti durante il fascismo, furono conservati. L'opposizione di gruppi capitalistici ostili ad ogni intervento dello Stato in economia, sostenuti dalla presenza di uomini politici della scuola liberista, fece mancare una visione di programmazione economica da parte dello Stato su cui basare la ricostruzione.\nI reduci.\nNel corso del conflitto circa la met\u00e0 dei combattenti italiani \u00e8 stata catturata sui vari fronti. Si tratta di un totale di circa 1.300.000 uomini, di cui 600.000 catturati dagli Anglo-americani, 50.000 dai sovietici e, dopo il proclama Badoglio, 650.000 dai tedeschi. Di ritorno in Italia da tutto il mondo, non di rado da campi di concentramento, spesso mutilati o invalidi, i soldati italiani reduci della Seconda guerra mondiale ricevono in patria un trattamento freddo. Come scrive Giorgio Rochat:\nDi tale accoglienza imbarazzata e infastidita \u00e8 testimone anche la letteratura dell'epoca: le vicende del protagonista di \"Un I.M.I. ritorna\" di Giovanni Guareschi mostrano che le incomprensioni verso le sofferenze dei reduci spesso si riflettono anche in ambito privato e persino familiare. Qualcosa di analogo in \"Napoli milionaria!\" di Eduardo De Filippo, in cui Gennaro Jovine viene travolto dall'indifferenza nei confronti del suo passato:\nE cos\u00ec, ancora, \u00e8 anche per il giovane ingegnere di \"Tutta la verit\u00e0\" (1950) di Silvio Micheli, nonch\u00e9 per lo zio Alvaro di un romanzo pi\u00f9 tardo, \"L'oro del mondo\" (1987), di Sebastiano Vassalli, il quale, ogniqualvolta gli scappa di riferire qualche episodio della sua vita di soldato, viene investito dalla insofferenza dei familiari.\nIl 3 dicembre 1945 il Ministero per l'assistenza postbellica, retto allora dall'azionista Emilio Lussu, eman\u00f2 una circolare tesa ad evitare la distinzione tra combattenti e non combattenti, proprio per la natura della guerra che aveva investito il territorio italiano. In tale circolare si rende chiaro che gli sforzi tesi al reinserimento dei reduci non dovevano basarsi \"sui meriti acquisiti sui campi di battaglia ma sul danno che i militari hanno ricevuto a causa della lunga permanenza sotto le armi\". Tale previsione, schiacciata su una prospettiva astrattamente illuministica, determina inevitabilmente il malcontento dei reduci, i quali si vedono misconosciute le sofferenze patite in guerra (tra cui spesso la schiavit\u00f9 nei lager). Agli inizi del 1946 tale malcontento si traduce in aperte manifestazioni di protesta (in gennaio a Firenze e Milano): ad esempio, a Bari i reduci chiedono l'allontanamento delle donne dai posti di lavoro per ottenere loro l'impiego.\nIl rimpatrio degli internati \u00e8 inoltre lento: il governo Badoglio, alla firma dell'armistizio di Cassibile (3 settembre 1943), non aveva ritenuto di occuparsene. Nel febbraio del 1946 50.000 soldati italiani sono ancora negli USA e solo faticose trattative hanno in precedenza ottenuto la liberazione di piccoli scaglioni. Circa un milione di internati all'estero rientra in patria tra il 1945 e il 1947.\nI partiti antifascisti, timorosi che il permanere di una tradizione militare lasci campo a rigurgiti di fascismo, cercano in tutti i modi di ostacolare il sorgere di associazioni di ex combattenti. Come scrive Silvio Lanaro:\nGli ultimi governi del regno d'Italia.\nTecnicamente, tutti i governi dall'armistizio dell'8 settembre 1943 al referendum istituzionale del 2 giugno 1946 sono ancora governi del Regno d'Italia che esercitano il potere \"in nome del Re\". Il Governo De Gasperi I \u00e8, \"de facto\", sia l'ultimo governo regio che il primo governo repubblicano; mentre il primo governo repubblicano \"de jure\" sar\u00e0 il Governo De Gasperi II.\nIl ritorno alla vita politica.\nIl fallimento del rinnovamento auspicato dal governo Parri fu aggravato dal deterioramento dell'ordine pubblico messo in crisi dai conflitti nelle fabbriche del Nord e dalle occupazione delle terre al Sud. Parri, per l'opposizione dei liberali e anche per il mancato appoggio dei partiti della sinistra, fu costretto nel dicembre 1945 alle dimissioni in favore di Alcide De Gasperi, appoggiato da una coalizione comprendente i partiti del CLN, con l'esclusione del Partito d'Azione, con Palmiro Togliatti ministro della Giustizia e Pietro Nenni ministro degli Esteri. De Gasperi rimase ininterrottamente capo del governo sino al 1953 caratterizzando la storia italiana di quel periodo decisivo per il suo immediato futuro.\nLe forze progressiste tornarono in primo piano con la vittoria al referendum istituzionale, del 2 giugno 1946, a cui furono ammesse al voto anche le donne, per la scelta tra monarchia e repubblica. Invano Vittorio Emanuele III, nel tentativo di salvare l'istituto monarchico, un mese prima del referendum aveva abdicato in favore del figlio Umberto che il 16 marzo 1946 decret\u00f2, come previsto dall'accordo del 1944, che la forma istituzionale dello Stato sarebbe stata decisa mediante referendum da indirsi contemporaneamente alle elezioni per l'Assemblea Costituente. Il decreto per l'indizione del referendum recitava, in una sua parte: \u00ab... qualora la maggioranza degli elettori votanti si pronunci...\u00bb&lt;ref name=\"RD98/46\"&gt;Decreto legislativo luogotenenziale n\u00ba 98 del 16 marzo 1946&lt;/ref&gt;, frase che poteva lasciar intendere che esisteva anche la possibilit\u00e0 che nessuna delle due forme istituzionali proposte (monarchia o repubblica) raggiungesse la \"maggioranza degli elettori votanti\". Lo scrutinio assegn\u00f2 12.718.641 voti per la repubblica contro i 10.718.502 voti per la monarchia. Con il referendum si vot\u00f2 anche per la scelta dei componenti dell'Assemblea Costituente per l'elaborazione di una nuova carta costituzionale in sostituzione dello Statuto Albertino.\nLa maggioranza dei voti and\u00f2 ai grandi partiti di massa mentre quasi scompariva dalla scena politica il Partito d'Azione, espressione delle \u00e9lite borghesi che avevano combattuto il fascismo. Tuttavia sussisteva ancora un equilibrio fra progressisti e moderati poich\u00e9 comunisti e socialisti rappresentavano il 40% dei votanti. Un'affermazione particolare ebbe il movimento dell'Uomo Qualunque fondato dal giornalista Guglielmo Giannini, a Roma nel 1944.\nCapo provvisorio della Repubblica fu un liberale indipendente Enrico De Nicola che dal 1\u00ba gennaio 1948, a norma della prima disposizione transitoria della Costituzione, assunse titolo ed attribuzioni di Presidente della Repubblica.\nL'Italia nel sistema politico internazionale.\nAlla fine della seconda guerra mondiale l'Italia si trov\u00f2 in una particolare situazione internazionale: sino all'armistizio dell'8 settembre 1943 l'Italia aveva combattuto come alleata con la Germania nazista dalla quale si era inizialmente dissociata fino successivamente a dichiararle guerra come nemica. Nel frattempo si era sviluppato un movimento di liberazione nazionale contro l'occupazione tedesca e i loro collaboratori della Repubblica sociale che aveva contribuito alla vittoria delle forze alleate. Per gli Alleati l'Italia per\u00f2 era considerata una nazione sconfitta alla quale veniva riconosciuta solo la condizione di cobelligeranza. Questo fece s\u00ec che l'Italia nella conferenza di pace di Parigi (1946) venisse considerata alla stessa stregua delle altre nazioni europee alleate della Germania e sconfitte per cui le condizioni di pace impostele furono molto gravose. \nNei precedenti accordi tra gli Alleati infine l'Italia era stata assegnata all'area politica occidentale contrapposta per la sua posizione strategica nel Mediterraneo, alla progressiva costituzione del blocco comunista nei Balcani.\nRivendicando questa importanza strategica italiana e la sua partecipazione effettiva alla guerra contro i tedeschi, il rappresentante del governo italiano, il presidente del consiglio Alcide De Gasperi chiedeva \u00abdi dare respiro e credito alla Repubblica d'Italia\u00bb rivendicando che \u00abil rovesciamento del regime fascista ...non sarebbe stato cos\u00ec profondo se non fosse stato preceduto dalla lunga cospirazione dei patrioti che in patria e fuori agirono a prezzo di immensi sacrifici, senza l'intervento degli scioperi politici delle industrie del Nord, senza l'abile azione clandestina degli uomini dell'opposizione parlamentare e antifascista...\u00bb L'Assemblea dei vincitori non tenne in nessun conto le richieste di De Gasperi, che il 10 febbraio 1947 firm\u00f2 il Trattato di pace.\nL'Italia dovette subire rettifiche di frontiera in favore della Francia e della Jugoslavia, restituire alla Grecia le terre occupate e rinunciare a tutte le colonie, sia quelle fasciste che quelle prefasciste. Come risarcimenti l'Italia dovette pagare milioni di dollari, ricevuti in prestito dagli Stati Uniti, all'URSS, all'Albania, all'Etiopia, alla Grecia e alla Jugoslavia. La flotta navale fu quasi interamente consegnata ai vincitori. Stati Uniti, Gran Bretagna e Francia rinunciarono a chiedere le riparazioni di guerra.\nLa perdita delle colonie non fu sentita in Italia come una diminuzione importante sia per lo scarso valore attribuito a quelle terre sia per il processo di decolonizzazione ormai avanzato in Europa.\nL'esclusione dei partiti comunisti e socialisti dal governo.\nUn particolare dibattito storiografico si \u00e8 aperto a proposito della svolta politica del maggio 1947 in Italia vista come un riflesso della \"guerra fredda\" con la contrapposizione che venne a crearsi alla fine della seconda guerra mondiale tra due blocchi internazionali, generalmente categorizzati come \"Occidente\" (gli Stati Uniti d'America, gli alleati della NATO e i Paesi amici) e \"Oriente\", o pi\u00f9 spesso \"blocco comunista\" (l'Unione Sovietica, gli alleati del Patto di Varsavia e i Paesi amici).\nIn Italia all'interno del partito socialista (congresso del gennaio 1947) vi fu una scissione tra la corrente minoritaria degli \"autonomisti\" con a capo Giuseppe Saragat, sostenitori di una politica filoccidentale, e i \"fusionisti\" di Pietro Nenni, orientati ad una collaborazione di governo con i comunisti.\nNacque cos\u00ec il PSDI (Partito Socialista Democratico Italiano) di Saragat disposto a collaborare con la Democrazia cristiana e a schierarsi per una politica atlantica. De Gasperi pot\u00e9 allora formare per pi\u00f9 di cinque anni una serie di gabinetti centristi quadripartito formati da democristiani, repubblicani, socialdemocratici e, pi\u00f9 tardi, liberali.\nL'esclusione dei partiti della sinistra \u00e8 stata vista da una parte della storiografia come il risultato di un accordo politico di De Gasperi con gli americani per ottenere dagli Stati Uniti un prestito di 100 milioni di dollari.\nLo storico cattolico Pietro Scoppola, che ebbe modo di consultare i documenti presenti nelle carte di De Gasperi, dichiara invece: \u00abNon ho trovato nulla negli appunti di De Gasperi che autorizzi l'ipotesi di un'intesa pregiudiziale al prestito per l'esclusione dei comunisti dal governo.\u00bb\nTuttavia, vi furono certamente delle pressioni dal Dipartimento di Stato americano per l'esclusione dei comunisti e la formazione di un governo di centro che \u00abopportunamente aiutato sul piano economico\u00bb avrebbe potuto raccogliere nuovi consensi elettorali. Secondo lo storico la rottura con i comunisti fu per De Gasperi pi\u00f9 che una scelta, una necessit\u00e0 \u00abun prendere atto di una situazione di fatto gi\u00e0 esistente per il progressivo e ulteriore irrigidirsi della politica rispettiva degli Stati Uniti e dell'Unione Sovietica\u00bb.\nDi parere diverso lo storico Giampiero Carocci, che attribuisce a De Gasperi la subordinazione della politica italiana alle direttive degli Stati Uniti e di aver fatto confluire nella Democrazia Cristiana gli interessi \u00abdei conservatori e delle forze tradizionalmente dominanti\u00bb anche se ebbe il merito di essersi opposto \u00aballe spinte pi\u00f9 rozzamente clericali e a quelle reazionarie del Vaticano\u00bb di papa Pio XII.\nDalle elezioni del 18 aprile 1948 a quelle del 7 giugno 1953.\nI principi politici della nuova Carta Costituzionale, entrata in vigore il 1\u00ba gennaio 1948 vennero messi alla prova dalle elezioni del 18 aprile 1948.\nLa situazione economica con l'applicazione della \"linea Einaudi\" nel frattempo andava migliorando: la diminuzione dell'inflazione, anche a prezzo di un aumento della disoccupazione, riportava lo sviluppo economico nell'alveo del tradizionale sistema capitalistico. L'appoggio della Confindustria, soddisfatta dall'allontanamento dal governo di socialisti e comunisti, e l'arrivo di investimenti dall'estero, fecero s\u00ec che la produzione del 1948 tornasse ai livelli del 1938. Il movimento sindacale unito in un'unica confederazione (CGIL), non soddisfatto della condizione dei lavoratori, manifestava nelle piazze il suo dissenso, represso dai duri interventi della polizia al comando del ministro degli interni Mario Scelba.\nLe elezioni del 1948 videro il trionfo della Democrazia Cristiana che rispetto alle elezioni del 1946 guadagn\u00f2 cinque milioni di voti (48,51 % dei voti) mentre il \"Fronte Democratico Popolare\", formato da PCI e PSI uniti, ne perse un milione. Questa schiacciante vittoria era dovuta ad una serie di cause:\nNonostante la maggioranza conseguita, De Gasperi non volle fondare la sua politica sul solo partito cattolico e chiam\u00f2 al governo esponenti dei partiti laici minori, anche per tenere a freno le spinte integraliste all'interno della DC.\nL'Italia, che in politica estera aveva gi\u00e0 aderito dal 1948 agli organismi europeistici dell'OECE e del Consiglio d'Europa, rese definitivo il suo schieramento dalla parte occidentale con l'adesione alla NATO nell'aprile del 1949. L'integrazione nel sistema economico di mercato dell'Europa occidentale continu\u00f2 con l'adesione alla CECA e nel 1957 alla \"Comunit\u00e0 economica europea\" CEE, vista dagli imprenditori italiani come una garanzia della prevalenza del liberismo economico sugli interventi e controlli statali.\nL'adesione allo schieramento filoccidentale del governo uscito dalle elezioni del 1948 fece aumentare le tensioni sociali, che si espressero nell'attentato a Palmiro Togliatti (14 luglio 1948) e nella scissione all'interno della CGIL, con la formazione nel 1950 della CISL, di orientamento cattolico e della UIL di ispirazione repubblicana e socialdemocratica, il che indebol\u00ec la forza contrattuale del sindacato.\nLe elezioni politiche del 1953, le seconde del dopoguerra, segnarono la crisi della DC, che aveva tentato di garantire il mantenimento della sua egemonia, con l'introduzione di una nuova legge elettorale che assegnasse un premio di maggioranza alla coalizione che conseguisse il 50% + 1 dei voti validi. La \"legge truffa\", come la chiamarono le sinistre che furono assolutamente contrarie, fu promulgata il 31 marzo 1953 (n.148/1953) ed entr\u00f2 in vigore, senza che desse gli effetti previsti, per le elezioni politiche del 3 giugno di quello stesso anno e venne poi abrogata con la legge 615 del 31 luglio 1954. La perdita di quasi un milione di voti rispetto alle elezioni del 1948 contrassegn\u00f2 la crisi della formula politica del centrismo, evidenziata dalle dimissioni dal governo di De Gasperi e dal susseguirsi di una serie di governi politicamente instabili.\nI governi centristi avviarono una parziale riforma agraria nelle zone pi\u00f9 depresse del Paese, gi\u00e0 avviata con il progetto De Gasperi-Segni nell'aprile del 1949 per l'espropriazione e il frazionamento delle grandi propriet\u00e0 agricole. La legge che alla fine venne approvata assegnava ai contadini \u00absolo un terzo o met\u00e0 delle terre originariamente destinate alla redistribuzione\u00bb\nLa riforma divenne strumento di clientelismo elettorale e non riusc\u00ec a formare l'auspicata classe di piccoli proprietari contadini, ma piuttosto piccole aziende a carattere familiare e perci\u00f2 scarsamente produttive che ben presto, dopo il 1959, abbandonarono la coltivazione della terra con un massiccio esodo verso le citt\u00e0, in occasione del boom economico dell'industria e dell'attivit\u00e0 edilizia.\nVi fu un massiccio trasferimento di lavoratori, poi seguiti dalle loro famiglie, dal Sud dell'Italia verso i centri industriali del Nord (Torino, Milano, Genova), mentre proseguiva l'emigrazione verso la Svizzera, la Germania Ovest, la Francia e il Belgio.\nGli stessi governi centristi approvarono l'istituzione della Cassa del Mezzogiorno che con un'azione di sovvenzioni statali ai privati cerc\u00f2 di avviare una politica di costruzione di grandi infrastrutture, al fine di favorire l'unificazione sociale ed economica del Meridione al resto d'Italia. Con il potenziamento dell'IRI, per lo sviluppo delle imprese statali, e la creazione dell'ENI (1953) per la ricerca e l'approvvigionamento degli idrocarburi, lo Stato diveniva poi imprenditore, allo scopo di calmierare l'iniziativa privata, impedendo manovre speculative sul mercato petrolifero.\nI problemi della ricostruzione.\nL'entit\u00e0 dei danni di guerra fu oggetto di diversi studi, anche in vista di un progetto di ricostruzione. Esistono, cos\u00ec, i numeri offerti dall'economista Pasquale Saraceno in \"La ricostruzione industriale italiana\" (1947), che restituiscono il seguente quadro:\nSecondo i calcoli della Banca d'Italia, i danni di guerra patiti dal comparto industriale, nel complesso rappresentavano l'8% del valore degli impianti, mentre \"The Economist\" riferiva che il 62% della rete ferroviaria risultava indenne e cos\u00ec il 50% del materiale rotabile. In queste condizioni, l'industria meccanica era in grado di recuperare rapidamente i numeri della situazione prebellica.\nSebbene la struttura industriale del Paese non fosse stata gravemente danneggiata, anche per l'intervento di salvaguardia degli operai, sussistevano grandi difficolt\u00e0 per la riconversione industriale alla produzione di pace e per i rifornimenti di materie prime. Disastrose le condizioni invece delle maggiori citt\u00e0 italiane distrutte dai bombardamenti, delle strutture stradali, dell'agricoltura, non tanto per la produzione di grano che nel 1945 era al 75% di quella di prima della guerra, quanto per quella dello zucchero e della carne scesa al 10% e al 25% di quella anteguerra.\nManifestazioni, come quella di Milano del 1945, si susseguirono in tutta Italia per il razionamento dei generi alimentari che favoriva il mercato illegale della \"borsa nera\". Mentre la disoccupazione cresceva, aumentava la perdita di valore della lira tanto che il costo della vita era di 20 volte maggiore rispetto al 1938 e nel 1946, nel giro di un anno, i prezzi raddoppiarono. Il reddito nazionale del 1945 era pari al 51,9% di quello del 1938. La massa monetaria circolante era quattordici volte quella del 1939 (e cio\u00e8 di 451 miliardi di lire).\nMa la guerra aveva provocato anche disastri morali con la lotta armata ai nazifascisti che in alcuni casi si era trasformata da guerra patriottica di liberazione in una vera e propria guerra civile con i suoi strascichi di odi e vendette private.\nL'ordine pubblico era fortemente compromesso dalla delinquenza per bande organizzata in molte regioni e dal movimento separatista siciliano, per le sue complicit\u00e0 mafiose, anche se \"naturalmente, il separatismo non fu tutto mafia n\u00e9 tutti i mafiosi furono separatisti. Moltissimi seguaci del movimento non ebbero nulla a che vedere con la mafia...\".\nLa ripresa fu comunque rapida: nel settembre del 1946, l'attivit\u00e0 industriale era pari al 70% di quella del 1938..\nLe nuove logiche geopolitiche della Guerra Fredda contribuirono, tuttavia, a far s\u00ec che l'Italia, paese cerniera fra l'Europa Occidentale, la Penisola Balcanica, l'Europa Centrale e l'Africa Settentrionale, vedesse del tutto dimenticato il suo antico ruolo di potenza nemica e potesse cos\u00ec godere, a partire dal 1947, di consistenti aiuti da parte del Piano Marshall, valutabili in circa 1.2 miliardi di dollari dell'epoca..\nIl Piano Marshall.\nIstituito il 3 giugno 1948, ufficialmente chiamato piano per la ripresa europea (\"European Recovery Plan\") a seguito della sua attuazione, fu uno dei piani politico-economici statunitensi per la ricostruzione dell'Europa dopo la seconda guerra mondiale. Il piano riusc\u00ec almeno in parte a risollevare le sorti economiche di alcuni Paesi europei, tra cui l'Italia, consentendo di intraprendere per conto proprio politiche industriali volte alla ricostruzione e crescita economica.\nL'attivit\u00e0 dell'IRI.\nNato in epoca fascista per iniziativa dell'allora capo del Governo Benito Mussolini al fine di evitare il fallimento delle principali banche italiane (Commerciale, Credito Italiano e Banco di Roma) e con esse il crollo dell'economia, gi\u00e0 provata dalla crisi economica mondiale iniziata nel 1929, nel secondo dopoguerra allarg\u00f2 progressivamente i suoi settori di intervento e fu l'ente che modernizz\u00f2 e rilanci\u00f2 l'economia italiana soprattutto negli anni cinquanta e sessanta durante le fasi della ricostruzione post-bellica e l'inizio del boom economico; nel 1980 l'IRI era un gruppo di circa societ\u00e0 e con pi\u00f9 di dipendenti.\nIl miracolo economico.\nIl piano Marshall, operativo sin al 1951, aveva dato una prima spinta alla ricostruzione del paese che inizi\u00f2 a procedere rapidamente e con le sue forze verso lo sviluppo economico a partire dal 1954 sino all'entrata nel Mercato comune nel 1957. Nel giro di pochi anni l'Italia divenne uno stato prevalentemente urbano e industriale sino a posizionarsi al settimo posto tra i paesi pi\u00f9 industrializzati. Un rilevante progresso si ebbe nell'industria tessile, siderurgica, meccanica, chimica, petrolchimica e dell'edilizia.\nQuesta grande espansione economica fu determinata da una serie di elementi concomitanti:\nLo sviluppo, quindi, non fu omogeneo ed anzi aggrav\u00f2 lo squilibrio tra Nord e Sud:\nTra gli effetti negativi del boom vanno alla fine annoverati:\nI socialisti nel governo.\nDopo una serie di tentativi da parte delle correnti pi\u00f9 conservatrici della DC di spostare l'asse del governo verso la destra dello schieramento politico italiano, con le conseguenti vicende del governo Tambroni, anche a seguito del mutamento del clima politico internazionale nella coesistenza pacifica tra Occidente e Oriente, il Partito Socialista Italiano cominci\u00f2 a collaborare con il governo prima con un appoggio parlamentare esterno al governo di Amintore Fanfani (1962) ed infine con la partecipazione diretta al governo di Aldo Moro (1963).\nIl leader del PSI Pietro Nenni, dopo la denunzia dei crimini di Stalin fatta da Kruscev al XX Congresso del PCUS (febbraio 1956), e soprattutto dopo la repressione armata da parte dell'URSS della rivolta ungherese (ottobre 1956), restitu\u00ec il Premio Stalin conseguito cinque anni prima e devolse la somma ricevuta alla Croce Rossa Internazionale in favore delle vittime della rivoluzione ungherese e della crisi di Suez e fond\u00f2 all'interno del PSI la corrente \"autonomia socialista\", tendente a creare le condizioni per un governo che fosse espressione di un accordo tra i socialisti ed il centro. Ad essa si contrappose la corrente dei \"carristi\", cos\u00ec chiamati perch\u00e9 favorevoli all'intervento militare, con i \"carri armati\", delle truppe sovietiche in Ungheria, i cui componenti, in gran parte, uscirono dal Partito nel 1964 per dare vita al nuovo PSIUP.\nL'ingresso dei socialisti al governo trov\u00f2 una forte opposizione da parte della Confindustria, mentre alcuni imprenditori erano favorevoli alla corresponsabilizzazione dei lavoratori come giovevole per la produzione, se non altro per la diminuzione degli scioperi, non sottovalutando poi i vantaggi di una maggiore stabilit\u00e0 politica che avrebbe permesso la realizzazione di una programmazione economica pi\u00f9 accurata.\nI socialisti in cambio del loro appoggio al governo chiesero l'istituzione delle regioni a statuto ordinario, una riforma agraria tendente alla soppressione della mezzadria, la riforma della scuola con l'estensione della durata della scuola dell'obbligo e soprattutto la nazionalizzazione della produzione dell'energia elettrica. Quest'ultima fu attuata nel 1962 con il governo Fanfani con la creazione dell'ente statale ENEL. Venne attuata anche la scuola media unica con l'obbligo scolastico fino al 14\u00ba anno d'et\u00e0. Fu invece bloccata la riforma agraria e l'istituzione delle regioni, in quanto la corrente conservatrice della DC temeva il costituirsi delle \"regioni rosse\".\nI comunisti e una parte della sinistra interna al PSI (che poi dar\u00e0 vita alla scissione del PSIUP) giudicarono l'apertura a sinistra della DC come un'operazione di trasformismo:\nControprova di questo giudizio fu la scissione all'interno del PSI dei cosiddetti \"carristi\", che fondarono il nuovo partito del PSIUP, rifiutandosi, come dicevano, di dare sostegno alle forze conservatrici. Sullo stesso piano fu l'opposizione del PCI al governo di centro-sinistra, premiata, assieme al PSIUP, nelle elezioni del 28 aprile 1963 da un aumentato consenso elettorale.\nIl nuovo governo Moro (agosto 1963-dicembre 1964) si trov\u00f2 cos\u00ec in gravi difficolt\u00e0, anche per la fase di recessione che attraversava in quel momento l'economia italiana, ma riusc\u00ec a portare a termine importanti riforme, nonostante l'opposizione o l'astensione dei comunisti, come nel caso dello \"Statuto dei lavoratori\" e dell'ordinamento regionale.\nLa svolta del PCI e il deterioramento del centro-sinistra.\nIl 21 agosto 1964 Palmiro Togliatti era morto a Yalta lasciando un testamento politico dove auspicava una nuova via italiana al socialismo:\nContro la cosiddetta \"apertura a sinistra\" della Democrazia Cristiana di Fanfani e di Moro e l'ingresso dei socialisti al governo, che avrebbe potuto costituire, secondo le forze reazionarie, una sorta di \"cavallo di Troia\" in vista di una futura eventuale partecipazione comunista all'esecutivo, nel 1964 venne organizzato un colpo di Stato (\"piano Solo\") che fall\u00ec per la sua stessa inefficienza. Si trattava di quello che venne scoperto pi\u00f9 tardi nel 1967 come lo \"scandalo del SIFAR\".\nLe elezioni del 1968 rafforzarono sia la DC che il PCI, mentre sub\u00ec un tracollo, effetto della delusione degli elettori della sua politica al governo, il nuovo partito PSU nato dalla unificazione dei due partiti socialisti.\nIntorno agli anni 1967-1968 incominci\u00f2 una parziale ripresa dell'economia, ma nel 1969 il rinnovo dei contratti di lavoro gener\u00f2 nel Paese un'ondata di proteste e manifestazioni di piazza. La Destra vedeva in questi sconvolgimenti dell'ordine pubblico una minaccia di sovversione e invocava l'intervento dello Stato forte.\nIl 12 dicembre 1969 una bomba ad alto potenziale venne fatta esplodere nella Banca nazionale dell'agricoltura in Piazza Fontana a Milano che caus\u00f2 sedici morti e sessanta feriti: un episodio di terrorismo politico di cui furono accusati prima gli anarchici e successivamente i neofascisti. L'avvenimento apr\u00ec la strada a una serie fatti eversivi come il tentativo di fallito colpo di Stato nel 1970 del principe Junio Valerio Borghese, ex comandante della X\u00aa Flottiglia MAS nella RSI e l'azione insurrezionale di vari movimenti clandestini armati. A complicare il clima politico concorse il movimento di contestazione studentesca che invest\u00ec l'Italia dal 1969, preludio dell'autunno caldo e dei successivi anni di piombo."}
{"id": "3885073", "revid": "92723", "url": "https://it.wikipedia.org/wiki?curid=3885073", "title": "Diocesi di Calcide di Grecia", "text": "La diocesi di Calcide di Grecia (in latino: \"Dioecesis Chalcidensis in Graecia\") \u00e8 una sede soppressa e sede titolare della Chiesa cattolica.\nStoria.\nCalcide \u00e8 un'antica sede vescovile della Grecia, sull'isola di Eubea, che in et\u00e0 medievale i Veneziani chiamarono Negroponte, dal ponte che la univa al continente.\nInizialmente suffraganea dell'arcidiocesi di Corinto, nel IX secolo entr\u00f2 a far parte della metropolia di Atene. Era conosciuta anche con il nome di Euripo e come tale \u00e8 menzionata nella \"Notitia Episcopatuum\" redatta dall'imperatore bizantino Leone VI (886-912).\nNon sono molti i vescovi greci documentati di questa antica diocesi nel primo millennio. Il primo \u00e8 Costantino, che sottoscrisse nel 458 la lettera dei vescovi della Grecia all'imperatore Leone I dopo la morte di Proterio di Alessandria. Le Quien fa precedere Costantino dal vescovo Anatolio (363); ma questo vescovo appartiene in realt\u00e0 alla sede di Berea nella Siria Prima. Dopo Costantino Le Quien inserisce, con il beneficio del dubbio, un Giovanni Damasceno, vescovo di Evaria, inserito dallo stesso autore anche nella cronotassi dei vescovi di Eurea di Fenicia. Teodoro e Teofilatto, vescovi di Euripo, presero parte rispettivamente ai Concili di Costantinopoli dell'869-870 e dell'879-880 che trattarono la questione del patriarca Fozio di Costantinopoli.\nNel 1205 tutta l'isola fu occupata da Bonifacio I del Monferrato e nel 1209 pass\u00f2 alla repubblica di Venezia, che istitu\u00ec la signoria di Negroponte, conquistata dai Turchi nel 1470. In questo periodo fu istituita sull'isola una diocesi di rito latino, che prese il nome di Negroponte, con sede nell'antica Euripo. Primo vescovo fu il greco Teodoro, che aveva aderito al cattolicesimo e perci\u00f2 fu confermato dal legato pontificio sulla sede di cui era gi\u00e0 vescovo. La diocesi fu unita al patriarcato di Costantinopoli l'8 febbraio 1314 e serv\u00ec da commenda per la sussistenza dei patriarchi latini, che dal 1261 vivevano in esilio in seguito alla caduta dell'impero latino di Costantinopoli. Negroponte divenne cos\u00ec la residenza ufficiale dei patriarchi latini di Costantinopoli, anche se molto spesso essi risiedevano altrove e guidavano la diocesi tramite un procuratore. Tale situazione permase fino alla caduta dell'isola in mano turca nel 1470.\nDal 1933 Calcide di Grecia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 26 novembre 1966.\nFino al vescovo Johannes Olaf Fallize, la sede \u00e8 menzionata dalle fonti come sede arcivescovile di Calcide (o anche Negroponte). Solo successivamente la sede \u00e8 ridotta al rango di diocesi."}
{"id": "3885075", "revid": "287204", "url": "https://it.wikipedia.org/wiki?curid=3885075", "title": "Nazionale di pallacanestro femminile della Gran Bretagna", "text": "La nazionale di pallacanestro femminile della Gran Bretagna rappresenta il Regno Unito nelle competizioni internazionali femminili di pallacanestro, ed \u00e8 gestita dalla British Basketball Federation. La selezione \u00e8 nata nel 2005 per volere delle Federazioni inglese, scozzese e gallese.\nPiazzamenti.\nA partire dal 2005, la nazionale della Gran Bretagna \u00e8 riuscita a qualificarsi per i soli FIBA EuroBasket Women 2011, conclusi all'11\u00ba posto. Partecipa di diritto, in quanto rappresentativa della nazione ospitante, ai Giochi olimpici del 2012."}
{"id": "3885076", "revid": "136801", "url": "https://it.wikipedia.org/wiki?curid=3885076", "title": "Delray Beach International Tennis Championships 2012 (ATP Champions Tour)", "text": ""}
{"id": "3885078", "revid": "267975", "url": "https://it.wikipedia.org/wiki?curid=3885078", "title": "Diocesi di Daulia", "text": "La diocesi di Daulia () \u00e8 una sede soppressa e sede titolare della Chiesa cattolica.\nStoria.\nDaulia, nei pressi della citt\u00e0 di Davleia, \u00e8 un'antica sede vescovile della Grecia, suffraganea dell'arcidiocesi di Atene.\n\u00c8 incerta l'origine della diocesi. Probabilmente sorse dopo l'invasione slava della Grecia e di certo prese il posto delle precedenti diocesi di Elatea e di Opo, andate distrutte. Appare per la prima volta in una \"Notitia Episcopatuum\" della fine del VII secolo (Janin) o dell'VIII secolo (van den Gheyn), ed \u00e8 ancora documentata nelle \"Notitiae\" fino agli inizi del XV secolo. Unico vescovo noto nel primo millennio cristiano \u00e8 Germano, menzionato in una iscrizione, morto nel 919. La sigillografia ha restituito i nomi di due vescovi, Basilio e Teodoro, vissuti tra X e XI secolo. Una serie episcopale di una quindicina di nomi \u00e8 documentata dal XV secolo fino agli inizi del XIX secolo; alla fine del XVI secolo la diocesi assunse il nome di \"diocesi di Daulia e Talantio\"; nel 1833 la sede greca fu soppressa.\nIn seguito alla quarta crociata fu eretta una diocesi di rito latino con il titolo di \"Davaliensis\". Essa possedeva anche un capitolo, dato che papa Innocenzo III conferm\u00f2 Randolfo, decano della chiesa di Davalia, il 22 gennaio 1208. Tra il 1208 ed il 1213 un anonimo vescovo latino di Daulia \u00e8 spesso citato nelle lettere di papa Innocenzo III.\nDal XVI secolo Daulia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 28 giugno 1972. I titolari del XVI e XVII secolo erano vescovi ausiliari di Spira."}
{"id": "3885079", "revid": "92723", "url": "https://it.wikipedia.org/wiki?curid=3885079", "title": "Diocesi di Elatea", "text": "La diocesi di Elatea (in latino: \"Dioecesis Elatensis\") \u00e8 una sede soppressa e sede titolare della Chiesa cattolica.\nStoria.\nElatea, oggi nel territorio comunale di Amflikeia-Elateia, \u00e8 un'antica sede vescovile della Grecia. Non \u00e8 pi\u00f9 menzionata nella \"Notitia Episcopatuum\" redatta dall'imperatore bizantino Leone VI (886-912) ed in quelle successive.\nA questa antica diocesi, scomparsa probabilmente con le prime invasioni barbariche, Le Quien attribuisce due vescovi: Atenodoro, che prese parte al concilio di Sardica; e Alessandro, che sottoscrisse nel 458 la lettera dei vescovi della Grecia all'imperatore Leone I dopo la morte di Proterio di Alessandria.\nDal 1933 Elatea \u00e8 annoverata tra le sedi vescovili titolari della Chiesa cattolica; la sede \u00e8 vacante dal 26 maggio 1981."}
{"id": "3885080", "revid": "136801", "url": "https://it.wikipedia.org/wiki?curid=3885080", "title": "Delray Beach International Tennis Championships 2012 (ATP Champions Tour) - Singolare", "text": ""}
{"id": "3885081", "revid": "767487", "url": "https://it.wikipedia.org/wiki?curid=3885081", "title": "S\u00e9gol\u00e8ne", "text": "Origine e diffusione.\nContinua il nome germanico medievale \"Sigolina\", attestato in Francia in svariate forme latinizzate quali \"Segelina\", \"Sigilina\", \"Siclina\", \"Segolena\" e via dicendo. Era in origine un diminutivo di \"Sigila\" (al maschile \"Sigilo\"), a sua volta un diminutivo di \"Siga\" (al maschile \"Sigo\"), che era un ipocoristico di nomi comincianti con l'elemento \"sigu\", \"vittoria\", quali Sigberto, Sigismondo e Sigilinda (nome, quest'ultimo, al quale viene direttamente ricondotto da alcune fonti).\nOnomastico.\nL'onomastico ricorre il 24 luglio in memoria della gi\u00e0 citata santa Segolena, vedova e poi badessa a Troclar, presso Albi."}
{"id": "3885084", "revid": "92723", "url": "https://it.wikipedia.org/wiki?curid=3885084", "title": "Diocesi di Megara", "text": "La diocesi di Megara (in latino: \"Dioecesis Megarensis\") \u00e8 una sede soppressa e sede titolare della Chiesa cattolica.\nStoria.\nMegara \u00e8 un'antica sede vescovile della Grecia, assente nelle pi\u00f9 antiche \"Notitiae Episcopatuum\". Michel Le Quien attribuisce a questa diocesi quattro vescovi: Alipio, presente al concilio di Sardica; Nicia, che fu tra i padri del concilio di Calcedonia nel 451; Agatodoro, che sottoscrisse nel 458 la lettera dei vescovi della Grecia all'imperatore Leone I dopo la morte di Proterio di Alessandria; e Dionisio, che intervenne al secondo concilio di Costantinopoli nel 553.\nQuando furono istituite le diocesi di rito latino in Grecia, a seguito della quarta crociata, papa Innocenzo III conferm\u00f2 al primo arcivescovo latino di Atene, Berardo, le diocesi che erano state della provincia ecclesiastica di rito bizantino (1208); tra queste anche la diocesi di Megara. Tuttavia non sono noti vescovi latini residenziali per questa sede, che venne unita l'11 marzo 1222 con l'arcidiocesi di Atene, di cui era suffraganea.\nDal XIV secolo Megara \u00e8 annoverata tra le sedi vescovili titolari della Chiesa cattolica; la sede \u00e8 vacante dal 18 marzo 1969."}
{"id": "3885085", "revid": "322321", "url": "https://it.wikipedia.org/wiki?curid=3885085", "title": "Diocesi di Mundinizza", "text": "La diocesi di Mundinizza (in latino: \"Dioecesis Mundinitzensis\") \u00e8 una sede soppressa e sede titolare della Chiesa cattolica.\nStoria.\nMundinizza, identificabile con Budonitza, \u00e8 un'antica sede vescovile della Grecia, suffraganea dell'arcidiocesi di Atene. Dal Le Quien \u00e8 chiamata \"Mendinitzam\" o \"Bendinitzam\". Nessun vescovo \u00e8 conosciuto di questa diocesi, che non appare in nessuna antica \"Notitia Episcopatuum\".\nIn seguito alla quarta crociata, fu eretta una diocesi di rito latino con il nome di Termopile o Termopili (\"dioecesis Thermopylarum\"), che Konrad Eubel identifica con l'antica Mundinizza.\nDal XIV secolo Mundinizza \u00e8 annoverata tra le sedi vescovili titolari della Chiesa cattolica; la sede \u00e8 vacante dal 15 novembre 1966. L'antica sede titolare di Termopile assunse il nome attuale nel 1933 con la revisione dell\"'Index sedium titularium\"."}
{"id": "3885086", "revid": "92723", "url": "https://it.wikipedia.org/wiki?curid=3885086", "title": "Diocesi di Opo", "text": "La diocesi di Opo (in latino: \"Dioecesis Opuntia\") \u00e8 una sede soppressa e sede titolare della Chiesa cattolica.\nStoria.\nOpo, identificabile con Kastraki, \u00e8 un'antica sede vescovile della Grecia. Non appare in nessuna antica \"Notitia Episcopatuum\", segno che la diocesi scomparve ben presto, probabilmente in seguito alle prime invasioni barbariche.\nSono tre i vescovi che Le Quien attribuisce ad Opo. Domno partecip\u00f2 al concilio di Efeso nel 431. Atanasio \u00e8 documentato in tre occasioni: prese parte al cosiddetto \"brigantaggio\" di Efeso del 449 e al concilio di Calcedonia nel 451; e sottoscrisse nel 458 la lettera dei vescovi della Grecia all'imperatore Leone I dopo la morte di Proterio di Alessandria. Callinico infine intervenne al secondo concilio di Costantinopoli nel 553.\nDal 1933 Opo \u00e8 annoverata tra le sedi vescovili titolari della Chiesa cattolica; la sede \u00e8 vacante dal 4 ottobre 1980."}
{"id": "3885089", "revid": "122615947", "url": "https://it.wikipedia.org/wiki?curid=3885089", "title": "Carroll Ballard", "text": "Ha diretto sei film fra i quali \"Black Stallion\" (1979) e \"Fly Away Home\" (1996).\nBiografia.\nStudi\u00f2 alla scuola di cinematografia della UCLA, dove ebbe fra i compagni di classe Francis Ford Coppola.\nFra le sue prime opere vanno ricordati i documentari \"Beyond This Winter's Wheat\" (1965) e \"Harvest\" (1967), realizzati per la U.S. Information Agency. L'ultimo venne nominato per l'Academy Award. Diresse anche un cortometraggio dal titolo \"The Perils of Priscilla\" (1969), filmato prendendo come base il tunto di vista di un gatto e \"Rodeo\" (1970), una visione intimistica dell'edizione del 1968 del \"National Finals Rodeo\" di Oklahoma City. Fu direttore della seconda unit\u00e0 per \"Star Wars\" (1977), per il quale gir\u00f2 la maggior parte delle scene in esterni ambientate nel deserto.\nBallard ebbe finalmente l'opportunit\u00e0 di girare un film tutto suo quando Coppola gli offr\u00ec di dirigere \"Black Stallion\" (1979), un adattamento del libro per ragazzi di Walter Farley. Il film ottenne la candidatura a due premi Academy Awards, compreso quello di miglior attore non protagonista a Mickey Rooney. Nel 2002, la Library of Congress inser\u00ec il film al National Film Registry.\nIl suo secondo film fu \"Never Cry Wolf\" (1983), basato sull'autobiografia di Farley Mowat, \"Never Cry Wolf\", nel quale erano descritte le esperienze di Mowat a contatto con i lupi dell'Artico.\nNegli anni 1990, diresse due film: \"Wind\" (1992) e \"Fly Away Home\" (1996).\nIl suo film pi\u00f9 recente, \"Duma\" (2005), narra la storia dell'amicizia fra un giovane sudafricano ed un giovane ghepardo.\nLa maggior parte dei film di Ballard trattano dei rapporti fra gli uomini e la natura ed hanno una venatura molto poetica. Il critico cinematografico Kenneth Turan scrisse: "}
{"id": "3885090", "revid": "112203327", "url": "https://it.wikipedia.org/wiki?curid=3885090", "title": "Grand Prix de Plumelec-Morbihan 2006", "text": "La Grand Prix de Plumelec-Morbihan 2006, sedicesima edizione della corsa e valida come evento dell'UCI Europe Tour 2006 categoria 1.1, si svolse il 27 maggio 2006. Fu vinta dal francese C\u00e9dric Herv\u00e9 che giunse al traguardo con il tempo di 4h11'47\".\nAl traguardo 45 ciclisti portarono a termine il percorso."}
{"id": "3885091", "revid": "2730", "url": "https://it.wikipedia.org/wiki?curid=3885091", "title": "Diocesi di Oreo", "text": "La diocesi di Oreo () \u00e8 una sede soppressa e sede titolare della Chiesa cattolica.\nStoria.\nOreo, identificabile con Oreoi a nord dell'isola di Eubea, \u00e8 un'antica sede vescovile della Grecia. Inizialmente suffraganea dell'arcidiocesi di Corinto, nel IX secolo entr\u00f2 a far parte della metropolia di Atene. \u00c8 menzionata nelle \"Notitiae Episcopatuum\" a partire da quella redatta dall'imperatore bizantino Leone VI (886-912).\nIncerta \u00e8 la ricostruzione della cronotassi per questa diocesi nel primo millennio. Michel Le Quien attribuisce a Oreo due vescovi, Teofilo e Fileto, che avrebbero preso parte rispettivamente al concilio di Calcedonia del 451 e a quello di Nicea del 787. Secondo uno studio di Silvia Acerbi (2001), al concilio di Calcedonia avrebbe partecipato il vescovo Marco di Euria, sede che potrebbe essere quella di Oreo, ma anche quella di Eurea di Epiro. Inoltre lo stesso Le Quien fa notare come, se nella versione latina degli atti calcedonesi appare il termine \"Theophilus Orei civitatis\", nella versione greca Teofilo \u00e8 menzionato come vescovo di Ariasso. Per il secondo concilio di Nicea, le liste episcopali pubblicate da Jean Darrouz\u00e8s (1975) parlano del vescovo Filippo e non Fileto. Un sigillo datato alla seconda met\u00e0 del X secolo, ha restituito il nome del vescovo Costantino.\nDal 1927 Oreo \u00e8 annoverata tra le sedi vescovili titolari della Chiesa cattolica; la sede \u00e8 vacante dal 28 aprile 1966."}
{"id": "3885092", "revid": "92723", "url": "https://it.wikipedia.org/wiki?curid=3885092", "title": "Diocesi di Portmo", "text": "La diocesi di Portmo (in latino: \"Dioecesis Porthmensis\") \u00e8 una sede soppressa e sede titolare della Chiesa cattolica.\nStoria.\nPortmo, nell'isola di Eubea, \u00e8 un'antica sede vescovile della Grecia. Inizialmente suffraganea dell'arcidiocesi di Corinto, nel IX secolo entr\u00f2 a far parte della metropolia di Atene. Cos\u00ec \u00e8 menzionata nella \"Notitia Episcopatuum\" redatta dall'imperatore bizantino Leone VI (886-912) ed in quelle successive.\nSono due i vescovi attribuiti da Michel Le Quien a questa antica diocesi: Teodoro, che intervenne al secondo concilio di Costantinopoli nel 553; e Leone, che prese parte al concilio di Nicea del 787.\nDal 1933 Portmo \u00e8 annoverata tra le sedi vescovili titolari della Chiesa cattolica; la sede \u00e8 vacante. Nel Settecento la Santa Sede assegn\u00f2 il titolo \"Portimensis\" al vescovo Eugenio Pilotti, vicario apostolico di Shensi e Shansi; Eubel identifica questo titolo con quello della diocesi di Portmo. Il titolo tuttavia non appare pi\u00f9 negli Annuari pontifici dell'Ottocento."}
{"id": "3885093", "revid": "729019", "url": "https://it.wikipedia.org/wiki?curid=3885093", "title": "Lidija Skoblikova", "text": ""}
{"id": "3885094", "revid": "729019", "url": "https://it.wikipedia.org/wiki?curid=3885094", "title": "Fr\u00e9d\u00e9ric Moncassin", "text": "Carriera.\nGli esordi.\nSi mise in luce tra i dilettanti quando nel 1989 vinse la Parigi-Roubaix di categoria e ottenne un contratto da stagista con la squadra francese Super U.\nProfessionista.\nVenne confermato dalla stessa squadra, che nel frattempo aveva cambiato sponsor e nome diventando Castorama, passando quindi professionista nel 1990. Ottenne subito buoni successi come le due tappa al Giro del Delfinato. I risultati pi\u00f9 prestigiosi della carriera li ottenne nel 1996, quando correva con la GAN vincendo due tappe al Tour de France, indossando per un giorno la maglia gialla e piazzandosi secondo nella Classifica a punti dietro Erik Zabel.\nNon vinse mai una classica anche se si classific\u00f2 secondo al Giro delle Fiandre nel 1997 e terzo alla Milano-Sanremo nel 1998.\nDopo il ritiro.\nDal 2004 al 2008 \u00e8 stato Commissario Tecnico della Nazionale francese. Nel 2012 \u00e8 invece entrato nello staff dirigenziale della squadra statunitense Team Type 1-Sanofi in qualit\u00e0 di direttore sportivo."}
{"id": "3885096", "revid": "322321", "url": "https://it.wikipedia.org/wiki?curid=3885096", "title": "Diocesi di Salona", "text": "La diocesi di Salona (in latino: \"Dioecesis Salonensis\") \u00e8 una sede soppressa e sede titolare della Chiesa cattolica.\nStoria.\nSalona corrisponde all'antica citt\u00e0 greca di \"Amphissa\", distrutta dai Bulgari nell'alto medioevo e ricostruita dai Franchi durante la quarta crociata con il nome di Salona. Qui furono erette una signoria franca, la contea di Salona, ed una diocesi di rito latino. La citt\u00e0 rimase in mano agli Occidentali fino al 1410, quando fu definitivamente conquistata dagli Ottomani.\nDal 1925 Salona \u00e8 annoverata tra le sedi vescovili titolari della Chiesa cattolica; la sede \u00e8 vacante dal 16 dicembre 1964."}
{"id": "3885098", "revid": "92723", "url": "https://it.wikipedia.org/wiki?curid=3885098", "title": "Diocesi di Scarfea", "text": "La diocesi di Scarfea (in latino: \"Dioecesis Scarpheaensis\") \u00e8 una sede soppressa e sede titolare della Chiesa cattolica.\nStoria.\nScarfea \u00e8 un'antica sede vescovile della Grecia, collocata nei pressi delle Termopili. \u00c8 assente nelle pi\u00f9 antiche \"Notitiae Episcopatuum\". Le Quien attribuisce a Scarfea un solo vescovo, Zoilo, che sottoscrisse nel 458 la lettera dei vescovi della Grecia all'imperatore Leone I dopo la morte di Proterio di Alessandria. La diocesi fu presumibilmente soppressa a seguito delle prime invasioni barbariche.\nDal 1933 Scarfea \u00e8 annoverata tra le sedi vescovili titolari della Chiesa cattolica; la sede finora non \u00e8 mai stata assegnata."}
{"id": "3885100", "revid": "267975", "url": "https://it.wikipedia.org/wiki?curid=3885100", "title": "Diocesi di Sciro", "text": "La diocesi di Sciro () \u00e8 una sede soppressa e sede titolare della Chiesa cattolica.\nStoria.\nSciro, isola delle Sporadi settentrionali, \u00e8 un'antica sede vescovile della Grecia. Inizialmente suffraganea dell'arcidiocesi di Corinto, nel IX secolo entr\u00f2 a far parte della metropolia di Atene; cos\u00ec \u00e8 menzionata nelle \"Notitiae Episcopatuum\" a partire da quella redatta dall'imperatore bizantino Leone VI (886-912) fino al XV secolo.\nA questa diocesi Michel Le Quien attribuisce un solo vescovo nel primo millennio, Ireneo, che prese parte al concilio di Sardica del 344/347. Non \u00e8 tuttavia certa l'appartenenza di questo vescovo alla diocesi di Sciro. La sigillografia ha restituito il nome di un altro vescovo, Michele, il cui sigillo \u00e8 datato al VII secolo.\nQuando furono istituite le diocesi di rito latino in Grecia, a seguito della quarta crociata, papa Innocenzo III conferm\u00f2 al primo arcivescovo latino di Atene, Berardo, le diocesi che erano state della provincia ecclesiastica di rito bizantino (1208); tra queste anche la diocesi di Sciro. Tuttavia non sono noti vescovi latini per questa sede.\nDal 1933 Sciro \u00e8 annoverata tra le sedi vescovili titolari della Chiesa cattolica; la sede \u00e8 vacante dal 10 dicembre 1971."}
{"id": "3885102", "revid": "267975", "url": "https://it.wikipedia.org/wiki?curid=3885102", "title": "Sede titolare di Termopile", "text": ""}
{"id": "3885103", "revid": "599013", "url": "https://it.wikipedia.org/wiki?curid=3885103", "title": "Adolfo Celli", "text": "Caratteristiche tecniche.\nGiocava come difensore sinistro."}
{"id": "3885105", "revid": "267975", "url": "https://it.wikipedia.org/wiki?curid=3885105", "title": "Diocesi di Anastasiopoli", "text": "La diocesi di Anastasiopoli () \u00e8 una sede soppressa e sede titolare della Chiesa cattolica.\nStoria.\nAnastasiopoli, identificabile con Buru-Kalesi, \u00e8 un'antica sede vescovile della provincia romana di Rodope nella diocesi civile di Tracia. Faceva parte del patriarcato di Costantinopoli ed era suffraganea dell'arcidiocesi di Traianopoli.\nIl Martirologio Romano ricorda al 22 aprile il vescovo Teodoro il Siceota, che mor\u00ec nel 613 dopo essersi dimesso dall'incarico vescovile per ritirarsi in un monastero.\nLa sede appare in tutte le \"Notitiae Episcopatuum\" del patriarcato dalla met\u00e0 del VII secolo fino al XII o XIII secolo. Incerta \u00e8 la cronotassi per questa diocesi, a causa dell'omonimia con altre diocesi bizantine antiche. \u00c8 il caso, per esempio, del vescovo Mariano, che prese parte al concilio di Costantinopoli dell'879-880 che riabilit\u00f2 il patriarca Fozio di Costantinopoli, che Le Quien assegna sia alla sede di Anastasiopoli nella Galazia Prima sia a quella della provincia di Rodope.\nDal XVIII secolo Anastasiopoli \u00e8 annoverata tra le sedi vescovili titolari dalla Chiesa cattolica; la sede \u00e8 vacante dal 20 dicembre 1970."}
{"id": "3885108", "revid": "267975", "url": "https://it.wikipedia.org/wiki?curid=3885108", "title": "Arcidiocesi di Cipsela", "text": "L'arcidiocesi di Cipsela (in latino: \"Archidioecesis Cypselensis\") \u00e8 una sede soppressa e sede titolare della Chiesa cattolica.\nStoria.\nCipsela, corrispondente alla citt\u00e0 turca di \u0130psala, \u00e8 un'antica sede arcivescovile autocefala della provincia romana di Rodope nella diocesi civile di Tracia e nel patriarcato di Costantinopoli.\nOriginariamente suffraganea dell'arcidiocesi di Traianopoli, a partire dal VII secolo appare nelle \"Notitiae Episcopatuum\" come sede autocefala.\nDiversi sono i vescovi noti di questa sede. Giorgio e Teofilatto parteciparono ai concili ecumenici del 553 e del 787. Stefano era presente ai due concili di Costantinopoli dell'869-870 e dell'879-880. Il nome di Nicola appare in un sigillo databile al X secolo. Leone sottoscrisse una decisione del patriarca Sisinnio il 21 febbraio 997 riguardante gli impedimenti matrimoniali. Pietro partecip\u00f2 a diversi sinodi patriarcali nel 1027, 1030 e 1038. Demetrio e Giovanni presero parte ad altri sinodi patriarcali celebrati nel 1079 e nella seconda met\u00e0 del XII secolo.\nDal 1929 Cipsela \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 20 aprile 1969."}
{"id": "3885110", "revid": "92723", "url": "https://it.wikipedia.org/wiki?curid=3885110", "title": "Arcidiocesi di Eno", "text": "L'arcidiocesi di Eno () \u00e8 una sede soppressa e sede titolare della Chiesa cattolica.\nStoria.\nEno, corrispondente alla citt\u00e0 turca di Enez, \u00e8 un'antica sede arcivescovile autocefala della provincia romana di Rodope nella diocesi civile di Tracia e nel patriarcato di Costantinopoli.\nInizialmente suffraganea dell'arcidiocesi di Traianopoli, Eno divenne una sede autocefala almeno gi\u00e0 a partire dal VII secolo, cos\u00ec come appare nella \"Notitia Episcopatuum\" dello pseudo-Epifanio (circa 640), dove \u00e8 elencata al 30\u00ba posto tra le arcidiocesi autocefali del patriarcato di Costantinopoli. Nella \"Notitia\" dell'epoca di Manuele Comneno (circa 1170), Eno \u00e8 menzionata fra le sedi metropolitane senza suffraganee.\nTra i vescovi di Eno del primo millennio sono noti i seguenti: Olimpio, che fu cacciato dalla sua sede dagli ariani; Macario, che prese parte al concilio di Calcedonia nel 451; Paolo, che assistette a quello di Costantinopoli del 553; Giorgio, che fu tra i padri nel concilio in Trullo del 692; Giovanni, che presenzi\u00f2 al Concilio di Costantinopoli dell'879-880 che riabilit\u00f2 il patriarca Fozio. La scoperta dei sigilli episcopali hanno trasmesso i nomi di altri tre prelati: due Giovanni, il primo dei quali potrebbe essere lo stesso dell'879, il secondo vissuto tra il X e l'XI secolo; e l'arcivescovo Michele, il cui sigillo \u00e8 datato anch'esso tra X e XI secolo.\nLa metropolia di Eno era ancora esistente all'inizio del XX secolo, ma fu soppressa in seguito agli accordi del trattato di Losanna del 1923 che impose obbligatoriamente lo scambio delle popolazioni tra Grecia e Turchia.\nDal XV secolo Eno \u00e8 annoverata tra le sedi titolari della Chiesa cattolica; originariamente vescovile, fu elevata a sede titolare arcivescovile nel 1929. La sede \u00e8 vacante dal 6 giugno 1971."}
{"id": "3885111", "revid": "1543377", "url": "https://it.wikipedia.org/wiki?curid=3885111", "title": "Discografia delle Girls' Generation", "text": "La discografia delle Girls' Generation consiste in cinque album in studio, due album dal vivo, due compilation. quattro EP, ventinove singoli, dodici video album e 43 video musicali. Il loro singolo di debutto \u00e8 stato \"Into the New World\" nel 2007. Sono state vendute circa 100,000 copie per ognuno dei loro album, la prima volta che ci\u00f2 accade nell'industra discografica coreana.. Il 19 agosto 2015, esce il quinto album in studio Lion Heart, contenente tre singoli : \"Lion Heart\", \"You Think\" e \"Party\".- Il 7 ottobre 2015 esce il primo EP da solista, I, della leader del gruppo Taeyeon, pubblicato dalla S.M. Entertainment."}
{"id": "3885112", "revid": "767487", "url": "https://it.wikipedia.org/wiki?curid=3885112", "title": "Grand Prix de Plumelec-Morbihan 2007", "text": "La Grand Prix de Plumelec-Morbihan 2007, diciassettesima edizione della corsa e valida come evento dell'UCI Europe Tour 2007 categoria 1.1, si svolse il 2 giugno 2007 su un percorso totale di 174\u00a0km.. Fu vinta dall'australiano Simon Gerrans che giunse al traguardo con il tempo di 4h02'53\", alla media di 42,984\u00a0km/h.\nAl traguardo 49 ciclisti portarono a termine il percorso."}
{"id": "3885113", "revid": "767487", "url": "https://it.wikipedia.org/wiki?curid=3885113", "title": "\u00c5ke", "text": "Origine e diffusione.\nContinua il nome norreno \"\u00c1ki\", diminutivo di altri nomi contenenti l'elemento \"anu\" (\"antenato\", \"padre\")."}
{"id": "3885114", "revid": "599013", "url": "https://it.wikipedia.org/wiki?curid=3885114", "title": "Alfredo Elli", "text": "Caratteristiche tecniche.\nGiocava come mediano sinistro."}
{"id": "3885116", "revid": "47767", "url": "https://it.wikipedia.org/wiki?curid=3885116", "title": "Aage", "text": ""}
{"id": "3885117", "revid": "47767", "url": "https://it.wikipedia.org/wiki?curid=3885117", "title": "\u00c5ge", "text": ""}
{"id": "3885121", "revid": "73997", "url": "https://it.wikipedia.org/wiki?curid=3885121", "title": "Different kind of truth", "text": ""}
{"id": "3885123", "revid": "599013", "url": "https://it.wikipedia.org/wiki?curid=3885123", "title": "Emilio Solari", "text": "Caratteristiche tecniche.\nGiocava come mediano sinistro."}
{"id": "3885126", "revid": "123058782", "url": "https://it.wikipedia.org/wiki?curid=3885126", "title": "Qualificazione Olimpica FIBA 2012 - Torneo maschile", "text": "Il Torneo Maschile di Qualificazione Olimpica FIBA 2012 (denominato ufficialmente FIBA World Olympic Qualifying Tournament for Men) si \u00e8 svolto dal 2 all'8 luglio 2012 a Caracas, in Venezuela.\nLe prime tre classificate hanno avuto accesso al Torneo olimpico 2012, in programma a Londra dal 28 luglio al 12 agosto.\nTutti gli incontri hanno avuto luogo presso il Poliedro de Caracas.\nSquadre partecipanti.\nEuroBasket 2011\nAfroBasket 2011\nAmericas Championship 2011\nAsia Championship 2011\nOceania Championship 2011\nRisultati.\nFase ad eliminazione diretta.\nNon \u00e8 prevista finale ma uno spareggio tra le due perdenti le semifinali, in quanto le due squadre finaliste sono qualificate automaticamente al Torneo olimpico.\nVerdetti.\nQualificate ai Giochi della XXX Olimpiade:"}
{"id": "3885128", "revid": "267975", "url": "https://it.wikipedia.org/wiki?curid=3885128", "title": "Arcidiocesi di Macra", "text": "L'arcidiocesi di Macra (in latino: \"Archidioecesis Macrensis in Rhodope\") \u00e8 una sede soppressa e sede titolare della Chiesa cattolica.\nStoria.\nMacra, identificabile con Makri (nel comune di Alessandropoli, unit\u00e0 periferica di Evros), \u00e8 un'antica sede arcivescovile autocefala della provincia romana di Rodope nella diocesi civile di Tracia e nel patriarcato di Costantinopoli.\nLa sede, sconosciuta nella \"Notitia Episcopatuum\" della met\u00e0 del VII secolo, \u00e8 presente come suffraganea di Traianopoli nella lista delle diocesi dipendenti dal patriarcato di Costantinopoli redatta dall'imperatore bizantino Leone VI (886-912). Solo all'epoca dell'imperatore Andronico III (1328-1341) \u00e8 elevata al rango di sede metropolitana senza suffraganee.\nVescovi noti di Macra nel primo millennio cristiano: Antiochio e Nicola, che presero parte al Concilio di Costantinopoli dell'879-880 che riabilit\u00f2 il patriarca Fozio di Costantinopoli; Giovanni e Basilio, i cui nomi appaiono nei rispettivi sigilli databili tra X e XI secolo.\nLa citt\u00e0 divenne sede di un arcivescovo di rito latino durante l'epoca delle Crociate. Infatti, un suo vescovo, il cui nome ci \u00e8 sconosciuto, \u00e8 menzionato in una lettera di papa Innocenzo III del 19 aprile 1213, assieme agli altri prelati d'Oriente invitati al concilio Lateranense V.\nDal XX secolo Macra \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 18 settembre 1997."}
{"id": "3885129", "revid": "223320", "url": "https://it.wikipedia.org/wiki?curid=3885129", "title": "Girls' Generation (album)", "text": ""}
{"id": "3885136", "revid": "92723", "url": "https://it.wikipedia.org/wiki?curid=3885136", "title": "Arcidiocesi di Maronea", "text": "L'arcidiocesi di Maronea (in latino: \"Archidioecesis Maronea\") \u00e8 una sede soppressa e sede titolare della Chiesa cattolica.\nStoria.\nMaronea, corrispondente alla citt\u00e0 greca di Maronia, \u00e8 un'antica sede arcivescovile autocefala della provincia romana di Rodope nella diocesi civile di Tracia e nel patriarcato di Costantinopoli.\nSono sei i vescovi documentati di questa sede nel primo millennio cristiano. Alessandro fu tra i firmatari degli atti del concilio di Sardica. Timoteo \u00e8 menzionato da Palladio di Galazia come sostenitore di san Giovanni Crisostomo. Il vescovo Docimasio \u00e8 documentato in tre occasioni: prese parte al concilio di Efeso nel 431, al cosiddetto \"brigantaggio\" di Efeso del 449 e al concilio di Calcedonia nel 451. Innocenzo partecip\u00f2 nel 533 alla disputa tra ortodossi e monofisiti severiani a Costantinopoli. Giovanni intervenne al secondo concilio di Costantinopoli nel 553. Infine Niceta assistette al concilio di Costantinopoli dell'879-880 che riabilit\u00f2 il patriarca Fozio di Costantinopoli.\nDal XIV secolo Maronea \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 29 novembre 1984.\nNell'Ottocento si incontrano, negli atti della Santa Sede, due sedi titolari simili, Maronia (\"Maroniensis\") e Maronea (\"de Maronea\"), in riferimento alla medesima antica diocesi."}
{"id": "3885137", "revid": "1442080", "url": "https://it.wikipedia.org/wiki?curid=3885137", "title": "Ra\u00fal Echeverr\u00eda", "text": "Carriera.\nGiocava come interno sinistro. Ha giocato sia nell'Estudiantes sia nella nazionale argentina di calcio. Realizz\u00f2 2 reti Campeonato Sudamericano de Football 1920, divenendo il capocannoniere dell'Argentina per quell'edizione. Nell'edizione successiva, quella poi vinta dalla \"albiceleste\", marc\u00f2 il cartellino solo nel 3-0 contro il Paraguay. Concluse la sua breve esperienza con i colori della propria bandiera con 8 presenze e 4 gol."}
{"id": "3885139", "revid": "92723", "url": "https://it.wikipedia.org/wiki?curid=3885139", "title": "Arcidiocesi di Massimianopoli di Rodope", "text": "L'arcidiocesi di Massimianopoli di Rodope (in latino: \"Archidioecesis Maximianopolitana in Rhodope\") \u00e8 una sede soppressa e sede titolare della Chiesa cattolica.\nStoria.\nMassimianopoli di Rodope, identificabile con Komotini (in turco: G\u00fcm\u00fclcine), \u00e8 un'antica sede arcivescovile autocefala della provincia romana di Rodope nella diocesi civile di Tracia e nel patriarcato di Costantinopoli.\nLa sede \u00e8 menzionata nelle \"Notitiae Episcopatuum\" della met\u00e0 del VII secolo e del 980 circa. Tuttavia \u00e8 assente nella \"Notitia Episcopatuum\" redatta dall'imperatore bizantino Leone VI (886-912).\nSono solo tre i vescovi documentati di questa sede nel primo millennio cristiano. Ennepio prese parte al concilio di Efeso nel 431. Sereno fu tra i padri conciliari a Calcedonia nel 451. Eustazio intervenne al secondo concilio di Costantinopoli nel 553.\nDal 1933 Massimianopoli di Rodope \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 9 gennaio 1970."}
{"id": "3885141", "revid": "322321", "url": "https://it.wikipedia.org/wiki?curid=3885141", "title": "Diocesi di Mosinopoli", "text": "La diocesi di Mosinopoli (in latino: \"Dioecesis Mosynopolitana\") \u00e8 una sede soppressa e sede titolare della Chiesa cattolica.\nStoria.\nMosinopoli, di incerta identificazione, \u00e8 un'antica sede vescovile della provincia romana di Rodope nella diocesi civile di Tracia. Faceva parte del patriarcato di Costantinopoli ed era suffraganea dell'arcidiocesi di Traianopoli.\nLa sede \u00e8 menzionata per la prima volta nella \"Notitia Episcopatuum\" redatta dall'imperatore bizantino Leone VI (886-912). Unico vescovo noto di Mosinopoli, nel primo millennio cristiano, \u00e8 Paolo, che prese parte al Concilio di Costantinopoli dell'879-880 che riabilit\u00f2 il patriarca Fozio di Costantinopoli.\nDal XVIII secolo Mosinopoli \u00e8 annoverata tra le sedi vescovili titolari della Chiesa cattolica; la sede \u00e8 vacante dal 15 novembre 1966."}
{"id": "3885143", "revid": "287204", "url": "https://it.wikipedia.org/wiki?curid=3885143", "title": "Reinilde", "text": "Origine e diffusione.\nContinua il nome germanico \"Raganhildis\", attestato in diverse forme, o dal suo corrispettivo norreno \"Ragnhildr\"; \u00e8 composto dagli elementi \"ragan\" (o \"regin\", \"consiglio\") e \"hildi\" (o \"hildr\", \"battaglia\"). \nEntrambi gli elementi sono assai diffusi nei nomi di origine scandinava e germanica; il primo si ritrova ad esempio di Raimondo, Rinaldo e Raniero, il secondo in Brunilde, Crimilde, Batilde, Clotilde e vari altri.\nOnomastico.\nL'onomastico si pu\u00f2 festeggiare il 16 luglio in memoria di santa Reinilde di Saints, nobildonna, martire con Grimoaldo e Gandolfo a Saintes."}
{"id": "3885144", "revid": "322321", "url": "https://it.wikipedia.org/wiki?curid=3885144", "title": "Diocesi di Periteorio", "text": "La diocesi di Periteorio (in latino: \"Dioecesis Peritheoriensis\") \u00e8 una sede soppressa e sede titolare della Chiesa cattolica.\nStoria.\nPeriteorio, identificabile con Yenice-Karasu, \u00e8 un'antica sede vescovile della provincia romana di Rodope nella diocesi civile di Tracia. Faceva parte del patriarcato di Costantinopoli ed era suffraganea dell'arcidiocesi di Traianopoli.\nLa sede \u00e8 menzionata per la prima volta nella \"Notitia Episcopatuum\" redatta dall'imperatore bizantino Leone VI (886-912). \u00c8 ancora menzionata in un'altra Notitia del 1330 circa. Unico vescovo noto di Periteorio, nel primo millennio cristiano, \u00e8 Giacomo, che prese parte al Concilio di Costantinopoli dell'879-880 che riabilit\u00f2 il patriarca Fozio di Costantinopoli.\nDal 1933 Periteorio \u00e8 annoverata tra le sedi vescovili titolari della Chiesa cattolica; la sede finora non \u00e8 mai stata assegnata."}
{"id": "3885145", "revid": "767487", "url": "https://it.wikipedia.org/wiki?curid=3885145", "title": "Grand Prix de Plumelec-Morbihan 2008", "text": "La Grand Prix de Plumelec-Morbihan 2008, diciottesima edizione della corsa e valida come evento dell'UCI Europe Tour 2008 categoria 1.1, si svolse il 31 maggio 2008 su un percorso totale di 174\u00a0km.. Fu vinta dal francese Thomas Voeckler che giunse al traguardo con il tempo di 4h02'56\", alla media di 42,975\u00a0km/h.\nAl traguardo 60 ciclisti portarono a termine il percorso."}
{"id": "3885146", "revid": "287204", "url": "https://it.wikipedia.org/wiki?curid=3885146", "title": "Nathalie Vierin", "text": ""}
{"id": "3885147", "revid": "278830", "url": "https://it.wikipedia.org/wiki?curid=3885147", "title": "Apocalypse Show", "text": "Apocalypse Show \u00e8 stato un programma televisivo andato in onda fra l'aprile ed il maggio del 2007 in prima serata su Rai Uno. La trasmissione era stata lanciata da un promo che, citando una famosa scena del film di Federico Fellini \"Amarcord\", vedeva il conduttore Gianfranco Funari arrampicato su un albero gridare in dialetto romanesco:\nIdeato dall'autore Diego Cugia, fu un variet\u00e0 ma anche un programma di denuncia sociale e approfondimento sulla fine del mondo, da cui il titolo che premonizzava un futuro \"olocausto ecologico\". Non mancarono momenti ironici con la soubrette spagnola Esther Ortega e l'attore e cabarettista Fabio De Luigi: i due per\u00f2 abbandonarono la trasmissione dopo le prime due puntate. In seguito a questa decisione il programma venne ribattezzato Vietato Funari e i due intrattenitori furono sostituiti da Morena Zapparoli, moglie di Funari.\nL'orchestra era diretta dal chitarrista Savino Cesario e tra i suoi componenti citiamo Silvano Belfiore (che sar\u00e0 in seguito direttore d'orchestra nei programmi \"Crozza nel Paese delle Meraviglie\" e \"Fratelli di Crozza\"), Paolo Favini, Stefano Re, Silvio Verdi, Valentina Naselli, Andrea Tofanelli e Dario Cecchini, fondatore della band \"Funk Off\". \nRimase invece \"fedele\" a Funari per tutte e cinque le puntate andate in onda la valletta Oksana Andersson. Ebbe in maggioranza ospiti di stampo musicale come Edoardo Bennato, Lucio Dalla, Mick Hucknall dei Simply Red, Nada, Milva, Marco Ferradini, Little Tony, Bobby Solo, Franco Califano e Simone Cristicchi, Irene Grandi, nonch\u00e9 cantanti noti soprattutto a livello locale come Federico Salvatore e Alessandro Mancuso. Intervennero anche attori come G\u00e9rard Depardieu, Maria Grazia Cucinotta e Anna Falchi e presentatori come Mike Bongiorno e Alba Parietti.\nGli ascolti bassi della prima puntata segnarono gi\u00e0 una brusca battuta d'arresto all'entusiasmo per il ritorno di Funari su una rete Rai. La settimana seguente la trasmissione ottenne il pi\u00f9 basso tasso d'ascolti registrato da Rai Uno in prima serata, cosa che spinse De Luigi, Ortega e Cugia a lasciare lo show, a questo punto denominato \"Vietato Funari\". La terza puntata registr\u00f2 un ulteriore calo di share, ma nonostante ci\u00f2 il direttore della rete Fabrizio Del Noce lasci\u00f2 che il programma giungesse, come previsto, fino alla quinta puntata."}
{"id": "3885148", "revid": "92723", "url": "https://it.wikipedia.org/wiki?curid=3885148", "title": "Diocesi di Xante", "text": "La diocesi di Xante (in latino: \"Dioecesis Xanthena\") \u00e8 una sede soppressa e sede titolare della Chiesa cattolica.\nStoria.\nXante, corrispondente alla citt\u00e0 greca di Xanthi, \u00e8 un'antica sede vescovile della provincia romana di Rodope nella diocesi civile di Tracia. Faceva parte del patriarcato di Costantinopoli ed era suffraganea dell'arcidiocesi di Traianopoli.\nLa sede \u00e8 menzionata per la prima volta nella \"Notitia Episcopatuum\" redatta dall'imperatore bizantino Leone VI (886-912). Unico vescovo noto di Xante, nel primo millennio cristiano, \u00e8 Giorgio, che prese parte al Concilio di Costantinopoli dell'879-880 che riabilit\u00f2 il patriarca Fozio di Costantinopoli.\nDal 1933 Xante \u00e8 una sede vescovile titolare della Chiesa cattolica; la sede finora non \u00e8 mai stata assegnata."}
{"id": "3885149", "revid": "287204", "url": "https://it.wikipedia.org/wiki?curid=3885149", "title": "EVO", "text": "Evo \u00e8 una delle quattro grandi epoche antica, medievale, moderna e contemporanea in cui si suole dividere la Storia .\nPu\u00f2 riferirsi anche a :"}
{"id": "3885154", "revid": "767487", "url": "https://it.wikipedia.org/wiki?curid=3885154", "title": "Danny Woodhead", "text": "Carriera universitaria.\nNato nella piccola cittadina di North Platte, in Nebraska, ebbe una carriera di alto livello nelle scuole superiori che gli consent\u00ec di essere chiamato dall'University of Nebraska. Tuttavia egli prefer\u00ec il meno prestigioso Chadron State College a Chadron, sempre in Nebraska, sostenendo che \"Nebraska University mostr\u00f2 si un deciso interesse nei miei confronti, ma decisamente tiepido. Ho preferito andare dove ero davvero benvoluto\". Al Chadron State College Woodhead corse per 1.840 yard nel suo anno da freshman, diventando il primo studente della storia dell'Ateneo (fondato ben 96 anni prima) a ricevere una borsa di studio per l'atletica. Fu candidato all'Harlon Hill Trophy nel 2004, 2005, 2006 e nel 2007, vincendolo nel 2006 e nel 2007. Nel frattempo, si \u00e8 laureato in matematica.\nCarriera professionistica.\nNew York Jets.\nAl draft NFL 2008, Woodhead non \u00e8 stato selezionato, finendo per firmare coi New York Jets. Passa il suo primo anno nella lista degli infortunati. Ha debuttato nella NFL il 18 ottobre 2009 contro i Buffalo Bills.\nIl 14 settembre 2010 \u00e8 stato svincolato.\nNew England Patriots.\nDopo soli 4 giorni ha firmato con i Patriots, con loro ha debuttato il 26 settembre 2010 contro i Bills.\nIl 19 novembre dello stesso anno ha esteso il suo contratto per altri due anni.\nSan Diego Chargers.\nIl 15 marzo 2013, Woodhead ha firmato con i San Diego Chargers. Nella settimana 4 ha ricevuto 2 touchdown da Philip Rivers nella vittoria sui Dallas Cowboys. La sua stagione regolare si \u00e8 conclusa con 2 touchdown su corsa e 6 su ricezione. \u00c8 andato a segno su ricezione anche nel primo turno di playoff in cui i Chargers hanno battuto in trasferta i Cincinnati Bengals.\nNella settimana 15 della stagione 2015, Woodhead ha disputato la prima gara in carriera con quattro touchdown segnati, tre su ricezione e uno su corsa, nella vittoria sui Miami Dolphins. La sua annata si chiuse guidando i Chargers in touchdown su corsa (3), su ricezione (6) e yard ricevute (755).\nBaltimore Ravens.\nNel 2017, Woodhead ha firmato con i Baltimore Ravens. Nella prima gara con la nuova maglia si \u00e8 infortunato al tendine del ginocchio, rimanendo fuori dai campi di gioco fino all'undicesimo turno. Il 17 marzo 2018 ha annunciato il proprio ritiro dopo nove stagioni."}
{"id": "3885156", "revid": "1442080", "url": "https://it.wikipedia.org/wiki?curid=3885156", "title": "Roberto Bruzzone", "text": "Caratteristiche tecniche.\nGiocava come centromediano, mediano sinistro e difensore destro o sinistro."}
{"id": "3885159", "revid": "729019", "url": "https://it.wikipedia.org/wiki?curid=3885159", "title": "Giovanni Battista Fioretti", "text": "Biografia.\nNacque a Montepulciano il 4 ottobre 1905, figlio di Paolo e di Giustina Trabalzini. Visse tra Umbria e Toscana e in particolare a Pozzuolo Umbro di Castiglione del Lago.\nCol grado di Sottotenente di complemento d'artiglieria conseguito alla Scuola Allievi Ufficiali di Pola nel 1924, entr\u00f2 nell'Accademia militare di Torino, uscendone con il grado di Tenente nel 1928. Per quasi quattro anni prest\u00f2 servizio nel 29\u00ba Reggimento artiglieria da campagna, e poi chiese ed ottenne nel 1932, di essere inviato in Africa Orientale, assegnato al Regio corpo truppe coloniali della Somalia. Scoppiata la Guerra d'Etiopia nell'ottobre 1935, prese parte alle operazioni per la conquista dell'Ogaden, meritando una Medaglia di bronzo al valor militare e una Croce al merito di guerra.\nUfficiale di stato maggiore.\nRimpatriato sul finire del 1936 perch\u00e9 ammesso a frequentare il 66\u00ba Corso della Scuola di guerra dell'esercito, prest\u00f2 servizio per pochi mesi nel Comando della 133\u00aa Divisione corazzata \"Littorio\" e, ritornato nel 29\u00ba Reggimento artiglieria da campagna, dopo l'entrata in guerra dell'Italia, avvenuta il 10 giugno 1940, prese parte alle operazioni belliche contro la Francia nel settore delle Alpi Occidentali. In esperimento per il servizio di Stato maggiore, col grado di Maggiore, venne destinato al Comando della 18\u00aa Divisione fanteria \"Messina\" operante in Albania, partecipando all'attacco alla Jugoslavia e, quale capo sezione operazioni, partecip\u00f2 alle operazioni per la conquista delle Bocche di Cattaro meritandosi una prima Medaglia d'argento al valor militare. Rientrato in Italia nel giugno 1941 perch\u00e9 destinato alla Stato maggiore del Regio Esercito, vi prest\u00f2 servizio fino a luglio 1943, quando fu promosso Tenente Colonnello preparandosi quindi al servizio di Capo di stato maggiore.\nL'Eccidio di Cefalonia.\nTransitato nel Corpo di Stato Maggiore, raggiunse l'isola di Cefalonia dove si trovava di stanza la 33\u00aa Divisione fanteria \"Acqui\", allora al comando del generale Antonio Gandin della quale fu nominato Capo di stato maggiore. Dopo la proclamazione dell'armistizio dell'8 settembre 1943 prese parte ai combattimenti contro le truppe tedesche. Una volta catturato, fu fucilato alla cosiddetta Casetta Rossa il 24 settembre per non aver voluto accettare la resa incondizionata ed essersi unito all'ordine di resistenza impartito del generale Gandin."}
{"id": "3885165", "revid": "125638169", "url": "https://it.wikipedia.org/wiki?curid=3885165", "title": "Jung Chan-sung", "text": "Combatte nella categoria dei pesi piuma per l'organizzazione statunitense UFC, nella quale \u00e8 stato un contendente al titolo nel 2013 venendo tuttavia sconfitto dal campione Jos\u00e9 Aldo. A inizio carriera ha vinto il torneo \"Pancrase 2007 Korea Neo-Blood\" e il torneo Korea FC.\nNel 2010 \u00e8 stato inserito nella lista dei venticinque migliori lottatori del mondo under-25 come il nono miglior prospetto delle MMA.\nBiografia.\nNato a Pohang, Chan-sung si trasferisce da giovanissimo a Namyangju, citt\u00e0-satellite della capitale Seul: a causa della sua statura minuta e delle sue origini rurali viene fatto oggetto di bullismo dai suoi compagni di scuola finch\u00e9 sua zia, a quattordici anni, non lo iscrive a un corso di Hapkido. Da qui comincia la sua carriera nelle arti marziali, proseguita anche sotto le armi e all'universit\u00e0. \n\u00c8 sposato ed \u00e8 padre di due bambine; possiede inoltre una palestra di MMA nel distretto di Gangnam, a Seul.\nCaratteristiche tecniche.\nChan-sung \u00e8 un lottatore che predilige la lotta in piedi, potendo contare su un'ottima base nella Kickboxing e nel Taekwondo; nonostante questo possiede ottime abilit\u00e0 anche nel grappling date le sue conoscenze nel Judo, nel Jiu jitsu brasiliano e nel Sambo.\n\u00c8 soprannominato \"The Korean Zombie\" (\"lo zombie coreano\" in inglese) per la sua capacit\u00e0 di mantenere un ritmo di combattimento elevato e aggressivo anche se gravemente ferito; assieme a Ryan Jimmo e Todd Duffee vantava il record per il pi\u00f9 veloce KO nella storia della UFC (sette secondi ai danni di Mark Hominick).\nCarriera nella Kickboxing.\nJung prende parte anche a tornei di Kickboxing, disciplina nella quale vanta un record personale di 15-6 con undici vittorie per KO. \nNel 2010 prese parte ad un evento organizzato dalla olandese It's Showtime a Praga, dove venne sconfitto dal tailandese Pajonsuk.\nCarriera nelle arti marziali miste.\nInizi in Asia.\nLa sua carriera come professionista inizia nel 2007 con la vittoria di un torneo di Sambo istituito dalla Korean Sambo Association.\nJung entra nella franchigia sudcoreana della prestigiosa organizzazione giapponese Pancrase per partecipare al torneo Neo-Blood, che vince grazie ad una vittoria per KO e ad una per sottomissione; nel 2008 vince anche il torneo Korea FC sconfiggendo in un sol giorno tre connazionali, i primi due per sottomissione.\nAvendo dominato la propria categoria di peso in patria, Jung venne messo sotto contratto dalla nipponica Deep, dove esordisce affrontando subito l'ex lottatore UFC Michihiro Omigawa: Jung vince ai punti, portando il proprio record personale a 7-0.\nNel 2009 sale ulteriormente di livello passando alla lega World Victory Road per poter prendere parte al torneo dei pesi piuma Sengoku Featherweight Grandprix: esordisce bene con una vittoria per sottomissione ai danni di Shintaro Ishiwatari, ma nell'incontro successivo si dovr\u00e0 arrendere a Masanori Kanehara.\nWorld Extreme Cagefighting.\nJung esordisce nella prestigiosa lega statunitense WEC il 24 aprile 2010; inizialmente gli venne assegnato come avversario Cub Swanson, ma quest'ultimo si infortun\u00f2 e venne rimpiazzato da Leonard Garcia. Jung perse l'incontro con un opinabile punteggio dei giudici di gara, contestato da diversi siti e riviste del settore; Jung e Garcia vennero comunque premiati col ricoscimento \"Fight of the Night\". Non and\u00f2 bene nemmeno l'incontro successivo, in quanto Jung venne per la prima volta messo KO da un calcio alla testa di George Roop.\nUltimate Fighting Championship.\nNel 2011, con l'acquisto della WEC da parte della UFC, Jung entra a far parte del roster dell'organizzazione guidata da Dana White con un record personale di 10-3.\nL'inizio \u00e8 memorabile, in quanto prima si prende la sua rivincita personale sottomettendo Leonard Garcia con un twister, che gli vale i premi \"Submission of the Night\" e \"Submission of the Year 2011\" ai \"Fighters Only World MMA Awards\" come migliore sottomissione del 2011, e successivamente stende il top fighter Mark Hominick in soli sette secondi, eguagliando il record di KO pi\u00f9 veloce del peso massimo Todd Duffee. Nel 2012 completa l'opera sconfiggendo per sottomissione Dustin Poirier, al tempo considerato uno dei primi dieci pesi piuma al mondo.\nNel luglio 2013 avrebbe dovuto affrontare l'altro top contender Ricardo Lamas, ma un infortunio capitato allo sfidante per la cintura Anthony Pettis permise a Jung di lottare direttamente per il titolo di categoria contro il campione in carica Jos\u00e9 Aldo, divenendo il primo lottatore sudcoreano a combattere per una cintura UFC: Jung venne tuttavia sconfitto per KO tecnico durante la quarta ripresa, nella quale sub\u00ec un infortunio ad una spalla.\nAvrebbe dovuto tornare a combattere nell'ottobre 2014 contro Akira Corassani, ma il sudcoreano sub\u00ec un ulteriore infortunio e diede forfeit; quel mese venne reso noto che l'atleta sar\u00e0 impegnato con il servizio di leva nelle forze armate della Repubblica di Corea per circa due anni, il tutto quando ancora era considerato tra i primi dieci pesi piuma dell'organizzazione.\nTorna a combattere il 4 febbraio 2017 contro Dennis Bermudez, vincendo per KO e ottenendo il riconoscimento \"Performance of the Night\", mentre il 10 novembre 2018 viene sconfitto all'ultimo secondo da Yair Rodriguez, match giudicato \"Fight of the Night\". Torna a combattere il 22 giugno 2019, battendo per KO in meno di un minuto il numero 5 di categoria Renato Moicano e ottenendo un altro riconoscimento come \"Performance of the Night\". "}
{"id": "3885167", "revid": "599013", "url": "https://it.wikipedia.org/wiki?curid=3885167", "title": "Antonio Cortella", "text": "Caratteristiche tecniche.\nGiocava come mediano destro e difensore destro."}
{"id": "3885170", "revid": "1442080", "url": "https://it.wikipedia.org/wiki?curid=3885170", "title": "\u00c1ngel Frumento", "text": "Caratteristiche tecniche.\nGiocava come centromediano."}
{"id": "3885172", "revid": "1889177", "url": "https://it.wikipedia.org/wiki?curid=3885172", "title": "Carcere di San Pio X", "text": "Il carcere di San Pio X (\"Casa circondariale di Vicenza Filippo Del Papa\") \u00e8 l'istituto di detenzione di Vicenza, ubicato in una zona di campagna alle porte del quartiere di San Pio X e confinante con la caserma Ederle.\nStoria.\nLa costruzione della struttura inizia negli anni ottanta del Novecento, dopo che si decise di abbandonare il vecchio carcere di San Biagio che era ubicato nel centro della citt\u00e0 e che presentava non pochi problemi logistici (si tratta infatti di un ex-convento francescano del 1521, convertito in carcere nel 1892 e che, attualmente, \u00e8 in stato di completo abbandono).\nLa struttura di San Pio X fa parte delle \"carceri d'oro degli anni '80\", quindi una struttura di massima sicurezza a celle singole concepita per detenuti per reati di terrorismo, poi adibita a Casa circondariale: enormi corridoi, spaziose sale trattamentali, estesa area verde interna, abbondanza di cancelli e relativi chiavistelli, impiego obbligato di molti agenti.\nAspetti problematici sono dovuti al fatto che la struttura (come altre carceri di massima sicurezza costruite negli stessi anni) era stata concepita per la presenza di un detenuto per cella. Nella realt\u00e0, terminata la fase del terrorismo sovversivo e mafioso degli anni ottanta e novanta, la struttura \u00e8 stata riconvertita in casa circondariale e questo ha portato a destinare pi\u00f9 detenuti per la stessa cella.\nLa capienza regolamentare sarebbe infatti di 126 detenuti e 136 agenti mentre, nel 2011, la capienza effettiva ha toccato quota 362 persone (la soglia di massima tollerabilit\u00e0 del San Pio X \u00e8 fissata a 350), a fronte di un organico di polizia penitenziaria che sarebbe di 191 agenti ma che nella pratica \u00e8 rimasto a 126.\nA luglio 2016 \u00e8 stata inaugurata una nuova ala per altri 200 detenuti.\nStruttura.\nNonostante gli aspetti di sovraffollamento, gli spazi ricavati e ristrutturati grazie al lavoro dei detenuti sono considerevoli e circondati dal verde.\nUn edificio \u00e8 destinato ai corsi di formazione lavoro, un ampio capannone a lavorazioni in appalto da diverse ditte. Il campo da calcio \u00e8 in erba e regolamentare (annualmente vengono organizzati tornei tra i carcerati e gli studenti delle scuole superiori della citt\u00e0 nel progetto \"un calcio al carcere\"), dove c'erano i campi da tennis e pallavolo ora c'\u00e8 la nuova ala. Le tre serre sono ampie e ben tenute, affiancate da una zona di terra destinata ad orto e ad un ulteriore appezzamento dove sono stati piantati alberi da frutto.\nAnche gli spazi interni destinati alle attivit\u00e0 si presentano in uno stato pi\u00f9 che dignitoso: palestra grande e molto ben attrezzata, sala computer con 10 macchine piuttosto recenti, biblioteca ricca e ben organizzata, salette per la socialit\u00e0 (una per piano) pulite e abbastanza accoglienti, anche se di dimensioni modeste.\nUn grande salone, ben ristrutturato e dipinto dai detenuti, utilizzato come spazio teatrale e per convegni e messe in occasioni particolari (c'\u00e8 anche un'altra cappella).\nL'infermeria viene utilizzata come deposito per i farmaci e spazio per i medici, mentre tutte le visite si svolgono negli ambulatori (due, uno per sezione), che si presentano in discrete condizioni. Una stanza \u00e8 dedicata ai colloqui tra detenuti e operatori del Ser.T. e anche gli spazi destinati ai colloqui coi parenti sono dignitosi.\nLe celle sarebbero appena sufficienti, in termini di aria, metratura e luminosit\u00e0, per ospitare una persona ma sono due i detenuti per cella. In cella c'\u00e8 l'interruttore della luce del bagno (separato, con acqua calda a orari) e l'interruttore della luce della cella. Le docce sono state installate nei bagni di ogni cella.\nLa cucina \u00e8 al momento una sola, ristrutturata e in condizioni migliori.\nUffici del personale e caserma (con mensa e bar) sono collocati in stabili all'ingresso.\nDetenuti.\nAll'interno del carcere si possono trovare sia detenuti in pena definitiva che appellanti o in attesa di giudizio. Vi sono detenuti nel reparto di alta sicurezza e detenuti E.I.V. (Elevato Indice di Vigilanza). Sono previste anche celle per detenuti in regime di 41 bis (il cosiddetto \"carcere duro\").\nLe celle che inizialmente ospitavano le donne sono state destinate ai collaboratori di giustizia (in quanto, per la regione Veneto, si \u00e8 deciso di concentrare tutte le donne detenute a Venezia).\nTra i detenuti che hanno scontato la pena a Vicenza ci sono:"}
{"id": "3885173", "revid": "599013", "url": "https://it.wikipedia.org/wiki?curid=3885173", "title": "Eduardo Uslenghi", "text": "Caratteristiche tecniche.\nGiocava come centromediano."}
{"id": "3885176", "revid": "71433", "url": "https://it.wikipedia.org/wiki?curid=3885176", "title": "Vite parallele (film 2010)", "text": "Vite parallele (\"A Family Thanksgiving\") \u00e8 un film per la televisione del 2010 diretto da Neill Fearnley e interpretato da Daphne Zuniga.\nTrama.\nClaudia ha sempre anteposto il lavoro alla famiglia e agli affetti: si ritrova cos\u00ec a essere un'avvocatessa di successo felicemente single e con una sorella con cui ha un rapporto pessimo.\nLa carriera di Claudia \u00e8 a una svolta perch\u00e9 deve rappresentare il suo studio legale in una causa contro i cittadini che si oppongono alla costruzione di una fabbrica al posto del parco: qualora dovesse vincere, Claudia diventerebbe socia dello studio.\nGina, una donna misteriosa che si spaccia per psicologa, lancia un incantesimo a Claudia e la catapulta in un universo parallelo dove lei ha abbandonato il lavoro per sposarsi e crescere dei figli con Bill, un uomo che nell'altra vita la corteggiava, e inoltre ha un ottimo legame con la sorella Jessica.\nIl patto \u00e8 che Gina romper\u00e0 l'incantesimo soltanto quando Claudia avr\u00e0 capito il significato di quell'esperienza e di come l'altra vita che dice di rimpiangere tanto in realt\u00e0 non sia affatto completa.\nClaudia si cala nella nuova realt\u00e0 di mamma a tempo pieno e capisce a cosa ha voluto rinunciare per inseguire egoisticamente il successo professionale, cos\u00ec Gina rompe l'incantesimo e Claudia si ritrova nella sua solita vita.\nClaudia non si perde d'animo e fa perdere la causa al suo studio, mettendo in evidenza come la costruzione della fabbrica arrecherebbe danni alla salute, e recuperando cos\u00ec il rapporto con sua sorella che la invita a festeggiare insieme il Ringraziamento.\nClaudia va alla caffetteria dove abitualmente incontrava Ben e lo invita alla cena con la sua famiglia, intravedendo quello che sar\u00e0 il loro felice futuro familiare.\nDistribuzione.\nIl film \u00e8 andato in onda USA il 6 novembre 2010 ed \u00e8 stato distribuito in Germania, con il titolo di \"Familie wider Willen\", e Italia, dove \u00e8 andato in onda per la prima volta il 5 febbraio 2012 su Sky Cinema Passion HD."}
{"id": "3885177", "revid": "2032913", "url": "https://it.wikipedia.org/wiki?curid=3885177", "title": "Lollipop (Big Bang e 2NE1)", "text": "Lollipop \u00e8 un singolo dei Big Bang e delle 2NE1, pubblicato il 27 marzo 2009, realizzato per promuovere un telefono cellulare della LG Cyon. \u00c8 stato realizzato utilizzando una interpolazione del brano del 1958 scritto day Julius Dixson e Beverly Ross. Il brano ha avuto un buon successo in patria, rimanendo per quattro settimane consecutive al vertice della classifica del portale musicale M.Net. \"Lollipop\" \u00e8 inoltre stato utilizzato come singolo di debutto non ufficiale delle 2NE1, che debutteranno ufficialmente qualche settimana dopo con \"Fire\"."}
{"id": "3885189", "revid": "767487", "url": "https://it.wikipedia.org/wiki?curid=3885189", "title": "Provviste per l'inverno", "text": "Provviste per l'inverno (\"Winter Storage\") \u00e8 un film del 1949 diretto da Jack Hannah. \u00c8 un cortometraggio animato realizzato, in Technicolor, dalla Walt Disney Productions, uscito negli Stati Uniti il 3 giugno 1949 e distribuito dalla RKO Radio Pictures.\nTrama.\nIl 7 ottobre, gli scoiattoli Cip &amp; Ciop stanno preparando le provviste per l'inverno quasi alle porte. Paperino, nel frattempo, si sta dando da fare seminando delle ghiande per poter ampliare il bosco. Cip e Ciop ne approfittano per portarle via, ma ben presto scoppia una vera e propria battaglia con i due scoiattoli vincitori. Paperino per\u00f2, a causa del colpo ricevuto dalla valanga di ghiande che lo ha investito prima, bussa alla tana dei due scoiattoli per gettare dentro la loro casa l'ultima ghianda rimasta, per poi mettersi a ridere istericamente, facendo capire a Cip e Ciop che il colpo subito in testa lo ha reso matto."}
{"id": "3885190", "revid": "599013", "url": "https://it.wikipedia.org/wiki?curid=3885190", "title": "Atilio Badalini", "text": "Caratteristiche tecniche.\nGiocava come interno destro."}
{"id": "3885191", "revid": "287204", "url": "https://it.wikipedia.org/wiki?curid=3885191", "title": "Stylish (The FILA)", "text": "Stylish (The FILA) \u00e8 un brano musicale interpretato dai Big Bang, pubblicato come singolo per promuovere il marchio di abbigliamento FILA. Successivamente il brano \u00e8 stato incluso nella raccolta dei brani del gruppo \"ASIA BEST 2006-2009\" e nel singolo \"Gara Gara Go!\"."}
{"id": "3885192", "revid": "697352", "url": "https://it.wikipedia.org/wiki?curid=3885192", "title": "Amore mio (diciamo cos\u00ec)", "text": "Amore mio (diciamo cos\u00ec) \u00e8 stato un programma televisivo italiano di intrattenimento, andato in onda su Rai Uno nel 2003 a partire dalle 20:45 di sabato 18 gennaio e condotto da Claudio Amendola, con la partecipazione di Roberta Lanfranchi e Matilde Brandi. \nTra gli ospiti del programma vi furono Piero Pel\u00f9, Paola Turci, Las Ketchup, gli Stadio, Ornella Muti e Manuela Arcuri, Catherine Deneuve, G\u00e9rard Depardieu, Loretta Goggi, Mara Venier, Antonella Clerici, Leonardo Pieraccioni, Anna Maria Barbera, Dario Ballantini, Enrico Brignano, Gabriella Germani, Emilio Solfrizzi, Laura Pausini e Francesca Neri."}
{"id": "3885194", "revid": "599013", "url": "https://it.wikipedia.org/wiki?curid=3885194", "title": "Jules Tchimbakala", "text": ""}
{"id": "3885199", "revid": "1573940", "url": "https://it.wikipedia.org/wiki?curid=3885199", "title": "Scuola superiore di teatro Mihail S\u00e9spel'", "text": "La Scuola Superiore di Teatro Mihail S\u00e9spel\u2019 \u00e8 un'accademia teatrale nonch\u00e9 teatro ragazzi di \u010ceboksary. \u00c8 la pi\u00f9 antica scuola di teatro della Ciuvascia, \u00e8 dedicata al poeta e scrittore Mihail S\u00e9spel\u2019.\nStoria.\nLa scuola inizi\u00f2 a \u010ceboksary il 3 aprile 1933, grazie a due professori dell'Accademia Teatrale di San Pietroburgo: \u00c8dvin Davydovi\u010d Fejertag e Margarita Nikolaevna Figner, insegnanti ed educatori del futuro del gruppo teatrale. Oggid\u00ec le produzioni teatrali vengono attuate in ciuvascio e russo, con vari corsi per attori, registi, personale dello spettacolo (corsi per scenografi, truccatori, costumisti, elettricisti, macchinisti e fonici)."}
{"id": "3885200", "revid": "599013", "url": "https://it.wikipedia.org/wiki?curid=3885200", "title": "Fausto Lucarelli", "text": "Caratteristiche tecniche.\nGiocava come interno sinistro o come centravanti."}
{"id": "3885203", "revid": "486946", "url": "https://it.wikipedia.org/wiki?curid=3885203", "title": "Festa della Madonna di Trapani", "text": ""}
{"id": "3885207", "revid": "287204", "url": "https://it.wikipedia.org/wiki?curid=3885207", "title": "Gran Premio motociclistico della Malesia 1993", "text": "Il Gran Premio motociclistico della Malesia 1993 fu il secondo Gran Premio della stagione e si disput\u00f2 il 4 aprile 1993 sul circuito di Shah Alam.\nNella classe 500 fu Wayne Rainey su Yamaha a tagliare il traguardo in prima posizione, davanti alla Honda di Daryl Beattie e alla Suzuki di Kevin Schwantz, partito in prima posizione. Luca Cadalora, rimasto fermo in griglia all'inizio del giro di ricognizione con il motore spento, venne colpito da Jeremy McWilliams; nessuno dei due riusc\u00ec a prendere il via alla gara.\nNella classe 250 la procedura di partenza fu eseguita due volte: infatti si era reso necessario annullare la prima a causa di un errore del direttore di gara, che aveva fatto scattare in contemporanea la luce rossa e quella verde del semaforo provocando anche confusione tra i piloti; nel corso del primo giro quindi venne esposta la bandiera rossa e pi\u00f9 tardi la gara venne fatta ripartire regolarmente. Alla fine la vittoria and\u00f2 a Nobuatsu Aoki, al primo successo nel motomondiale, davanti a Tetsuya Harada e Loris Capirossi, partito in \"pole position\"; tuttavia quest'ultimo dopo la gara, insieme ad altri piloti di tutte e tre le classi, sub\u00ec una penalit\u00e0 di un minuto sul tempo di gara per aver anticipato la partenza e dovette retrocedere in 12\u00aa posizione; pertanto il podio fu completato da un terzo giapponese, Tadayuki Okada.\nNella classe 125 vinse per la seconda volta su due gare Dirk Raudies, partito dalla \"pole\", il quale giunse all'arrivo davanti a Kazuto Sakata e Takeshi Tsujimura."}
{"id": "3885211", "revid": "92723", "url": "https://it.wikipedia.org/wiki?curid=3885211", "title": "Sede titolare di Arata", "text": "Arata (o Aratia) (in latino: \"Arathensis seu Arathiensis\") \u00e8 una sede titolare soppressa della Chiesa cattolica.\nNegli Annuari Pontifici la sede \u00e8 collocata in Cappadocia."}
{"id": "3885212", "revid": "1310927", "url": "https://it.wikipedia.org/wiki?curid=3885212", "title": "Chir\u00f3 N'Toko", "text": ""}
{"id": "3885213", "revid": "16066", "url": "https://it.wikipedia.org/wiki?curid=3885213", "title": "Morocco Tennis Tour \u2013 Casablanca 2011", "text": ""}
{"id": "3885214", "revid": "838137", "url": "https://it.wikipedia.org/wiki?curid=3885214", "title": "Kepler-20 b", "text": "Kepler-20b \u00e8 un pianeta extrasolare che orbita attorno alla stella Kepler-20, distante 945 anni luce (290 parsec) dal nostro sistema solare, nella costellazione della Lira. La sua massa poco meno di 9 volte quella terrestre lo colloca nella categoria delle Super Terre. La sua distanza dalla stella madre \u00e8 di appena 0,0454 U.A., essendo il pi\u00f9 vicino dei pianeti scoperti attorno a Kepler-20, il suo periodo di rivoluzione \u00e8 di appena 3,7 giorni circa."}
{"id": "3885216", "revid": "16066", "url": "https://it.wikipedia.org/wiki?curid=3885216", "title": "Morocco Tennis Tour \u2013 Casablanca", "text": ""}
{"id": "3885217", "revid": "125936180", "url": "https://it.wikipedia.org/wiki?curid=3885217", "title": "Torre Picasso", "text": "La Torre Picasso \u00e8 un grattacielo situato a Madrid (Spagna), in piazza Pablo Ruiz Picasso, nel complesso commerciale AZCA, nei pressi del Paseo de la Castellana nel cuore finanziario della capitale spagnola. Quando venne costruito, con i suoi 47 piani e 157 metri di altezza era il grattacielo pi\u00f9 alto di Madrid e di tutta la Spagna. La torre fu progettata dall'architetto statunitense di origine giapponese Minoru Yamasaki, lo stesso progettista delle torri gemelle, il World Trade Center di New York, in collaborazione con l'\u00e9quipe spagnola diretta da Jordi Mir Valls e Rafael Coll Pujol. Nel dicembre del 2011 la torre venne acquisita da Pontegade immobiliaria (dell'impresario Amancio Ortega, fondatore di Zara) per un valore di 400 milioni di euro.\nStoria.\nIl progetto della torre ebbe inizio nel 1974, ma la sua costruzione solo verso la fine del 1982, mentre l'inaugurazione avvenne nel dicembre del 1988. Fu il pi\u00f9 alto edificio spagnolo fino a che venne superato dal Gran Hotel Bali di Benidorm di Alicante. La torre delle telecomunicazioni Torrespa\u00f1a supera la Torre Picasso in altezza, per\u00f2 questa non \u00e8 classificata come edificio, ma solamente come struttura autoportante (la stessa della CN Tower di Toronto).\nCaratteristiche.\nUna caratteristica determinante della Torre Picasso \u00e8 il suo ampio arco di ingresso, che sostiene tutta la facciata del complesso, tramite una struttura sotterranea in acciaio che fa da rinforzo. Il vuoto situato sotto l'arco \u00e8 occupato da uno speciale cristallo di sicurezza chiamato STADIP (lo stesso usato nella Torre Agbar di Barcellona).\nLa Torre Picasso \u00e8 un calco della Rainier Tower di Seattle disegnata anch'essa da Minoru Yamasaki. L'edificio statunitense possiede un fusto sopra il quale si eleva il resto del corpo della torre, le stesse linee snelle a rifiniture bianche della torre madrilena, costruita 11 anni pi\u00f9 tardi.\nAttualmente, l'immobile \u00e8 di propriet\u00e0 del fondatore e presidente di Inditex, Amancio Ortega, il quale pag\u00f2 400 milioni di euro il proprietario precedente, Fomento de Costrucciones y Contratas (FCC), S.A.. L'acquisto fu gestito dalla ditta PER Gestora Inmobiliaria, S.L.. e si concluse il 29 dicembre 2011.\nMinacce di attentati.\nL'organizzazione terroristica ETA conferm\u00f2 nel 2002 che distruggere questo grattacielo era un loro obiettivo pianificato con 1.700\u00a0kg di esplosivo caricati in due furgoni intercettati alla fine del 1999 vicino a Calatayud dalla Guardia Civil (il primo il 21 dicembre e il secondo il giorno dopo) e abbandonati non lontano dalla torre; un episodio conosciuto come \u201cla caravana de la muerte\u201d.\nSogecable.\nTra gli anni 1990-2002, fu la sede della filiale del Grupo PRISA Sogecable, che serv\u00ec da redazione per diversi canali televisivi nazionali e internazionali, tra cui Canal+ e la CNN+.\nNel cinema.\nNel 1997 la Torre Picasso funse da scenario per il film spagnolo \u201cAbre los ojos\u201d (1997) del regista Alejandro Amen\u00e1bar.\nGalleria d'immagini.\n\u00c8 severamente proibito fare fotografie della torre o a qualsiasi altra costruzione all'interno del perimetro della propriet\u00e0. Le guardie di sicurezza impongono il divieto a chiunque vedono con una macchina fotografica, sia per motivi di sicurezza che per immagine.\nMa queste giustificazioni sembrano poco fondate. Infatti \u00e8 stato dimostrato che nemmeno le guardie hanno conoscenza del luogo dove poter ottenere le autorizzazioni per fare fotografie. Intanto, i proprietari sostengono che la torre \u00e8 un simbolo emblematico di Madrid, ma per gli entusiasti fotografi la torre \u00e8 diventata un simbolo di restrizione e proibizione.\nLe guardie dicono che il permesso per fare fotografie o riprese vada richiesto alla direzione dell'edificio."}
{"id": "3885218", "revid": "6923", "url": "https://it.wikipedia.org/wiki?curid=3885218", "title": "Ciambottella", "text": "La ciambottella \u00e8 un sugo fatto con peperoncino piccante, pomodori, peperoni verdi e rossi, aglio e basilico. \u00c8 una specialit\u00e0 tipica della citt\u00e0 di Grottaminarda, nella provincia di Avellino.\nPreparazione e ingredienti.\nLa ciambottella si prepara con ortaggi forniti dalla terra d'Irpinia; secondo un'antica usanza, il sugo viene preparato sistemando tutti gli ingredienti: il pomodoro tagliato a \u201cpacchetelle\u201d (ossia lungo le quattro coste), i peperoni tagliati a pezzi, l'aglio a spicchi e il basilico. \nLa ciambottella pu\u00f2 essere utilizzata al momento della preparazione oppure conservata in barattoli di vetro messi a bollire in acqua per almeno un'ora. In questo modo la ciambottella rappresenta una provvista che pu\u00f2 essere conservata per molto tempo nelle dispense e consumata all'occorrenza, da sola o come condimento per il pane e la pasta."}
{"id": "3885220", "revid": "80598", "url": "https://it.wikipedia.org/wiki?curid=3885220", "title": "Jacqueline Schweitzer", "text": "\u00c8 stata la moglie del musicista, cantante e produttore discografico Gaetano Savio meglio conosciuto come Tot\u00f2 Savio.\nBiografia.\nGiovanissima, ha debuttato in un programma televisivo francese del sabato sera.\nNel 1966 e come cantante solista del gruppo \"Jacqueline &amp; i suoi Ragazzi\", si esib\u00ec al Cantagiro con la canzone \"Dipender\u00e0 da te\" poi, nello stesso anno cant\u00f2 nel 45 giri \"Sbaglier\u00f2/Ci devo pensare\" con il nome di Jacqueline.\nConobbe Tot\u00f2 Savio durante un tour in Francia di quest'ultimo e dopo poco tempo i due si sposarono. Nel 1968 e con lo pseudonimo di Jacky Salvi, usc\u00ec con il 45 giri \"Ti vestivi d'amore/non si pu\u00f2 leggere nel cuore\".\nCon il marito form\u00f2 un duo musicale chiamato \"I Sanfrancisco\" e nel 1979 incisero l'album \"Ma che avventura \u00e8\", da cui fu estratto il brano \"Da luned\u00ec\".\nDopo la morte di Savio (2004) ne porta avanti la sua memoria attraverso un sito web a lui dedicato."}
{"id": "3885227", "revid": "71814", "url": "https://it.wikipedia.org/wiki?curid=3885227", "title": "Arresto (sentenza)", "text": ""}
{"id": "3885234", "revid": "83531", "url": "https://it.wikipedia.org/wiki?curid=3885234", "title": "Episodi di Siska (prima stagione)", "text": "Gli episodi della prima stagione di \"Siska\" sono stati trasmessi per la prima volta in Germania nel 1998. In Italia, sono andati in onda in prima visione su Retequattro tra il 12 e il 19 gennaio 2001."}
{"id": "3885236", "revid": "1442080", "url": "https://it.wikipedia.org/wiki?curid=3885236", "title": "Discografia di Maaya Sakamoto", "text": "Questa pagina contiene la discografia di Maaya Sakamoto, doppiatrice e cantante giapponese, le cui opere sono principalmente legate al mondo dell'animazione giapponese."}
{"id": "3885239", "revid": "889336", "url": "https://it.wikipedia.org/wiki?curid=3885239", "title": "Rangelo Janga", "text": ""}
{"id": "3885246", "revid": "602899", "url": "https://it.wikipedia.org/wiki?curid=3885246", "title": "Godzilla Jr.", "text": ""}
{"id": "3885254", "revid": "1318658", "url": "https://it.wikipedia.org/wiki?curid=3885254", "title": "Episodi di Siska (seconda stagione)", "text": "Gli episodi della seconda stagione di \"Siska\" sono stati trasmessi per la prima volta in Germania nel 1999. In Italia, sono andati in onda in prima visione su Retequattro tra il 19 gennaio e il 9 marzo 2001."}
{"id": "3885256", "revid": "767487", "url": "https://it.wikipedia.org/wiki?curid=3885256", "title": "Takafumi Ogura", "text": ""}
{"id": "3885259", "revid": "1155", "url": "https://it.wikipedia.org/wiki?curid=3885259", "title": "Petenia", "text": ""}
{"id": "3885262", "revid": "1442080", "url": "https://it.wikipedia.org/wiki?curid=3885262", "title": "Petenia splendida", "text": "Petenia splendida, unica specie appartenente al genere Petenia, \u00e8 un pesce d'acqua dolce della famiglia Cichlidae.\nDistribuzione e habitat.\nQuesta specie \u00e8 originaria dei bacini idrografici dei fiumi sudamericani Usumacinta e Grijalva, un territorio compreso tra Messico, Guatemala e Belize. Abita acque lente e tranquille, con fondali sabbiosi e fangosi.\nDescrizione.\n\"Petenia splendida\" presenta un corpo compresso ai fianchi, con testa allungata e mascella prominente. Le pinne sono ampie e arrotondate. La particolarit\u00e0 di questa specie sta nell'apparato boccale, composto da fauci protraibili fino ad oltre 1/4 della lunghezza dell'intero corpo, che permette a questa specie di predare pesci di discrete dimensioni ma soprattutto di catturare piccoli pesci aspirandoli direttamente nella bocca.\nSono conosciute due variet\u00e0 con differenti livree, indipendentemente dalla zona di provenienza (le variet\u00e0 vivono nelle stesse zone):\n- Rosso/oro: presenta un fondo variabile dal rosa pallido all'oro intenso fino al rosso, la testa \u00e8 appunto rossastra, l'intero corpo e le pinne sono screziati di bruno o di giallo-rosa. A volte \u00e8 visibile una linea orizzontale formata da alcune chiazze tondeggianti brune\n- Verde/argento: presenta un colore di fondo argenteo con vivi riflessi verde metallico e qualche sfumatura rossastra. Lungo i fianchi corre una linea orizzontale formata da chiazze circolari nere; il resto del corpo \u00e8 screziato di bruno/verde\nRaggiunge una lunghezza massima di 50\u00a0cm.\nRiproduzione.\nLa riproduzione avviene come negli altri ciclidi, con fecondazione esterna.\nPesca.\nNei luoghi d'origine \u00e8 pescata per l'alimentazione umana.\nAcquariofilia.\n\"P. splendida\" \u00e8 allevato soprattutto da acquariofili appassionati, non \u00e8 diffusa per il commercio, se non sporadicamente."}
{"id": "3885263", "revid": "287204", "url": "https://it.wikipedia.org/wiki?curid=3885263", "title": "Provincia di Hakkari", "text": ""}
{"id": "3885265", "revid": "1318658", "url": "https://it.wikipedia.org/wiki?curid=3885265", "title": "Episodi di Siska (terza stagione)", "text": "Gli episodi della terza stagione di \"Siska\" sono stati trasmessi per la prima volta in Germania nel 2000. In Italia, sono andati in onda in prima visione su Retequattro tra il 16 marzo e l'11 maggio 2001."}
{"id": "3885267", "revid": "659685", "url": "https://it.wikipedia.org/wiki?curid=3885267", "title": "Catharine Drew Gilpin Faust", "text": ""}
{"id": "3885270", "revid": "1543377", "url": "https://it.wikipedia.org/wiki?curid=3885270", "title": "Distretto di Huaquirca", "text": "Il distretto di Huaquirca \u00e8 un distretto del Per\u00f9 nella provincia di Antabamba (regione di Apur\u00edmac) con 1.463 abitanti al censimento 2007 dei quali 1.142 urbani e 321 rurali.\n\u00c8 stato istituito il 17 gennaio 1945."}
{"id": "3885273", "revid": "767487", "url": "https://it.wikipedia.org/wiki?curid=3885273", "title": "Davis (calciatore)", "text": "Carriera.\nCalciatore britannico di cui \u00e8 ignoto il nome, milit\u00f2 nel tre stagioni, dal 1910 al 1913. Con i genovesi ottenne come miglior risultato il secondo posto della classifica finale del Torneo Maggiore nella stagione 1912-1913."}
{"id": "3885276", "revid": "1543377", "url": "https://it.wikipedia.org/wiki?curid=3885276", "title": "Distretto di Juan Espinoza Medrano", "text": "Il distretto di Juan Espinoza Medrano \u00e8 un distretto del Per\u00f9 nella provincia di Antabamba (regione di Apur\u00edmac) con 1.975 abitanti al censimento 2007 dei quali 1.683 urbani e 292 rurali.\n\u00c8 stato istituito il 12 dicembre 1942."}
{"id": "3885279", "revid": "599013", "url": "https://it.wikipedia.org/wiki?curid=3885279", "title": "Z\u00e9phirin Zoko", "text": ""}
{"id": "3885280", "revid": "1543377", "url": "https://it.wikipedia.org/wiki?curid=3885280", "title": "Distretto di Oropesa (Apur\u00edmac)", "text": "Il distretto di Oropesa \u00e8 un distretto del Per\u00f9 nella provincia di Antabamba (regione di Apur\u00edmac) con 2.518 abitanti al censimento 2007 dei quali 1.432 urbani e 1.086 rurali.\n\u00c8 stato istituito il 2 gennaio 1857."}
{"id": "3885283", "revid": "1318658", "url": "https://it.wikipedia.org/wiki?curid=3885283", "title": "Episodi di Siska (quarta stagione)", "text": "Gli episodi della quarta stagione di \"Siska\" sono stati trasmessi per la prima volta in Germania nel 2001. In Italia, sono andati in onda in prima visione su Retequattro tra il 15 gennaio e il 19 febbraio 2003."}
{"id": "3885295", "revid": "1543377", "url": "https://it.wikipedia.org/wiki?curid=3885295", "title": "Distretto di Pachaconas", "text": "Il distretto di Pachaconas \u00e8 un distretto del Per\u00f9 nella provincia di Antabamba (regione di Apur\u00edmac) con 1.174 abitanti al censimento 2007 dei quali 927 urbani e 247 rurali.\n\u00c8 stato istituito il 20 agosto 1872."}
{"id": "3885298", "revid": "767487", "url": "https://it.wikipedia.org/wiki?curid=3885298", "title": "Nichkhun", "text": "Biografia.\nNichkhun nasce a Rancho Cucamonga, California, da padre thailandese e madre cinese. Ha un fratello maggiore, Nichan, e due sorelle minori, Nichthima (Yanin) e Nachjaree (Chereen). A cinque anni, si trasferisce in Thailandia con la famiglia e studia alla Dhepkanjana School e alla Tangpiroondham School. A dodici anni, studia alla Wanganui Collegiate School della Nuova Zelanda per un anno e mezzo prima di tornare negli Stati Uniti per finire la scuola alla Los Osos High School di Rancho Cucamonga. Finito il liceo, insegna badminton alla Rosemead High School. Viene notato da Park Jin-young, cantante K-pop e produttore per la JYP Entertainment, al Los Angeles Korean Music Festival, e firma prima un contratto che lo lega all'azienda per dieci anni, poi un secondo contratto che rettifica a otto anni, senza includere l'allenamento. Diventa un tirocinante nel 2006 e, portato in Corea del Sud, viene inserito in una classe di altri ventiquattro studenti, con i quali inizia a studiare canto, ballo, il coreano e il cinese.\nCarriera.\nNichkhun debutta il 4 settembre 2008 nei 2PM con il singolo \"10 Points out of 10 Points\" dall'album d'esordio \"Hottest Time of the Day\".\nParallelamente alle attivit\u00e0 dei 2PM, Nichkhun porta avanti anche una carriera di solista e attore. Nel 2008 \u00e8 diventato ambasciatore nel mondo per il turismo in Thailandia; \u00e8 inoltre apparso in numerosi spot televisivi e nel 2008 ha sfilato per Andre Kim. Nel 2010 e nel 2011 ha partecipato al reality \"Uri gyeolhonhaess-eo-yo\" con Victoria delle f(x). Nel 2012 ha preso parte all'adattamento cinematografico giapponese della serie manga \"Host Club - Amore in affitto\", dove interpreta il ruolo di Lawrence, il presidente di una corporazione di Singapore.\nFilmografia.\nTelevisione.\n-serie TV , 35 episodi (2018"}
{"id": "3885300", "revid": "1543377", "url": "https://it.wikipedia.org/wiki?curid=3885300", "title": "Distretto di Sabaino", "text": "Il distretto di Sabaino \u00e8 un distretto del Per\u00f9 nella provincia di Antabamba (regione di Apur\u00edmac) con 1.455 abitanti al censimento 2007 dei quali 1.077 urbani e 348 rurali.\n\u00c8 stato istituito il 20 agosto 1872."}
{"id": "3885301", "revid": "1318658", "url": "https://it.wikipedia.org/wiki?curid=3885301", "title": "Episodi di Siska (quinta stagione)", "text": "Gli episodi della quinta stagione di \"Siska\" sono stati trasmessi per la prima volta in Germania nel 2002. In Italia, sono andati in onda in prima visione su Retequattro tra il 19 febbraio e il 16 aprile 2003."}
{"id": "3885306", "revid": "767487", "url": "https://it.wikipedia.org/wiki?curid=3885306", "title": "Dark Memories - Ricordi terrificanti", "text": "Dark Memories - Ricordi terrificanti (\"Ring Around the Rosie\") \u00e8 un film del 2006 diretto da Rubi Zack.\nTrama.\nDopo la morte della nonna, Karen eredita la casa dove da bambina passava le vacanze assieme alla sorella Wendy. Decide di partire subito insieme al suo fidanzato Jeff alla volta della casa per svuotarla successivamente rivenderla. All'arrivo nella casa Karen \u00e8 tormentata da strani incubi. Jeff deve andarsene per motivi di lavoro, ma intanto Karen fa la conoscenza di Pierce, il custode, che la aiuter\u00e0 insieme alla sorella Wendy a fronteggiare terrificanti fenomeni."}
{"id": "3885308", "revid": "287204", "url": "https://it.wikipedia.org/wiki?curid=3885308", "title": "Jordan Opoku", "text": ""}
{"id": "3885317", "revid": "543975", "url": "https://it.wikipedia.org/wiki?curid=3885317", "title": "Episodi di Siska (sesta stagione)", "text": ""}
{"id": "3885323", "revid": "1005847", "url": "https://it.wikipedia.org/wiki?curid=3885323", "title": "Distretto di Ocobamba", "text": ""}
{"id": "3885325", "revid": "2121638", "url": "https://it.wikipedia.org/wiki?curid=3885325", "title": "Sony Entertainment Network", "text": "Il Sony Entertainment Network, abbreviato SEN, \u00e8 il marchio ideato da Sony. Attivo dal 2011, raggruppa tutti i servizi multimediali offerti dalla stessa abilitando lo streaming e il download dei contenuti acquistati su un singolo account per tutti i servizi SEN.\n\u00c8 la denominazione definitiva di tutti i servizi online offerti da Sony, tra cui troviamo i servizi \"Music Unlimited\", \"Video Unlimited\" (vedi Qriocity) e non per ultimo il PlayStation Network. Essi non fanno a capo solo un determinato oggetto, ma a tutte le infrastrutture Sony e non, tra cui i PC Sony VAIO (ma anche accedendo al sito SEN), PlayStation (PlayStation 3, PlayStation Vita, PSP), smartphone Sony, iPhone, iPod, TV Sony, Sony Tablet, e lettori Blu-Ray Disc.\nIl servizio \u00e8 destinato ad estendersi sempre di pi\u00f9, ed avr\u00e0 l'obiettivo di aumentare i suoi servizi interni (al momento sono la vendita/noleggio di film, serie TV, musica e giochi in generale).\nHa attuato molte Partnership con altre societ\u00e0 che offrono servizi, come YouTube e Picasa (Google), Rai ed Eurosport, ma anche social network, quali Facebook e Twitter. \nDa dicembre 2012 \u00e8 online un nuovo store, contenente tutti i contenuti (giochi, film e serie TV) gi\u00e0 presenti negli store di PS3, PS Vita e PSP. \nNel 2013 Sony ha migliorato il servizio rendendolo pi\u00f9 accessibile e funzionale: ad esempio lo ha ottimizzato per smartphone e, nel mese di Novembre, lo ha reso accessibile via PS4. Su quest'ultima \u00e8 possibile usarlo in background quando l'utente svolge altre funzioni o giochi."}
{"id": "3885327", "revid": "543975", "url": "https://it.wikipedia.org/wiki?curid=3885327", "title": "Episodi di Siska (settima stagione)", "text": ""}
{"id": "3885331", "revid": "775372", "url": "https://it.wikipedia.org/wiki?curid=3885331", "title": "Ministro capo della Finlandia", "text": "Il ministro capo della Repubblica di Finlandia (\"p\u00e4\u00e4ministeri\" in finlandese, mentre \u00e8 \"statsminister\" in svedese, cio\u00e8 letteralmente ministro di Stato) \u00e8 il capo del governo finlandese, dopo la riforma del 1918 che sostitu\u00ec il Senato con il Consiglio di Stato e trasform\u00f2 la carica di \"vicepresidente della divisione economica del Senato\" con quella di ministro capo. Dal 9 dicembre 2019 la ministra capo \u00e8 Sanna Marin del Partito Socialdemocratico Finlandese.\nCon la nuova Costituzione approvata nel 2000 il presidente, al termine delle elezioni, nomina il ministro capo dopo che i partiti si sono accordati sulla composizione del nuovo Consiglio di Stato e sul programma di governo.\nIl Parlamento deve ratificare la nomina presidenziale con una votazione a maggioranza assoluta. Se il candidato non riceve la fiducia dal Parlamento il presidente procede a nuove consultazioni. Il presidente pu\u00f2 rinominare lo stesso candidato anche la seconda volta. Se al termine di tre consultazioni nessun candidato ottiene la maggioranza assoluta si passa alla quarta consultazione dove basta la maggioranza relativa. La facolt\u00e0 di sciogliere le Camere nell'ordinamento finlandese \u00e8 del presidente.\nPrima dell'entrata in vigore della nuova costituzione era il presidente che sceglieva i seggi del Consiglio di Stato e nominava il gabinetto di governo che comunque doveva avere una maggioranza parlamentare.\nDopo la dichiarazione di indipendenza del 6 dicembre 1917, la Finlandia ha avuto 74 governi, i pi\u00f9 lunghi sono stati quelli di Paavo Lipponen, governo Lipponen I e II, durati entrambi 1.464 giorni.\nIl ministro capo \u00e8 a capo del Consiglio di Stato, risponde dell'operato del governo al presidente e al Parlamento, coordina l'azione economica del governo, la politica estera e quella amministrativa e pu\u00f2 essere sfiduciato dal Parlamento."}
{"id": "3885334", "revid": "767487", "url": "https://it.wikipedia.org/wiki?curid=3885334", "title": "De Bruyn (calciatore)", "text": "Carriera.\nCalciatore belga di cui \u00e8 ignoto il nome, milit\u00f2 nel due stagioni, dal 1907 al 1908. Nella prima stagione con i genovesi si piazz\u00f2 al secondo posto del girone eliminatorio ligure, non ottenendo, per la prima volta nella storia del \"Grifone\", l'accesso al girone finale, quello valido per l'assegnazione del titolo di campione nazionale.\nFu impiegato nell'amichevole inaugurale del nuovo campo sportivo di San Gottardo dell'8 dicembre 1907 contro l'equipaggio della nave britannica Canopic.\nL'anno seguente non vide la partecipazione dei \"rossoblu\" al campionato poich\u00e9 la Federazione decise di riservare il massimo torneo italiano alle squadre senza stranieri ed il Genoa per protesta non vi partecip\u00f2 limitando l'attivit\u00e0 agonistica alle competizioni \"Challenge\" diffuse all'epoca come la Palla Dapples e la Coppa Goetzlof.\nDe Bruyn gioc\u00f2, oltre agli incontri di campionato, tre partite della Palla Dapples: il 1\u00ba marzo 1908, in uno di questi incontri, segn\u00f2 una doppietta al contribuendo alla vittoria del per 3-2."}
{"id": "3885338", "revid": "1573940", "url": "https://it.wikipedia.org/wiki?curid=3885338", "title": "Aphelocoma wollweberi", "text": "La ghiandaia messicana o ghiandaia pettogrigio (Aphelocoma wollweberi ) \u00e8 un uccello passeriforme appartenente alla famiglia dei Corvidi.\nEtimologia.\nIl nome scientifico della specie, \"wollweberi\", rappresenta un omaggio a tale Wollweber, che ne raccolse gli esemplari in seguito utilizzati per la descrizione scientifica per conto del museo di Darmstadt.\nDescrizione.\nDimensioni.\nMisura 28-32 cm di lunghezza, per 77-150 g di peso: a parit\u00e0 d'et\u00e0, i maschi sono leggermente pi\u00f9 grossi e pesanti rispetto alle femmine.\nAspetto.\nSi tratta di uccelli dall'aspetto massiccio, muniti di grossa testa squadrata e appiattita, becco conico e massiccio piuttosto corto, ali arrotondate e digitate, forti zampe e lunga coda (quasi la met\u00e0 del totale) dall'estremit\u00e0 squadrata: nel complesso, la ghiandaia messicana ricorda molto l'affine ghiandaia della California, rispetto alla quale manca del collare azzurro sul petto, oltre a presentare colorazione dorsale pi\u00f9 uniforme.\nIl piumaggio si presenta di colore azzurro-bluastro su fronte, vertice, nuca, spalle, dorso (dove \u00e8 pi\u00f9 opaco e tendente al grigio-bruno), ali e coda, mentre l'area fra i lati del becco e le orecchie \u00e8 di colore blu pi\u00f9 scuro, a formare una mascherina delimitata inferiormente da un mustacchio anch'esso azzurro-bluastro: gola, petto, ventre e sottocoda sono di colore bianco puro, con tendenza a sfumare nel grigio-cenere proprio sul petto.\nI due sessi sono simili a livello di colorazione.\nIl becco, che durante i mesi invernali \u00e8 pi\u00f9 corto, \u00e8 di colore nero (anche se nelle popolazioni occidentali la base pu\u00f2 essere giallastra), e dello stesso colore sono le zampe: gli occhi sono invece di colore bruno scuro.\nBiologia.\nLa ghiandaia messicana \u00e8 un uccello dalle abitudini di vita essenzialmente diurne, che vive in piccoli gruppi di 2-25 individui, generalmente a composizione familiare (formati da una coppia riproduttrice con i giovani non riproduttivi di alcune covate precedenti), aggregandosi, quando le risorse disponibili lo consentono, in stormi anche consistenti. All'interno degli stormi \u00e8 presente una certa gerarchia, coi maschi che competono per le femmine e l'ordine di accesso alle fonti di cibo e le femmine che competono fra loro per i migliori posatoi e siti di nidificazione: ciascuno stormo tende a vivere nella stessa zona anche per decenni.\nQuesti uccelli passano la maggior parte della giornata alla ricerca di cibo, muovendosi indifferentemente al suolo, fra gli arbusti o fra i rami degli alberi per reperirlo.\nCome quasi tutti i corvidi, anche questa ghiandaia \u00e8 un animale molto vocale: le ghiandaie messicane si tengono in contatto vocale fra loro mediante una serie di richiami che variano nelle varie sottospecie, comprendendo vocalizzazioni fischianti, aspri gracchi d'allarme e versi ronzanti (ritenuti una prerogativa delle femmine).\nAlimentazione.\nLa ghiandaia messicana \u00e8 un uccello tendenzialmente onnivoro e molto opportunista: durante i mesi caldi, la dieta di questi uccelli comprende una grande variet\u00e0 di alimenti di origine sia vegetale (come semi, granaglie, frutta, bacche, nettare) che animale (invertebrati, larve, lucertole, topolini, anfibi, uova e nidiacei anche della stessa specie, ed in due casi degli esemplari hanno predato dei pipistrelli), piluccando inoltre senza problemi la carne dalle carcasse ed il materiale commestibile dalla spazzatura.\nOltre a ci\u00f2, la ghiandaia messicana \u00e8 solita accumulare il cibo in \"surplus\" (soprattutto ghiande e pinoli) in numerosi nascondigli scavati nel terreno, dai quali si rifornisce durante i mesi invernali e primaverili. I semi vengono accumulati principalmente durante i mesi estivi, in gruppi di 1-10 per nascondiglio, con l'animale che ha cura di sincerarsi che nessun intruso (compresi gli appartenenti allo stesso stormo) lo stia osservando durante l'operazione di deposito. Ciascuna ghiandaia conserva un migliaio di semi a stagione, tenendone fino a cinque per volta in bocca e generalmente depositandoli nel raggio di 500 m dal luogo di raccolta, dimostrando poi un'ottima memoria a lungo termine quando, ad alcuni mesi di distanza, deve reperire il cibo stipato, non di rado nascosto sotto una spessa coltre di neve.\nRiproduzione.\nSi tratta di uccelli che vivono in coppie, pur praticando raramente la monogamia e mostrando una certa promiscuit\u00e0 nell'ambito dello stormo di appartenenza: all'interno di una singola covata, non di rado i vari \"pulli\" hanno padri diversi, il che consente alla femmina di ottenere aiuto nel loro allevamento dai vari maschi che con lei si sono accoppiati.\nLa stagione riproduttiva comincia molto presto, con la costruzione del nido che avviene gi\u00e0 verso la fine di febbraio: il maschio propone dei siti di nidificazione alla femmina, che eventualmente li approva.\nIl nido, massiccio e a forma di coppa, viene costruito da ambedue i sessi (sebbene a iniziare la costruzione sia generalmente il maschio) fra le fronde di un albero, a 3,7-24,4 m d'altezza: la parte esterna \u00e8 fatta di rametti e radici intrecciati, mentre l'interno \u00e8 foderato con fibre vegetali (in particolare sfilacci di yucca), non di rado rubate a coppie subordinate.\nAll'interno del nido, la femmina depone 4-5 uova, di color verde acqua, talvolta (tranne che nelle popolazioni settentrionali) con sparse variegature bruno-giallastre: esse vengono covate dalla sola femmina, col maschio che rimane di guardia nei pressi del nido e si occupa inoltre di reperire il cibo per s\u00e9 e per la compagna. Talvolta, due femmine depongono nello stesso nido, alternandosi nella cova.\nLa cova dura circa 18 giorni, al termine dei quali schiudono \"pulli\" ciechi e quasi del tutto implumi: essi vengono inizialmente accuditi dalla sola femmina (a sua volta imbeccata dal maschio), ed in seguito anche dal padre e dagli altri aiutanti al nido (altri giovani dello stormo non riprodottisi, generalmente provenienti da covate precedenti della coppia in riproduzione). In tal modo, essi sono pronti per l'involo a 24-28 giorni di vita, sebbene continuino a chiedere l'imbeccata ancora per molte settimane dopo aver lasciato il nido, sempre pi\u00f9 sporadicamente man mano che il tempo passa.\nLa speranza di vita della ghiandaia messicana si aggira attorno ai 21 anni in natura.\nDistribuzione e habitat.\nLa ghiandaia messicana occupa un areale a forma di \"V\", che partendo dall'Hidalgo centrale si articola in due direttrici verso nord attraverso Sierra Madre Orientale e Sierra Madre Occidentale, spingendosi a nord fino all'estremo sud-ovest del Texas (la cosiddetta \"Big Bend\") ed all'area di confine meridionale fra Arizona e Nuovo Messico.\nSi tratta di uccelli stanziali, che al massimo possono scendere di quota durante i mesi freddi per sfuggire ai rigori dell'inverno: tuttavia in caso di scarsit\u00e0 di cibo essi non esitano a spostarsi su un ampio raggio, con osservazioni isolate di esemplari in dispersione fino in Kansas.\nL\"'habitat\" d'elezione di questi uccelli \u00e8 la foresta montana mista a prevalenza di pini, querce e ginepri, fra i 1460 ed i 2100 m di quota (880-3000 m nella sottospecie \"couchii\").\nTassonomia.\nSe ne riconoscono quattro sottospecie:\nAlcuni autori riconoscerebbero inoltre una sottospecie \"gracilis\" del Nayarit orientale, pi\u00f9 piccola e dalle vocalizzazioni peculiari, sinonimizzata con la nominale.\nLe sottospecie nominale e \"wollweberi\" sono piuttosto affini fra loro, mentre \"potosina\" e \"couchii\" presentano differenze consistenti in termini morfologici e di vocalizzazioni, che potrebbero portare in futuro alla loro elevazione al rango di specie a s\u00e9 stanti.\nIn passato, la specie veniva accorpata alla ghiandaia dei vulcani, dalla quale per\u00f2 differisce sia a livello di colorazione che di vocalizzazioni."}
{"id": "3885339", "revid": "1543377", "url": "https://it.wikipedia.org/wiki?curid=3885339", "title": "Miss Italia nel mondo 2003", "text": "La tredicesima edizione di Miss Italia nel mondo si \u00e8 svolta presso le Terme Berzieri di Salsomaggiore Terme il 7 settembre 2003 ed \u00e8 stata condotta da Amadeus. Vincitrice del concorso \u00e8 risultata essere la olandese Stefanie Francesca Vatta."}
{"id": "3885343", "revid": "697352", "url": "https://it.wikipedia.org/wiki?curid=3885343", "title": "De la Cueva", "text": "Per de la Cueva si pu\u00f2 intendere:"}
{"id": "3885344", "revid": "80598", "url": "https://it.wikipedia.org/wiki?curid=3885344", "title": "Jacky Salvi", "text": ""}
{"id": "3885345", "revid": "543975", "url": "https://it.wikipedia.org/wiki?curid=3885345", "title": "Episodi di Siska (ottava stagione)", "text": ""}
{"id": "3885348", "revid": "767487", "url": "https://it.wikipedia.org/wiki?curid=3885348", "title": "Grand Prix de Plumelec-Morbihan 2009", "text": "La Grand Prix de Plumelec-Morbihan 2009, diciannovesima edizione della corsa e valida come evento dell'UCI Europe Tour 2009 categoria 1.1, si svolse il 30 maggio 2009 su un percorso totale di 180\u00a0km.. Fu vinta dal francese J\u00e9r\u00e9mie Galland che giunse al traguardo con il tempo di 4h24'50\", alla media di 40,78\u00a0km/h.\nAl traguardo 80 ciclisti portarono a termine il percorso."}
{"id": "3885349", "revid": "1498232", "url": "https://it.wikipedia.org/wiki?curid=3885349", "title": "Aeroporti in Repubblica Ceca", "text": "La seguente \u00e8 una lista degli aeroporti civili e militari in Repubblica Ceca:"}
{"id": "3885356", "revid": "543975", "url": "https://it.wikipedia.org/wiki?curid=3885356", "title": "Episodi di Siska (nona stagione)", "text": ""}
{"id": "3885360", "revid": "599013", "url": "https://it.wikipedia.org/wiki?curid=3885360", "title": "Shalimar Jones", "text": "Carriera.\nClub.\nNel 1995 firma un contratto con l'Excelsior. Nel 1996 si trasferisce al Feyenoord. Nel 1997 torna all'Excelsior. Nel 1999 si trasferisce al Den Bosch. Nel 2000 si trasferisce in Portogallo, all'Uni\u00e3o Madeira. Nel 2002 si trasferisce nei Paesi Bassi, al TOP Oss. Nel 2003 passa al Fortuna Sittard. Nel 2004, dopo una breve esperienza al Tollnes, si trasferisce all'Enosi Thrakis. Nel 2006 firma un contratto per il Thivas. Nel 2007 si trasferisce al Preveza. Nel 2008 si ritira.\nNazionale.\nDebutta in Nazionale nel 2004. Nel 2004 rappresenta la propria Nazionale in tre occasioni."}
{"id": "3885361", "revid": "461603", "url": "https://it.wikipedia.org/wiki?curid=3885361", "title": "Chaly Jones", "text": ""}
{"id": "3885362", "revid": "830939", "url": "https://it.wikipedia.org/wiki?curid=3885362", "title": "Juan de la Cueva", "text": "Biografia.\nEra nato a Siviglia in una famiglia aristocratica. Fu allievo dei famosi umanisti della \"scuola sivigliana\": Juan de Mal Lara (1524\u20131571) e, alla morte di quest'ultimo, fu allievo del successore Diego Gir\u00f3n (1530-1590). \nDal 1574 al 1577 si rec\u00f2 dapprima alle isole Canarie e successivamente emigr\u00f2 nella Nuova Spagna spinto dalle sue disagiate condizioni economiche. Ritornato a Siviglia nel 1577, fece rappresentare il suo primo dramma teatrale (\"Muerte del rey don Sancho\") e, nel biennio 1580-81 altre undici commedie. Successivamente, nel 1583, fu pubblicato quello che avrebbe dovuto essere il primo volume delle sue opere drammatiche (\"Primera parte de las tragedias y comedias de Juan de la Cueva\"); non si sa se la seconda parte sia stata poi pubblicata. Si trasfer\u00ec negli ultimi anni della sua vita a Cuenca.\nFu un prolifico autore di versi: sonetti, egloghe, elegie, sestine, madrigali, odi, ecc. poemi in ottava rima, ecc. con soggetti leggendari, ispirati alla mitologia greca-romana, o soggetti storici adottati per sfruttare il patriottismo castigliano. I suoi versi appaiono tuttavia ormai datati. La sua importanza, nella storia della letteratura spagnola, \u00e8 invece come autore drammatico. Fu nei fatti l'inventore della \"comedia espa\u00f1ola\", dopo aver ripudiato il teatro classico di imitazione italiana. Consigli\u00f2 agli scrittori di ripudiare le unit\u00e0 aristoteliche di azione, tempo e luogo, di ispirarsi agli avvenimenti della nazione spagnola, di ridurre gli atti (\"jornadas\") da cinque a quattro, e di valersi del Romancero. In una sua opera teatrale del 1581, \"El Infamador\", sono stati identificati i primi lineamenti di Don Giovanni."}
{"id": "3885368", "revid": "1605525", "url": "https://it.wikipedia.org/wiki?curid=3885368", "title": "Archibald Clavering Gunter", "text": "Biografia.\nRomanziere, lavor\u00f2 anche per il teatro. Alcune delle sue opere ebbero una trasposizione cinematografica."}
{"id": "3885369", "revid": "287204", "url": "https://it.wikipedia.org/wiki?curid=3885369", "title": "Logica costruttiva", "text": ""}
{"id": "3885371", "revid": "599013", "url": "https://it.wikipedia.org/wiki?curid=3885371", "title": "Casa di Vanna Venturi", "text": "La casa di Vanna Venturi \u00e8 uno dei primi lavori dell'architetto americano Robert Venturi, con la quale ottenne in breve tempo il riconoscimento internazionale. Nel 1989 alla casa fu assegnato il Twenty-five Year Award.\nStoria e descrizione.\nFu fatta costruire da Vanna Venturi, madre dell'autore, che nel 1962 gli commission\u00f2 il progetto.\nLa casa si trova a Chestnut Hill, nella periferia di Filadelfia, a circa 10 km a nord del centro della citt\u00e0."}
{"id": "3885373", "revid": "120378612", "url": "https://it.wikipedia.org/wiki?curid=3885373", "title": "Governo in esilio dell'Estonia", "text": "Il Governo estone in esilio si riferisce all'autorit\u00e0 governativa dichiarata formalmente della Repubblica d'Estonia in esilio, esistente dal 1953 fino al restauro della sovranit\u00e0 estone sul territorio balto-finnico, avvenuta a seguito delle prime elezioni libere estoni nel 1992.\nTracci\u00f2 la sua legittimit\u00e0 attraverso la successione costituzionale dell'ultimo governo estone, al potere sul suolo dell'Estonia, prima dell'invasione sovietica del 1940.\nCronologia.\nMembri del governo estone posti in clandestinit\u00e0 durante l'occupazione sovietica.\nL'URSS occup\u00f2 militarmente e annesse illegalmente l'Estonia nel giugno del 1940. Le autorit\u00e0 sovietiche procedettero ad arrestare il presidente in carica estone Konstantin P\u00e4ts e lo deportarono in Unione Sovietica, dove mor\u00ec imprigionato nel 1956. Molti membri governativi furono deportati o condannati a morte inclusi otto precedenti capi di stato e trentotto ministri. Quelli che sopravvissero furono condannati alla clandestinit\u00e0.\nJ\u00fcri Uluots fu l'ultimo primo ministro costituzionale al tempo dell'occupazione sovietica. Con la perdita di P\u00e4ts, Uluots, poich\u00e9 capo del governo e in accordo con la Sezione 46 della Costituzione estone ( \"Riigi Teataja 03.09.1937, n.71 Art.590, che specificava che in caso il Presidente fosse stato vacante o altrimenti inabile ed incapace di eseguire i propri doveri, tali doveri dovessero essere assunti dal Primo Ministro facente funzione di Capo dello Stato\"), divenne capo di Stato.\nUluots tent\u00f2 di nominare un nuovo governo estone nel luglio del 1941, all'inizio dell'occupazione nazista, ma le autorit\u00e0 tedesche si rifiutarono di riconoscere l'Estonia come uno Stato sovrano.\nIl Comitato Nazionale estone durante l'occupazione della Germania Nazista.\nIl Comitato Nazionale dell'Estonia venne formato da membri facenti parte del governo estone precedente all'occupazione sovietica del 1940.\nIl comitato fu presieduto dal 23 marzo del 1944 da Kaarel Liidak, poi dal 15 o 16 agosto da Otto Tief. Il Comitato si autoproclam\u00f2 come supremo potere della Repubblica d'Estonia, il 1\u00ba agosto 1944.\nIl fallimento del restauro dell'indipendenza nel 1944 e la nuova occupazione sovietica.\nNel giugno del 1942 i leader politici d'Estonia, che sopravvissero alle purghe staliniane, alle repressioni e sfuggirono alle deportazioni sovietiche, tennero una riunione, di nascosto dall'occupazione militare sovietica al potere, dove si discussero: la formazione di un governo clandestino e le alternative per preservare continuit\u00e0 alla Repubblica d'Estonia..\nIl 6 gennaio 1943 si tenne una riunione alla delegazione estera estone a Stoccolma. Al fine di difendere la continuazione legale della Repubblica d'Estonia, fu stabilito che l'ultimo primo ministro costituzionale, J\u00fcri Uluots, dovesse continuare ad adempiere alle sue funzioni di primo ministro estone.\nIl 20 aprile 1944, il Comitato Elettorale della Repubblica d'Estonia (\"Vabariigi Presidendi Aset\u00e4itja Valimiskogu\", cio\u00e8 l'istituzione specificata nella Costituzione per eleggere il Presidente della Repubblica in carica), tenne una riunione clandestina a Tallinn.\nI partecipanti includevano:\nIl Comitato determin\u00f2 che la nomina di Johannes Vares come Primo Ministro durante l'occupazione sovietica, fatta da Konstantin P\u00e4ts, fosse stata illegale e che Uluots aveva assunto tali poteri dal 21 giugno 1940 in poi.. Il 21 giugno del 1944, Uluots nomin\u00f2 Otto Tief come Primo Ministro sostituto. Il 18 settembre del 1944, Uluots, malato di cancro, nomin\u00f2 Otto Tief come Primo Ministro in carica e form\u00f2 un governo che consisteva in undici membri. Il 20 settembre 1944, Uluots, sempre pi\u00f9 malato, si trasfer\u00ec in Svezia. Quindi Tief assunse la carica in accordo con la Costituzione estone, e colse l'opportunit\u00e0 con il ritiro delle truppe naziste, di dichiarare legittima e restaurata la sovranit\u00e0 estone. La maggior parte dei membri di questo debole governo dovettero fuggire da Tallinn il 21 settembre e Tief stesso fugg\u00ec il 22 settembre.\nCome riportato dal \"Royal Institute di Affari Internazionali\", il 21 settembre 1944 il governo estone nazionale venne proclamato, le forze estoni si impadronirono dei palazzi governativi a Toompea ed intimarono alle forze naziste di ritirarsi.. La bandiera nazista fu sostituita con il tricolore estone, sulla torre di Pikk Hermann, ma il debole neonato governo di Tief non riusc\u00ec tuttavia a mantenere il controllo poich\u00e9 le forze militari estoni, guidate da Johan Pitka, si trovarono a combattere, contemporaneamente e senza alcun aiuto internazionale, contro i nazisti in ritirata da un lato e i sovietici in avanzata dall'altro. Il 22 settembre i sovietici entrarono a Tallinn, occupandola e sostituirono la bandiera estone con quella sovietica.\nFuga dalle forze sovietiche.\nDunque il governo di Tief fugg\u00ec da Tallinn. L'ultima riunione si tenne nel villaggio di P\u00f5gari il 22 settembre. Tuttavia, la nave che aveva l'appuntamento per farli scappare attraverso il Baltico, ebbe problemi al motore e non riusc\u00ec ad arrivare in tempo. Molti membri e ufficiali, incluso Tief, furono catturati, imprigionati, deportati o uccisi dall'avanzata delle forze sovietiche. Tief fu deportato per dieci anni in Siberia, poi tornato mor\u00ec in Estonia nel 1976. Solo Kaarel Liidak, il ministro dell'Agricoltura, rest\u00f2 nascosto e mor\u00ec nel 1945.\nLa successione di Rei e la rivalit\u00e0 di Maurer.\nDopo che Uluots mor\u00ec nel 1945 August Rei, il pi\u00f9 anziano dei membri del governo sopravvissuti, assunse il ruolo di facente funzione Capo di Stato. Rei fu appoggiato dai membri sopravvissuti del governo Tief, a Stoccolma. Rei era stato l'ultimo ambasciatore estone a Mosca prima dell'occupazione sovietica del 1940, ed era riuscito a fuggire a Stoccolma, passando per Riga.\nRei dichiar\u00f2 il governo ufficiale estone in esilio il 12 gennaio del 1953 a Oslo in Norvegia. Fu scelta Oslo perch\u00e9 in Norvegia, contrariamente a quanto avveniva in Svezia, non erano proibite attivit\u00e0 politiche come questa.\nTuttavia vi fu un altro gruppo di politici estoni che pensava che un presidente estone dovesse essere eletto attraverso un corpo rappresentativo. Questo gruppo era capeggiato da Alfred Maurer, che era stato il secondo deputato presidente del Consiglio Nazionale d'Estonia prima del 1940. Maurer fu eletto facente funzione di Capo di Stato in esilio il 3 marzo del 1953, ad Augustdorf in Germania. Nonostante egli avesse maggior supporto dagli esuli estoni, Maurer non form\u00f2 mai un nuovo governo (affermando che quello di Tief fosse ancora in carica) e questa linea politica non ebbe seguito e si estinse con la morte di Maurer, un anno e mezzo dopo, lasciando il governo di Rei come l'unico legittimario.\nLa carica di facente funzione di capo del governo in esilio continu\u00f2 ad essere assunta in successione anche dopo la morte di Rei nel 1963, fino al 1992. Dal 1953 al 1992 si sono succeduti cinque governi in esilio. La loro priorit\u00e0 fu quella di reclamare il restauro dell'indipendenza della repubblica estone presso le diplomazie occidentali e del mondo.\nDiplomazia.\nDelle tre repubbliche baltiche, solo l'Estonia mantenne stabile un governo in esilio durante le occupazioni militari nazi-sovietiche. Nel caso della Lettonia e Lituania, l'autorit\u00e0 sovrana fu mantenuta dalle delegazioni diplomatiche. Anche in riguardo all'Estonia, le delegazioni furono lo strumento principale per condurre una propria diplomazia internazionale e per amministrare questioni di stato giornaliere (come il mantenimento e l'emissione di passaporti estoni). Il consolato pi\u00f9 importante era quello di New York.\nSecondo la dottrina Stimson e secondo altre dottrine europee, la legittimit\u00e0 dell'occupazione sovietica delle Repubbliche baltiche non fu mai riconosciuta dagli Usa e dalla maggior parte dei paesi occidentali. Grazie al ruolo primario delle autorit\u00e0 diplomatiche esercitato dal Consolato estone a New York, il ruolo del governo estone in esilio a Oslo ebbe un'importanza di natura simbolica.\nComunque, il governo estone in esilio fu utile per portare avanti la continuit\u00e0 dello Stato estone. L'ultimo primo ministro con carica di presidente estone, Heinrich Mark, termin\u00f2 di avere tali credenziali solo nel 1992, quando fu eletto il presidente Lennart Meri, nell'Estonia ritornata indipendente nel 1991. Meri ringrazi\u00f2 il governo in esilio per aver saputo mantenere la legale \"continuit\u00e0 dello stato estone\".\nUn gruppo di attivisti, inclusi Mihkel Mathiesen, Kalev Ots, e Ahti M\u00e4nd rifiut\u00f2 di accettare la dissoluzione del governo in esilio, affermando che nessun governo avrebbe potuto essere legittimato se non quello derivante dalla Costituzione del 1938. Essi ricostituirono un governo in esilio con sede a N\u00f5mme, un distretto a sud di Tallinn, fino ad oggi."}
{"id": "3885375", "revid": "307923", "url": "https://it.wikipedia.org/wiki?curid=3885375", "title": "Episodi di Siska (decima stagione)", "text": ""}
{"id": "3885377", "revid": "131358", "url": "https://it.wikipedia.org/wiki?curid=3885377", "title": "1. FC Lokomotive Leipzig", "text": ""}
{"id": "3885380", "revid": "74918367", "url": "https://it.wikipedia.org/wiki?curid=3885380", "title": "Episodi di Siska (undicesima stagione)", "text": ""}
{"id": "3885383", "revid": "179980", "url": "https://it.wikipedia.org/wiki?curid=3885383", "title": "Jos\u00e9 Lucarelli", "text": ""}
{"id": "3885386", "revid": "287204", "url": "https://it.wikipedia.org/wiki?curid=3885386", "title": "Angel Frumento", "text": ""}
{"id": "3885387", "revid": "179980", "url": "https://it.wikipedia.org/wiki?curid=3885387", "title": "Rodolfo Bruzzone", "text": ""}
{"id": "3885389", "revid": "287204", "url": "https://it.wikipedia.org/wiki?curid=3885389", "title": "Raul Echeverria", "text": ""}
{"id": "3885390", "revid": "124816620", "url": "https://it.wikipedia.org/wiki?curid=3885390", "title": "Qualificazione Olimpica FIBA 2012 - Torneo femminile", "text": "Il Torneo Femminile di Qualificazione Olimpica FIBA 2012 (denominato ufficialmente FIBA World Olympic Qualifying Tournament for Women) si \u00e8 svolto dal 25 giugno al 1\u00ba luglio 2012 ad Ankara, in Turchia.\nLa manifestazione ha garantito a 5 nazionali l'accesso al Torneo olimpico 2012, in programma a Londra dal 28 luglio al 12 agosto.\nSquadre partecipanti.\nEuroBasket 2011\nAfroBasket 2011\nAmericas Championship 2011\nAsia Championship 2011\nOceania Championship 2011\nRisultati.\nQuarti di finale.\nLe squadre vincenti accedono direttamente al Torneo olimpico. Le squadre perdenti vengono ammesse agli spareggi per il quinto posto valido per la qualificazione.\nSpareggi.\nLe squadre perdenti le semifinali vengono eliminate; le squadre vincenti accedono allo spareggio qualificazione.\nVerdetti.\nQualificate ai Giochi della XXX Olimpiade:"}
{"id": "3885391", "revid": "729019", "url": "https://it.wikipedia.org/wiki?curid=3885391", "title": "Linea 3 (metropolitana di Valencia)", "text": "La linea 3 della metropolitana di Valencia collega la stazione di Rafelbunyol con l'aeroporto di Valencia. La linea \u00e8 indicata con il colore rosso.\nTra le stazioni dell'aeroporto e di Alameda la linea ha una tratta in comune con la linea 5.\nLa sua inaugurazione \u00e8 del 1995, mentre l'ultimo prolungamento \u00e8 del 2010."}
{"id": "3885404", "revid": "1711941", "url": "https://it.wikipedia.org/wiki?curid=3885404", "title": "Voronw\u00eb", "text": ""}
{"id": "3885406", "revid": "599013", "url": "https://it.wikipedia.org/wiki?curid=3885406", "title": "Roberto Castagnola", "text": "Caratteristiche tecniche.\nGiocava come difensore destro."}
{"id": "3885407", "revid": "116183835", "url": "https://it.wikipedia.org/wiki?curid=3885407", "title": "Liegi-Bastogne-Liegi 1980", "text": "La Liegi-Bastogne-Liegi 1980, sessantaseiesima edizione della corsa, si svolse il 20 aprile 1980, per un percorso totale di 244 km. Fu vinta dal francese Bernard Hinault, che concluse in 7h01'42\".\nTerminata sotto la neve, solo 21 ciclisti sui 174 partecipanti arrivarono al traguardo."}
{"id": "3885408", "revid": "1305772", "url": "https://it.wikipedia.org/wiki?curid=3885408", "title": "De Bruyn", "text": ""}
{"id": "3885409", "revid": "767487", "url": "https://it.wikipedia.org/wiki?curid=3885409", "title": "Liegi-Bastogne-Liegi 1920", "text": "La Liegi-Bastogne-Liegi 1920, decima edizione della corsa, si svolse il 6 giugno 1920 su un percorso di 245 km. Fu vinta dal belga L\u00e9on Scieur, che concluse in 7h46'00\"."}
{"id": "3885411", "revid": "179980", "url": "https://it.wikipedia.org/wiki?curid=3885411", "title": "Antonio Roque Cortella", "text": ""}
{"id": "3885412", "revid": "228587", "url": "https://it.wikipedia.org/wiki?curid=3885412", "title": "Episodi di Being Human (serie televisiva 2009) (quarta stagione)", "text": "La quarta stagione della serie televisiva Being Human \u00e8 stata trasmessa nel Regno Unito sul canale BBC Three dal 5 febbraio al 25 marzo 2012.\nIn Italia \u00e8 andata in onda dal 2 luglio al 20 agosto 2012 sul canale pay Steel, della piattaforma Mediaset Premium; in chiaro \u00e8 stata trasmessa dal 6 al 15 febbraio 2013 su Rai 4.\nLa figlia della guerra.\nTrama.\nIn un futuro da incubo, nell'anno 2037, il mondo \u00e8 stato quasi completamente invaso dai vampiri. La giovane donna che guida l'ultima forma di resistenza si dispera alla notizia della caduta di New York.\nNel presente Annie e George si prendono cura della figlia di George dopo che Nina \u00e8 stata uccisa dai vampiri. George \u00e8 diventato un essere solitario, chiuso con sua figlia dentro la cameretta della bambina, ricoperta di crocifissi, e lui costantemente armato di un paletto. Inoltre si rifiuta di dare un nome alla piccola, dicendo che servirebbe solo a immaginarsi quel nome inciso sulla tomba della figlia. Tom, che vive ancora nel vecchio camper di MacNair, lavora in un caff\u00e8 nel paese e, quando pu\u00f2, va ancora a caccia di vampiri. Quando un vampiro giovane, vittima di bullismo da parte di vampiri pi\u00f9 anziani, di nome Dewi, appare nel caff\u00e8, Tom estorce da lui alcune informazioni, tra le quali dove si trovi la base dei vampiri - un magazzino di import/export al molo, chiamato Stoker. Tom riesce a motivare George per unirsi a lui in un attacco, nella notte di luna piena, con grande disapprovazione di Annie. Ma si scopre che sono stati ingannati da un vampiro chiamato Cutler, come parte del suo piano di montare una guerra di propaganda con lupi mannari come tirapiedi. Non trovando vampiri nel luogo dove erano stati condotti, George e Tom si trasformano, ignari del fatto che Cutler, fuori dal magazzino, li stia filmando. Intanto un assistente sociale e un poliziotto di nome Fergus irrompono nella residenza dei protagonisti, dopo aver ricevuto la notifica di un'infante incustodita. Annie, invisibile all'assistente sociale, \u00e8 incapace di fermarli dal portare via la bambina - ma Fergus \u00e8 un vampiro, e sta prendendo la piccola per portarla alla base, seguendo gli ordini del loro capo, Griffin: gli Antichi stanno arrivando, e Griffin vuole consegnare loro la speciale bambina come un omaggio. Quando la luna piena sorge, si nota che, nonostante la natura dei genitori, la bambina \u00e8 completamente umana, senza alcun tratto da lupo mannaro. Deluso, Griffin ordina che venga uccisa. Ma il vampiro cronista (cos\u00ec definito dal doppiaggio italiano) Regus lo ferma, avendo trovato una profezia (incisa su pelle umana) che afferma che la bambina salver\u00e0 il mondo dalla loro specie. Regus sostiene che la piccola debba morire secondo un complesso rituale, al quale Griffin, malvolentieri, acconsente. Privato del suo tributo, Griffin attira George allo Stoker, come nuovo dono per gli Antichi. George, a conoscenza della situazione di sua figlia, vi si reca volontariamente. Mentre Tom ed Annie organizzano un piano per soccorrerli, George si rende conto che il rituale per uccidere la figlia \u00e8 in corso, e blocca il suo corpo a met\u00e0 della trasformazione da uomo a lupo. Avendo a disposizione pi\u00f9 forza fisica, riesce a uscire dalla gabbia in cui era rinchiuso, uccide Griffin con il suo sangue (ustionante, per i vampiri) mentre Tom e Annie si occupano degli altri vampiri. Nella confusione, Regus decide di passare la piccola a Annie, dicendole che la bambina deve vivere per fermare i vampiri. George, incapace di ritrasformarsi dalla sua metamorfosi alterata, muore con sua figlia tra le braccia, e col suo ultimo respiro le dona il nome: Eve.\nNel frattempo, nel Southend, un fantasma di nome Pearl, l'anziano lupo mannaro Leo e un giovane vampiro chiamato Hal condividono una casa, proprio come in passato Mitchell, George e Annie.\nE nel futuro, la giovane donna vista in precedenza, al comando della resistenza, ordina a un soldato di ucciderla. Passando attraverso una porta al Purgatorio, annuncia che solo una cosa pu\u00f2 salvare l'umanit\u00e0 - uccidere la bambina.\nLa salvatrice.\nTrama.\nIl lupo mannaro Leo, il vampiro Hal e il fantasma Pearl (conosciuti nell'episodio precedente) si mettono in viaggio alla ricerca della Salvatrice, come ha detto a Leo la voce di un angelo. I tre verranno accolti da Annie e invitati a fermarsi, per quanto Tom e Hal non vadano d'accordo. Purtroppo Leo \u00e8 molto anziano, sa che non sopravviver\u00e0 ad un'altra trasformazione, e cos\u00ec decide di compiere un gesto che per tutta la vita non aveva mai trovato il coraggio di fare: dichiarare il proprio amore verso Pearl. Questo \u00e8 l'ultima cosa che fa prima di spirare. Il fantasma ricambia il sentimento e nel momento in cui si dichiara a Leo si apre la sua porta verso l'aldil\u00e0, capendo cos\u00ec che era questa la sua questione in sospeso che l'aveva trattenuta nel mondo dei viventi. Quindi la coppia attraversa la porta, affidando Hal a Annie e Tom, e facendosi promettere che avrebbe vissuto con loro, proteggendo la piccola Eve, e che avrebbe cercato di trattenere i suoi istinti da vampiro proprio come era riuscito a fare vivendo con Leo e Pearl. Alla fine quindi il trio di coinquilini formato da un fantasma, un vampiro e un licantropo (sul quale si basa la trama della serie) \u00e8 ristabilito, dove a Mitchell e George si sostituiscono Hal e Tom, insieme a Annie.\nIl turno di notte.\nTrama.\nAnnie dimentica il pericolo della situazione in cui si trovano e porta spesso la bambina fuori di casa nascondendola alla vista degli altri sotto i suoi vestiti, dimenticando per\u00f2 che i vampiri possono vederla.\nIl richiamo dello spettro.\nTrama.\nUno strano fantasma di nome Kirby arriva a casa di Annie, Hal e Tom e malgrado sembri un grande amico di tutti, molto buono e amante dei bambini, ha un secondo scopo. Egli infatti cercher\u00e0 di fare colpo su Annie, di conquistare la sua fiducia come fantasma gentile e premuroso nei suoi confronti, mentre vuole screditare Tom e Hal agli occhi di lei. Far\u00e0 cos\u00ec anche con Tom: con false voci e false speranze lo convincer\u00e0 che non \u00e8 ben voluto in casa. Tom a questo punto scappa di casa. Hal non si lascia abbindolare ma Kirby \u00e8 astuto, gli fa perdere la calma e l'autocontrollo dimostrando a Annie che \u00e8 pericoloso tenerlo in casa, vicino alla bambina: Annie chiede allora ad Hal di andarsene. A questo punto Kirby \u00e8 da solo con Annie, e qui rivela la sua vera identit\u00e0: egli da vivo era un pazzo assassino, entrava in una famiglia, si conquistava la fiducia della donna di casa, e dei figli, screditando il marito, e una volta che questo veniva mandato via, egli uccideva la moglie. Kirby esprime cosa pensa veramente di Annie, la umilia, e lei, sentendosi tradita e sola, non riesce pi\u00f9 a rimanere materiale, dissolvendosi. A questo punto si scopre che il fantasma \u00e8 stato mandato dalla donna del futuro (che si era fatta uccidere nel primo episodio) con l'unico obiettivo di uccidere Eve. Ma Kirby sottovaluta i suoi avversari: Tom e Hal si incontrano e capendo la gravit\u00e0 della situazione tornano di corsa a casa, dove lo spirito di Annie, percependo che tra i due \u00e8 tornata l'amicizia e che sono tornati per salvare la bambina, riesce a rimaterializzarsi e uccidere Kirby.\nIncantesimo d'amore.\nTrama.\nIl vampiro adolescente Adam irrompe improvvisamente nella casa dei tre protagonisti, e porta con s\u00e9 una donna di mezza et\u00e0, Yvonne, la preside della scuola che frequentava, con la quale ha una relazione. La notizia fa scalpore e giornalisti e fotoreporter assediano la casa; questo crea spiacevoli inconvenienti, in quanto Adam, fotografato mentre fuma nel cortile sul retro dell'edificio, essendo un vampiro, non compare nelle foto scattate. Ci penser\u00e0 il vampiro Cutler a risolvere il problema. Ma i guai non sono finiti, infatti Yvonne, ha qualcosa di strano: ogni persona che tocca si innamora di lei, e inoltre si viene a sapere che i suoi due ex sono entrambi tragicamente morti durante intimi momenti. Annie deduce da questi particolari che Yvonne \u00e8 un succubo, figlia di una donna e un demone, irresistibile per ogni persona che tocca e alle quali alla fine porta via la vita. Ella decide di far allontanare Adam per spezzare il sortilegio, non se la sente di ingannarlo e farlo stare con lei solo perch\u00e9 sotto l'effetto del suo potere. Adam se ne va, torna in s\u00e9, ma alla fine torna da Yvonne, entrambi capiscono di amarsi veramente e di voler stare insieme: Adam, stando con Yvonne, ha perso il desiderio vampiresco di uccidere persone per cibarsi del loro sangue, mentre Yvonne si trova bene con Adam, al quale non pu\u00f2 togliere la vita perch\u00e9 gi\u00e0 morto. I due se ne vanno felici, decidendo di vivere isolati dal resto dell'umanit\u00e0.\nInfatuazione.\nTrama.\nNella vita di Tom entra improvvisamente Allison, un lupo mannaro che ha visto su YouTube il video fatto da Cutler per far conoscere al mondo l'esistenza dei lupi mannari e che ha deciso di scoprire cosa c'\u00e8 dietro. Tra i due c'\u00e8 molto feeling, ma Tom teme di cambiare per sempre la ragazza, perfetta secondo lui cos\u00ec com'\u00e8, non macchiata dagli omicidi di vampiri. Invece Hal conosce Alex, una giovane ragazza in vacanza col padre e con i due fratellini. Hal, impacciato e col timore di ucciderla, non fa bella figura quando provano a uscire insieme, anzi, fugge via lasciandola da sola.\nFacendo la storia.\nTrama.\nEve torna nel suo passato come fantasma e contatta Annie per farle vedere il futuro. Annie, che tuttavia \u00e8 restia a credere che lei possa essere davvero Eve, decide di seguirla. Ci\u00f2 che osserva \u00e8 una futuro apocalittico: l'umanit\u00e0 \u00e8 stata massacrata dai vampiri e gli uomini sono morti quasi tutti. Eve la porta sul molo dove tentarono di imbarcarsi per scappare dall'invasione degli Antichi; le fa vedere la gabbia in cui fu rinchiuso e ucciso Tom; le mostra un manifesto della propaganda dei vampiri: la scritta \"nessuna piet\u00e0\" sotto l'immagine di Hal, diventato uno dei pi\u00f9 importanti e pi\u00f9 crudeli comandanti dell'esercito dominatore; e infine le dice come anche Annie stessa sia morta, dissolta, come polvere al vento. Eve, concluso il giro, le chiede di ucciderla, cos\u00ec \u00e8 scritto nel terzo e ultimo tassello della profezia (incisa su pelle umana) riguardo alla Salvatrice del mondo: la Salvatrice deve morire. Salvatrice e nemesi allo stesso tempo, mancando questo terzo tassello, erroneamente, per tutta la vita ella era stata protetta, e il mondo era caduto in rovina. L'unica possibilit\u00e0 rimasta era riscrivere il passato. Annie torna nel presente, sconvolta per quello che deve fare. Intanto durante la sua assenza Cutler porta a compimento il suo piano malvagio: convince Tom a presentarsi in un locale dove si sarebbero radunati gli Antichi prima del loro attacco, in una notte di luna piena; ma in realt\u00e0 quando Tom si trasforma in lupo mannaro si trova davanti solo umani. Cutler infatti vuole mostrare all'umanit\u00e0 quale terribile pericolo sia per essa la presenza dei lupi mannari, e presentare i vampiri come unico rimedio in grado di sconfiggere questa minaccia, in modo che l'umanit\u00e0 li accetti come salvatori e non come un nemico da annientare. Inoltre, Cutler uccide Alex, e convince Hal a berne il sangue, per farlo tornare il terribile e potente vampiro che era un tempo, a redimerlo, nello stesso modo in cui 60 anni prima Hal aveva fatto con Cutler, uccidendone la moglie e facendogli bere il sangue di lei. Quando Hal lo scopre si dispera e, rifiutandosi di aiutare Cutler, viene rinchiuso nella stanza dove si trova il corpo di Alex. Da qui riesce a scappare con l'aiuto del fantasma di Alex. Insieme mettono in salvo i ragazzi e le ragazze minacciati da Tom. Alla fine nel locale, si ritrovano, faccia a faccia, il vampiro e il lupo mannaro.\nLa profezia si avvera.\nTrama.\nAnnie deve uccidere Eve per il bene dell'umanit\u00e0, ma il solo pensiero la fa stare male. Hal e Tom vanno a cercare Cutler per vendicarsi della morte di Alex, ma scoprono l'arrivo degli Antichi. A questo punto le cose si complicano, Hal sa che qualsiasi cosa il capo degli Antichi, il signor Snow, gli ordiner\u00e0 di fare lui dovr\u00e0 seguirlo, in quanto capostipite della sua specie. Decidono allora di fabbricare una bomba, portarla nel magazzino dove si trovano i vampiri e farsi esplodere insieme a loro per salvare il mondo e impedire che si debba per forza uccidere Eve, affidata nel frattempo alle cure di Annie e Alex, la quale, nella sua nuova situazione di fantasma, vuole imparare da Annie i poteri di cui sia dotata. Ma mentre Tom sta fabbricando la bomba nel locale dove lavora, entra Milo, un lupo mannaro che ha deciso di stare con gli Anziani, di stare dalla parte dei pi\u00f9 forti, per assicurarsi un futuro; Milo lo invita a portare la piccola Eve dai vampiri, gli unici in grado di proteggerla, e gli unici ad avere l'interesse che la bambina sopravviva, quando si verr\u00e0 a sapere che per salvare il mondo, lei deve essere sacrificata. Tom ci riflette e alla fine decide di ascoltare Milo, consegnando la bambina a Mr Snow e in cambio chiede di poter rimanere con loro. Poi entra Hal, con l'esplosivo in mano, pronto a sacrificarsi, Mr Snow gli parla e lo soggioga al suo volere. Ma all'improvviso arriva infuriata Annie, seguita da Alex, si fa strada tra i vampiri e si riprende Eve, a questo punto Mr Snow offre ad Annie l'opportunit\u00e0 di crescere la piccola l\u00ec con loro. Annie pensa a quello che ha visto nel futuro, e arriva all'unica soluzione possibile: tenendo in braccio Eve, fa esplodere la bomba, mentre Tom e Milo escono, e Alex fa smaterializzare s\u00e9 e Hal fuori dal magazzino. Subito dopo l'esplosione Annie vede la sua porta, capendo che la sua questione in sospeso era salvare il mondo, l'attraversa, e dopo aver raccolto Eve da terra, trovata nel corridoio oltre la porta, si avvia verso l'aldil\u00e0 e verso i suoi cari. Alex, Tom e Hal - fantasma, lupo mannaro e vampiro - tornano a casa."}
{"id": "3885413", "revid": "282579", "url": "https://it.wikipedia.org/wiki?curid=3885413", "title": "Hughes AH-64 Apache", "text": ""}
{"id": "3885419", "revid": "729019", "url": "https://it.wikipedia.org/wiki?curid=3885419", "title": "Linea 4 (MetroValencia)", "text": "La linea 4 di MetroValencia \u00e8 una tranvia che collega la Fiera di Valencia, la stazione di Lloma Larga-Terramelar e la stazione di Mas del Rosari con la stazione di Doctor Lluch attraverso un percorso ad anello. La linea \u00e8 indicata con il colore blu.\nTra il capolinea di Doctor Lluch e la stazione di Primat Reig la linea ha una tratta in comune con la linea 6.\nLa sua inaugurazione \u00e8 del 1994, mentre l'ultimo prolungamento \u00e8 del 2005.\nAttualmente \u00e8 in fase di progetto un ulteriore prolungamento dalla stazione di Lloma Larga-Terramelar a quella di Alborg\u00ed."}
{"id": "3885430", "revid": "729019", "url": "https://it.wikipedia.org/wiki?curid=3885430", "title": "Linea Kosei", "text": "La \u00e8 una ferrovia a scartamento ridotto a Osaka, in Giappone, gestita dalla West Japan Railway Company (JR West). La linea \u00e8 stata realizzata nel 1996 per migliorare l'accesso della zona dell'Hokuriku al Kansai.\nStazioni.\nR: Servizio Rapido\nRS: Servizio Rapido Speciale"}
{"id": "3885433", "revid": "123885856", "url": "https://it.wikipedia.org/wiki?curid=3885433", "title": "Enrico Tosi", "text": "Nacque da una famiglia di antica origine bustocca, soprannominata \"dul Daniel\" e distintasi per la sua intraprendenza in ambito imprenditoriale, in particolare nel settore calzaturiero (Calzaturificio Tosi Daniele e Figlio). All'inizio della carriera si dedic\u00f2 all'insegnamento e successivamente entr\u00f2 nella scena politica nazionale.\nMor\u00ec in un incidente sul tratto autostradale dell'A8 tra Busto Arsizio e Gallarate.\nBiografia.\nFormazione.\nEnrico Tosi consegu\u00ec il diploma di ragioneria presso l'Istituto Carlo Dell'Acqua di Legnano, l'unico allora presente nel territorio dell'alto milanese. Decise di proseguire gli studi in campo economico, frequentando la facolt\u00e0 di Scienze economiche e commerciali dell'Universit\u00e0 commerciale Luigi Bocconi, dove nel 1929 consegu\u00ec la laurea, che gli permise di esercitare la professione di dottore commercialista, e in seguito di iscriversi allo specifico ordine professionale, del cui consiglio direttivo fu membro. Dopo il superamento del relativo esame, ottenne anche il diploma di abilitazione all'insegnamento. Il suo percorso di formazione culturale fu profondamente influenzato dalla frequentazione dell'Azione Cattolica ed entr\u00f2 in contatto anche con padre Agostino Gemelli.\nVita pubblica.\nDurante la seconda guerra mondiale, si schier\u00f2 a sostegno della Resistenza in opposizione al nazifascismo. Come membro del Comitato di Liberazione Nazionale, si impegn\u00f2 a definire i quadri da inserire in un futuro orizzonte politico.\nA cavallo tra il 1944 e il 1945 tenne rapporti con il CLNAI. Assieme al movimento dei partigiani azzurri della formazione Alfredo Di Dio, riusc\u00ec ad espandere la sua influenza nei territori circostanti a Busto Arsizio, quali: la Brianza, Saronno, Legnano, Rho, la Valle Olona, Tradate, Varese, Somma Lombardo, Gallarate e il Verbano.\nA seguito di uno dei suoi viaggi di collegamento con le formazioni partigiane della Val d'Ossola, si ammal\u00f2 gravemente, ristabilendosi poco dopo per preparare l'insurrezione dell'aprile 1945. In relazione al ruolo che in quel momento rivestiva, Enrico Tosi redasse il comunicato, diffuso radiofonicamente dalle antenne in onda corta dell'ex EIAR del comune di Busto (Radio Busto Libera), che annunciava all'Italia e al mondo l'insurrezione italiana.\nAssemblea Costituente.\nFu eletto all'Assemblea Costituente nella V circoscrizione (Como, Varese Lecco) nella lista della Democrazia Cristiana. Fu uno dei deputati pi\u00f9 giovani. Fu proclamato deputato il 25 giugno 1946 con convalida il 17 luglio seguente. Grazie alla sua preparazione e alle sue competenze linguistiche, ebbe modo di accompagnare a Parigi il presidente Alcide De Gasperi negli incontri per la negoziazione del Trattato di pace fra l'Italia e le potenze alleate, tra cui la storica audizione del 7-10 agosto 1946.\nPrima legislatura.\nNelle elezioni del 18 aprile 1948, Enrico Tosi fu alla Camera dei deputati ed entr\u00f2 cos\u00ec nel parlamento della I Legislatura (dall'8 maggio 1948 al 24 giugno 1953). Negli stessi anni, fu impegnato sul territorio, dal 1946 al 1952, come consigliere comunale di Busto Arsizio.\nFu relatore alla Camera dei Deputati per il bilancio del Ministero del Tesoro per gli anni 1948-49 e 1949-50, e inoltre per il bilancio del Ministero delle finanze per l'anno 1949-50.\nFu inoltre vicepresidente della giunta parlamentare per i trattati di commercio e la legislazione doganale e dirigente dell'Ufficio Collegamento con l'Estero (UCE) della DC.\nPrese parte all'assemblea consultiva del \u201cConsiglio d'Europa\u201d di Strasburgo, come rappresentante del parlamento italiano.\nDal 3 febbraio 1953 fu segretario della commissione parlamentare speciale per la ratifica degli accordi internazionali per la costituzione della Comunit\u00e0 Europea di Difesa (CED).\nIl 22 maggio 1948 fu uno dei soci fondatori della societ\u00e0 per azioni Aeroporto di Busto, insieme a Giovanni Rossini, Pietro Tosi, Cipriano Facchinetti, Benigno Airoldi, Ettore Rossi, Pier Francesco Binaghi, Rinaldo Martegani, Guido Sironi, Carlo Comerio, Ersilio Confalonieri, Giovanni Maria Cornaggia Medici e Leonardo Bonzi.\nIn rappresentanza del Comune di Busto Arsizio, fino al 17 marzo 1956, fece parte del consiglio di amministrazione della societ\u00e0 che il 12 maggio 1955 aveva mutato denominazione sociale in SEA S.p.A. con sede a Palazzo Marino a Milano.\nSeconda legislatura.\nFu deputato anche nella II legislatura dal 22 luglio 1954 all'11 giugno 1958, sempre nelle file della DC.\nNel febbraio 1956, presso il Ministero delle finanze, fu vicepresidente della commissione parlamentare consultiva che redasse il Testo unico delle leggi sulle imposte dirette. Fu relatore alla Camera per il bilancio del Ministero del Tesoro per l'anno 1955-56, del Ministero del bilancio per l'anno 1955-56, del Ministero delle finanze per l'anno 1955-56 e del Ministero delle poste e delle telecomunicazioni per l'anno 1956-57. Fu inoltre relatore dei provvedimenti sul regime fiscale degli alcoli, sull'emissione dei titoli azionari e obbligazionari e sull'IGE sui prodotti tessili. Contemporaneamente fu membro della giunta per i trattati di commercio e la legislazione doganale, della IV commissione finanze e tesoro.\nPartecip\u00f2 attivamente ai lavori parlamentari con 27 interventi in diverse discussioni in campo politico-economico, sia come deputato sia come membro delle commissioni in sede legislativa.\nFu cofirmatario di tre progetti di legge sull'istituzione dell'alto commissariato per il lavoro all'estero (29 luglio 1955), sui provvedimenti a favore dei menomati negli arti (20 aprile 1956) e sull'adeguamento di pensioni straordinarie (11 ottobre 1956). Solo l'ultima di queste proposte venne convertita in legge.\nNouvelles \u00e9quipes internationales.\nEnrico Tosi prese parte anche alle \"Nouvelles \u00e9quipes internationales\" (NEI; dal 1965 \"Union europ\u00e9enne des d\u00e9mocrates-chr\u00e9tiens\", UEDC), un organismo creato il 3 giugno 1947 per raggruppare i democratici cristiani favorevoli alla costruzione dell'Unione europea e alla democrazia sociale, al fine di contrastare il comunismo sovietico.\nEbbe cos\u00ec modo di confrontarsi pi\u00f9 volte in svariati incontri, tenutisi anche in Italia (a Sorrento, a Cernobbio e a Taormina), con Konrad Adenauer (\"Zentrum\", Partito di Centro), Jean Monnet e Robert Schumann (Movimento Repubblicano Popolare).\nCuriosit\u00e0.\nL'Istituto tecnico commerciale della citt\u00e0 di Busto Arsizio \u00e8 intitolato a Enrico Tosi, in considerazione sia della sua formazione economica sia dell'attenzione che dedic\u00f2 a livello locale al settore dell'istruzione."}
{"id": "3885436", "revid": "1305772", "url": "https://it.wikipedia.org/wiki?curid=3885436", "title": "Micronizzatore di sale", "text": "Il micronizzatore di sale \u00e8 un macchinario sviluppato per ricreare artificialmente il naturale microclima delle grotte di sale in ambienti specifici destinati alla terapia del sale o haloterapia.\nSpecifiche.\nUna concentrazione di particelle di cloruro di sodio da 1 \u2013 16\u00a0mg per metro cubo d'aria, di grandezza pari a 0.5-5 micrometri, viene usata per ricreare un ambiente terapeutico ideale che ricrea il microclima delle miniere di sale. Tale misura \u00e8 stata individuata dagli esperti e provata scientificamente in molti studi clinici come la misura ottimale. Questa concentrazione di cloruro di sodio nell'aria \u00e8 fondamentale per un'azione di rilievo all'interno del sistema respiratorio. La necessaria concentrazione di cloruro di sodio nelle camere artificiali destinate alla terapia del sale pu\u00f2 essere creata esclusivamente dai micronizzatori di sale.\nIl micronizzatore di sale produce un fumo salino, attraverso la frantumazione meccanica di una soluzione salina (acqua distillata e cloruro di sodio). Questo macchinario si adatta a varie misure di \"stanza del sale\", che vanno da 16\u00a0m\u00b2 fino a 50\u00a0m\u00b2, deve essere installato all'esterno di una parete della Stanza del Sale. ad 80\u00a0cm di altezza da terra. Il fumo salino di particelle di cloruro di sodio viene insufflata nell'ambiente di terapia attraverso un condotto di silicone \nBenefici.\nSono rilevati benefici in casi di: \nI micronizzatori di sale sono approvati e certificati come macchinari di classe medica nei paesi europei e sono in uso in tutta Europa."}
{"id": "3885437", "revid": "767487", "url": "https://it.wikipedia.org/wiki?curid=3885437", "title": "Dearden (calciatore)", "text": "Carriera.\nCalciatore britannico di cui \u00e8 ignoto il nome, milit\u00f2 nel nella stagione 1911-1912, ottenendo il terzo posto della classifica finale del Torneo Maggiore."}
{"id": "3885438", "revid": "287204", "url": "https://it.wikipedia.org/wiki?curid=3885438", "title": "Il giorno dopo (singolo)", "text": ""}
{"id": "3885439", "revid": "287204", "url": "https://it.wikipedia.org/wiki?curid=3885439", "title": "Il giorno dopo", "text": ""}
{"id": "3885442", "revid": "1372005", "url": "https://it.wikipedia.org/wiki?curid=3885442", "title": "Georges Arthur Goldschmidt", "text": "Biografia.\nGoldschmidt nasce dall'unione tra Arthur Goldschmidt e Katharina Horschitz. Entrambi i genitori hanno origini ebraiche, ma appartengono a famiglie convertitesi al Protestantesimo sin dalla prima met\u00e0 dell'Ottocento. Il padre \u00e8 giudice, ma a causa dell'ascesa del nazismo e l'entrata in vigore delle Leggi di Norimberga dal 1935, non gli sar\u00e0 pi\u00f9 permesso esercitare la professione. Nel 1938 le discriminazioni e il clima antisemita saranno tali da costringere i genitori a far emigrare Georges Arthur e il fratello maggiore a Firenze. In seguito i due fratelli Goldschmidt emigreranno in Francia, in un collegio dell'Alta Savoia, dove rimarranno fino al conseguimento del diploma, che Georges-Arthur ottiene nel 1946. In seguito si trasferir\u00e0 nei pressi di Parigi, dove si trasferir\u00e0 definitivamente per lavorare come traduttore e insegnante dopo gli studi di lettere, germanistica e filosofia alla Sorbona. Diventa celebre grazie alle sue traduzioni di autori quali Franz Kafka, Friedrich Nietzsche, Goethe, Walter Benjamin e l'amico scrittore austriaco Peter Handke e per aver scritto diversi saggi sulla traduzione, tra i quali diverse analisi sulla traducibilit\u00e0 delle opere di Sigmund Freud."}
{"id": "3885443", "revid": "307923", "url": "https://it.wikipedia.org/wiki?curid=3885443", "title": "Dearden", "text": ""}
{"id": "3885446", "revid": "1772910", "url": "https://it.wikipedia.org/wiki?curid=3885446", "title": "Scena illustrata", "text": "Scena illustrata \u00e8 stata una rivista culturale. Fondata a Firenze nel 1884 da Pilade Pollazzi (1852-1940). Fu pubblicata fino al settembre 2003 a Roma e dal 2004 al 2005 a Milano. \nStoria.\n\"Scena illustrata\" nacque come quindicinale di letteratura, arte, teatro, attualit\u00e0 e sport sulle ceneri del \u00abCorriere di Firenze\u00bb (1865-1884) e del foglio drammatico \u00abCarlo Goldoni\u00bb. Negli oltre cent'anni di pubblicazione, ha offerto uno spaccato della societ\u00e0 e della cultura italiane del Novecento. Corredata di numerose illustrazioni e fotografie, arricchita di reportage sull'Italia e l'Europa, \u00abScena illustrata\u00bb ha riservato un'attenzione particolare alla trasformazione sociale e alle novit\u00e0 provenienti dall'estero, tra cui le avanguardie artistiche. \nEdmondo De Amicis cos\u00ec descrisse la rivista: \nEditore e direttore responsabile dal 1960 \u00e8 stato Italo Carlo Sesti. In un editoriale per i 135 anni dalla fondazione, Sesti annunci\u00f2 che Scena illustrata diventava un mensile di opinione, occupandosi di \"politica, costume, attualit\u00e0, cultura, turismo, arte e moda\". La rivista cess\u00f2 l'edizione cartacea, sotto la direzione di Italo Carlo Sesti, poco prima della morte nel maggio 2004 dello storico editore-direttore, ossia con l'uscita del n. 9 del settembre 2003. Alcuni mesi dopo, la storica rivista fu rilevata, registrandola presso il Tribunale di Milano, da una societ\u00e0 del capoluogo meneghino, la Init Comunicazione, che la rinnov\u00f2 nella grafica (abbandonando la grafica in stile liberty, a partire dal logo della testata) e ne diede un \"taglio\" etico-culturale. Il primo numero cartaceo della Scena Illustrata \"lombarda\" \u00e8 uscito nel 2005.\nNello stesso 2005, su concessione degli editori milanesi, la testata \u00e8 stata messa on line come \"mensile di informazione culturale\" e gestita da un gruppo di storici collaboratori romani.\nFirme.\nTra le firme celebri che scrissero tu Scena illustrata ricordiamo: Alfonso XIII, Louis Barthou, Roberto Bracco, Giosu\u00e8 Carducci, Jules Claretie, Georges Clemenceau, Enrico Corradini, Francesco Crispi, Edmondo De Amicis, Gabriele D'Annunzio, Camille Flammarion, Antonio Fogazzaro, Renato Fucini, Henry Kistemaekers, Paolo Mantegazza, Giovanni Papini, Giovanni Verga, e altri. Tra le firme di oggi si annoverano Giuseppe De Rita, Ferdinando Miletto, Gavino Manca, Enzo Baroni, Luigino Bruni, Pierluigi Porta, Abd Al Whaid Pallavicini, Ernesto Cattoni, Alfio Krancic ed Emilio Giannelli (per i contributi illustrati umoristico-satirici) e importanti interviste a Giorgio Celli, Domenico De Masi, Moni Ovadia, Bruno Lauzi, Wlodzmier Marcinski (ex ministro della Scienza polacco), Rosy Bindi, Nichi Vendola, Giovanna Melandri e altri. Nel 2005 la \"nuova\" Scena Illustrata ha ricevuto una lettera di encomio da parte dell'allora presidente del Senato della Repubblica, Marcello Pera.\nL'8 settembre 2000 a Sestri fu conferita la Medaglia d'Argento del Ministero degli Affari Esteri della Repubblica Slovacca per l'appoggio dello sviluppo dei rapporti bilaterali tramite la sua attivit\u00e0 di giornalista svolta su \"Scena illustrata\" e non solo.\nNegli anni di Sesti direttore condirettore fu Carlo Valluri e dalla fine degli anni Novanta prima caporedattore, poi vicedirettore, \u00e8 stato Michele Petrocelli, oggi titolare della testata. Della redazione della rivista cartacea fino al 2003 facevano parte: Arturo Capasso, Silvana Carleti, Nicola Carrozzino, Antonio Cesarale, Antonio di Martino, Franco Falvo, Paolo Gauchat, Giuseppe Alberto Ginex, Luciana Gravina, Gabriella Izzi Benedetti, Lucia Leonardi, Mirco Manuguerra, Giuseppe Marino, Cosimo Migliaccio, Benito Mincio, Claudia Penta, Armando Petrocelli, Calogero Pulvino, Pietro Toselli, Lorenzo Vessichelli."}
{"id": "3885451", "revid": "1745361", "url": "https://it.wikipedia.org/wiki?curid=3885451", "title": "Fiore nella cultura di massa", "text": "Il fiore, nell'immaginario collettivo, \u00e8 stato associato a significati e simboli molto vari e complessi, secondo l'epoca e il luogo di riferimento, legati anche al colore assunto di volta in volta e alla specie di appartenenza, tanto che nel corso del tempo si \u00e8 sviluppato il cosiddetto linguaggio dei fiori. In particolare, pu\u00f2 rappresentare l'inizio della primavera (periodo dell'anno spesso collegato alla fioritura) e dunque - metaforicamente - la vita, la transitoriet\u00e0, la bellezza, oppure il centro e il Sole nell'antico Egitto, l'anima in alcuni miti della Grecia antica, la benevolenza di Dio e la fragilit\u00e0 umana nell'Antico Testamento, il fedele nella mistica cristiana, la quintessenza - in senso lato - in espressioni idiomatiche come \"il fior fiore\" o semplicemente \"il fiore\"."}
{"id": "3885452", "revid": "729019", "url": "https://it.wikipedia.org/wiki?curid=3885452", "title": "Joaqu\u00edn Vilumbrales (metropolitana di Madrid)", "text": "Joaqu\u00edn Vilumbrales \u00e8 una stazione della linea 10 della metropolitana di Madrid, si trova sotto all'incrocio tra \"Avenida de la Libertad\" e \"Calle Carballi\u00f1o\", nel comune di Alcorc\u00f3n. La stazione \u00e8 intitolata a Joaqu\u00edn Vilumbrales, sindaco di Alcorc\u00f3n deceduto nel 1999. La stazione avrebbe dovuto chiamarsi in origine \"Los Castillos\", nome del quartiere in cui si trova.\nStoria.\nLa stazione La linea fu inaugurata il 11 aprile 2003 insieme alle stazioni tra Colonia Jard\u00edn e la stessa sulla linea 10.\nA seguito di lavori, nel 2014, la stazione rimase chiusa. La ragione di questi lavori \u00e8 stata la sostituzione delle rotaie e della massicciata. I miglioramenti, che hanno avuto un costo di 12,5 milione di euro, hanno permesso ai treni di circolare a pi\u00f9 di 70 chilometri all'ora rispetto ai 30 chilometri con cui circolavano prima dei lavori."}
{"id": "3885458", "revid": "1305772", "url": "https://it.wikipedia.org/wiki?curid=3885458", "title": "Pet Sounds (brano musicale)", "text": "Pet Sounds \u00e8 un brano musicale strumentale composto e prodotto da Brian Wilson, ed \u00e8 la dodicesima traccia, nonch\u00e9 title track, dell'album \"Pet Sounds\" dei The Beach Boys pubblicato nel 1966 dalla Capitol Records.\nIl brano.\nLo strumentale venne eseguito da Brian insieme a diversi musicisti di studio, senza la presenza di nessun altro membro dei Beach Boys. Originariamente intitolato \"Run James Run\", il pezzo doveva essere nelle intenzioni di Brian, una sorta di tema musicale da film di James Bond.\n\"Pet Sounds\" venne registrata il 17 novembre 1965 ai Western Studios, con Chuck Britz come ingegnere del suono. Le singolari parti percussive presenti nel brano, furono prodotte dal batterista Ritchie Frost percuotendo due lattine vuote di \"Coca-Cola\", dietro suggerimento di Brian."}
{"id": "3885466", "revid": "729019", "url": "https://it.wikipedia.org/wiki?curid=3885466", "title": "Linea 5 (metropolitana di Valencia)", "text": "La linea 5 della metropolitana di Valencia \u00e8 una linea di metropolitana che collega la stazione di Mar\u00edtim Serrer\u00eda con l'aeroporto di Valencia. La linea \u00e8 indicata con il colore verde.\n\u00c8 l'unica linea della rete a condividere quasi tutto il suo percorso con le altre linee.\nLa sua inaugurazione \u00e8 del 2003, mentre l'ultimo prolungamento \u00e8 del 2007."}
{"id": "3885469", "revid": "287204", "url": "https://it.wikipedia.org/wiki?curid=3885469", "title": "Olesnik", "text": ""}
{"id": "3885472", "revid": "729019", "url": "https://it.wikipedia.org/wiki?curid=3885472", "title": "Puerta del Sur (metropolitana di Madrid)", "text": "Puerta del Sur \u00e8 una stazione di scambio della metropolitana di Madrid tra la Linea 10 e la Linea 12. Si trova sotto l'incrocio tra \"Avenida de Legan\u00e9s\", \"Avenida de la Libertad\" e \"Avenida del Ol\u00edmpico Fern\u00e1ndez Ochoa\", nel comune di Alcorc\u00f3n.\n\u00c8 una stazione strutturata su due livelli. Nel livello -1 si trovano le banchine Linea 10, e nel livello -2, si trovano le banchine della Linea 12, perpendicolari l'una all'altra. Nella stazione \u00e8 possibile trovare una delle sedi della \"Bibliometro del Metro de Madrid\".\nStoria.\nLa stazione La linea fu inaugurata il 11 aprile 2003 insieme alle stazioni tra Colonia Jard\u00edn e la stessa sulla linea 10.\nA seguito di lavori, nel 2014 e il 2015, la parte della stazione facente capo alla parte della Linea 10 rimase chiusa. La ragione di questi lavori \u00e8 stata la sostituzione delle rotaie e della massicciata. I miglioramenti, che hanno avuto un costo di 12,5 milione di euro, hanno permesso ai treni di circolare a pi\u00f9 di 70 chilometri all'ora rispetto ai 30 chilometri con cui circolavano prima dei lavori."}
{"id": "3885478", "revid": "287204", "url": "https://it.wikipedia.org/wiki?curid=3885478", "title": "Ostrolovsky Ujezd", "text": ""}
{"id": "3885483", "revid": "486946", "url": "https://it.wikipedia.org/wiki?curid=3885483", "title": "7 Winchester per un massacro", "text": ""}
{"id": "3885484", "revid": "164044", "url": "https://it.wikipedia.org/wiki?curid=3885484", "title": "Mostafa Abdellaoue", "text": ""}
{"id": "3885487", "revid": "767487", "url": "https://it.wikipedia.org/wiki?curid=3885487", "title": "Mr. Barnes of New York", "text": "Mr. Barnes of New York \u00e8 un film muto del 1914 diretto da Maurice Costello e Robert Gaillard, con la supervisione di J. Stuart Blackton. Protagonista del film \u00e8 lo stesso regista, Maurice Costello, un idolo del teatro leggero, popolarissimo all'epoca anche come attore cinematografico.\nIl soggetto \u00e8 tratto dal romanzo omonimo di Archibald Clavering Gunter che venne pubblicato nel 1887. Il libro vendette tre milioni di copie e ne fu tratto un lavoro teatrale.\nNel 1922, Victor Schertzinger ne gir\u00f2 il remake sempre con il titolo \"Mr. Barnes of New York\".\nTrama.\nIn Corsica, in visita presso il conte Musso Danella, il signor Barnes, un facoltoso newyorkese, conosce Marina Paoli, una giovane donna che ha giurato di vendicare la morte del fratello Antonio, ucciso in duello da uno sconosciuto soldato inglese. Insieme al conte Danella e a Tomasso, suo padre adottivo, Marina si reca ad Alessandria sempre alla ricerca dell'assassino di Antonio. Mentre ad Alessandria Marina intreccia una relazione con un soldato britannico ferito, il tenente Gerald Anstruther, a Londra Barnes corteggia Enid, la sorella di Gerald.\nMarina e Gerald celebrano le loro nozze in Corsica. Ma, dopo la cerimonia, il conte Danella annuncia alla sposa che Gerald non \u00e8 altri che l'uomo che ha ucciso Antonio. Tomasso, deciso a vendicarsi, entra nella stanza della figliastra e, credendo che l'ombra dietro a una tenda appartenga a Gerald, spara uccidendo invece il conte Danella. Barnes, allora, rivela la verit\u00e0 che ha scoperto: la pistola impiegata nel duello in cui \u00e8 rimasto ucciso Antonio era in effetti di Gerald, ma non era stato lui a partecipare allo scontro, a cui, in realt\u00e0, non aveva neanche assistito. Il tenente, infatti, aveva solo prestato la pistola incriminata a un commilitone che gliela aveva chiesta e che era stato, lui, il vero responsabile della morte di Antonio.\nProduzione.\nIl film fu prodotto dalla Vitagraph Company of America (con il nome Broadway Star).\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi in maggio dopo una prima tenuta a New York il 13 aprile 1914."}
{"id": "3885490", "revid": "15756", "url": "https://it.wikipedia.org/wiki?curid=3885490", "title": "Capitoli di Gantz", "text": "Questa \u00e8 la lista dei capitoli di \"Gantz\", manga scritto e illustrato da Hiroya Oku. La storia racconta del coinvolgimento di due normali studenti delle superiori, Kei Kurono e Masaru Kato, in un sanguinoso gioco/guerra in cui i partecipanti devono sottostare alle regole di una misteriosa sfera nera (Gantz appunto) per poter sopravvivere e sperare un giorno di poter uscire dal circolo di missioni che si rinnova di continuo.\nLa serie \u00e8 stata pubblicata in Giappone da Sh\u016beisha sulla rivista \"Weekly Young Jump\". Il primo capitolo \u00e8 uscito nel 2000 e i successivi sono stati pubblicati grosso modo al ritmo di un episodio ogni due settimane, concludendosi il 17 giugno 2013 con il capitolo 383. I singoli capitoli sono stati raccolti in 37 volumi \"tank\u014dbon\". Il manga \u00e8 diviso in tre \"fasi\", scandite dall'autore con lunghe pause di produzione. La \"Phase 1\" comprende i primi 237 capitoli. La \"Phase 2\", cominciata il 22 novembre 2006, \u00e8 terminata il 24 giugno 2009 con il capitolo 303. Il 1\u00ba ottobre 2009 \u00e8 iniziata la \"Phase 3\", l'ultimo arco narrativo che ha portato a conclusione la storia.\nIn Italia il manga \u00e8 stato pubblicato da Panini Comics dal 21 marzo 2002 al 6 marzo 2014, nella collana \"Manga 2000\" fino al volume 19 incluso e in edizione autonoma \"Gantz\" dal volume 20 in poi."}
{"id": "3885491", "revid": "112618293", "url": "https://it.wikipedia.org/wiki?curid=3885491", "title": "Sto\u00e0 di Eumene", "text": "La Sto\u00e0 di Eumene (chiamata anche Portico di Eumene) era una sto\u00e0 (passaggio coperto ad uso pubblico) dell'Acropoli di Atene, situata tra l'Odeo di Erode Attico e il Teatro di Dioniso. Prende il nome dal suo costruttore, Eumene II (il cui fratello Attalo II costru\u00ec la Sto\u00e0 di Attalo nell'agor\u00e0 di Atene, commissionandola probabilmente allo stesso architetto).\nDescrizione.\nFu costruita sul pendio della collina, il che significa che aveva bisogno di un muro di contenimento sostenuto da pilastri e archi a tutto sesto. Era a due piani, 46 metri pi\u00f9 lunga della Sto\u00e0 di Attalo e, a differenza di essa, non aveva camere oltre la sua aula principale a doppia navata, il che significa che era progettata per passeggiare piuttosto che per condurre affari. Originariamente presentava una facciata in marmo; le sue arcate furono inglobate nel muro difensivo bizantino del 1060 e sono ancora visibili. Aveva colonne doriche all'esterno, mentre all'interno presentava colonne ioniche al piano terreno e capitelli a calice (detti anche di tipo pergamene) al piano superiore.\nDi fronte alla costruzione, al centro del portico e della spianata, si ergeva una immensa statua che si crede fosse quella del committente. Al termine della sto\u00e0 sono situate le fondazioni del Monumento coregico di Nicia del 320 a.C., che aveva la forma di un piccolo tempio dorico."}
{"id": "3885493", "revid": "372624", "url": "https://it.wikipedia.org/wiki?curid=3885493", "title": "Scena Illustrata", "text": ""}
{"id": "3885495", "revid": "287204", "url": "https://it.wikipedia.org/wiki?curid=3885495", "title": "Pistin", "text": ""}
{"id": "3885497", "revid": "4252", "url": "https://it.wikipedia.org/wiki?curid=3885497", "title": "Metodio", "text": ""}
{"id": "3885501", "revid": "1543377", "url": "https://it.wikipedia.org/wiki?curid=3885501", "title": "Distretto di Chalhuanca", "text": "Il distretto di Chalhuanca \u00e8 un distretto del Per\u00f9 nella provincia di Aymaraes (regione di Apur\u00edmac) con 4.558 abitanti al censimento 2007 dei quali 3.641 urbani e 917 rurali.\n\u00c8 stato istituito fin dall'indipendenza del Per\u00f9."}
{"id": "3885502", "revid": "2189467", "url": "https://it.wikipedia.org/wiki?curid=3885502", "title": "Cirillo e Metodio (disambigua)", "text": ""}
{"id": "3885503", "revid": "28592", "url": "https://it.wikipedia.org/wiki?curid=3885503", "title": "Eparchia dei santi Cirillo e Metodio", "text": ""}
{"id": "3885507", "revid": "765341", "url": "https://it.wikipedia.org/wiki?curid=3885507", "title": "Legend of the Seven Dreams", "text": "Tracce.\n1. He Comes From The North\nGarbarek: Sax Soprano -\nVasconcelos: Percussioni, voce - \nBr\u00fcninghaus: Tastiere\n2. Aichuri, The Song Man\nGarbarek: Sax Tenore, Percussioni\n3. Tongue Of Secrets\nGarbarek: Flauto - \nWeber: Basso -\nVasconcelos: Percussioni - \nBr\u00fcninghaus: Tastiere\n4. Brother Wind\nGarbarek: Sax Soprano - \nBr\u00fcninghaus: Tastiere - \nVasconcelos: Percussioni -\n5. It's Name Is Secret Road\nGarbarek: Flauto\n6. Send Word\nGarbarek: Sax Soprano -\nWeber: Basso -\nBr\u00fcninghaus: Tastiere -\nVasconcelos: Percussioni\n7. Voy Cantando\nGarbarek: Sax Tenore -\nBr\u00fcninghaus: Tastiere -\nVasconcelos: Percussioni\n8. Mirror Stone I\nGarbarek: Sax Soprano\n9. Mirror Stone II\nGarbarek: Sax Soprano\nRegistrazione digitale: Luglio 1988 - \nRainbow Studio, Oslo"}
{"id": "3885508", "revid": "767487", "url": "https://it.wikipedia.org/wiki?curid=3885508", "title": "Storie di un sottosviluppato... sviluppato sotto!!!", "text": "Storie di un sottosviluppato... sviluppato sotto!!! \u00e8 un album di Federico Salvatore, contenente 13 tracce e pubblicato nell'anno 1992."}
{"id": "3885510", "revid": "1543377", "url": "https://it.wikipedia.org/wiki?curid=3885510", "title": "Distretto di Chincheros", "text": "Il distretto di Chincheros \u00e8 un distretto del Per\u00f9 nella provincia di Chincheros (regione di Apur\u00edmac) con 5.706 abitanti al censimento 2007 dei quali 2.123 urbani e 3.583 rurali.\n\u00c8 stato istituito fin dall'indipendenza del Per\u00f9."}
{"id": "3885512", "revid": "691381", "url": "https://it.wikipedia.org/wiki?curid=3885512", "title": "Castello di Trausnitz", "text": ""}
{"id": "3885518", "revid": "1543377", "url": "https://it.wikipedia.org/wiki?curid=3885518", "title": "Distretto di San Antonio de Cachi", "text": "Il distretto di San Antonio de Cachi \u00e8 un distretto del Per\u00f9 nella provincia di Andahuaylas (regione di Apur\u00edmac) con 3.186 abitanti al censimento 2007 dei quali 1.330 urbani e 1.856 rurali.\n\u00c8 stato istituito l'8 giugno 1936."}
{"id": "3885519", "revid": "47034302", "url": "https://it.wikipedia.org/wiki?curid=3885519", "title": "Fondo naturale di radiazioni", "text": ""}
{"id": "3885522", "revid": "1543377", "url": "https://it.wikipedia.org/wiki?curid=3885522", "title": "Distretto di San Jer\u00f3nimo (Apur\u00edmac)", "text": "Il distretto di San Jer\u00f3nimo \u00e8 un distretto del Per\u00f9 nella provincia di Andahuaylas (regione di Apur\u00edmac) con 20.357 abitanti al censimento 2007 dei quali 9.245 urbani e 11.112 rurali.\n\u00c8 stato istituito fin dall'indipendenza del Per\u00f9."}
{"id": "3885524", "revid": "599013", "url": "https://it.wikipedia.org/wiki?curid=3885524", "title": "Ernesto Matozzi", "text": "Caratteristiche tecniche.\nGiocava come difensore destro, centromediano o mediano destro."}
{"id": "3885525", "revid": "984922", "url": "https://it.wikipedia.org/wiki?curid=3885525", "title": "Erich Kobler", "text": "Biografia.\nKobler inizi\u00f2 la sua attivit\u00e0 nel settore della cinematografia fra gli anni 1930 e 1940, prima come montatore e poi come aiuto regista, nel film \"Frau Sylvelin\" (1938). Dalla fine degli anni 1940 a quasi tutti gli anni 1950 diresse una serie di film fra i quali si ricordano \"Krach im Hinterhaus\" (1949), \"Nach Regen scheint Sonne\" (1949), \"Die Heinzelm\u00e4nnchen (1956) e R\u00fcbezahl \u2013 Herr der Berge\" (1957) per i quali scrisse anche la sceneggiatura. Soltanto come regista realizz\u00f2 \"Schneewittchen\" (1955) e \"Schneewei\u00dfchen und Rosenrot\" (1955)."}
{"id": "3885530", "revid": "179980", "url": "https://it.wikipedia.org/wiki?curid=3885530", "title": "Ernesto Mattozzi", "text": ""}
{"id": "3885540", "revid": "125048688", "url": "https://it.wikipedia.org/wiki?curid=3885540", "title": "Bouillabaisse", "text": "La bouillabaisse \u00e8 una zuppa di pesce tradizionale della Provenza, regione geografica della Francia. Il piatto, col nome boiabessa, \u00e8 diffuso anche in Italia, specificamente in Liguria.\nNome.\nIl nome \"bouillabaisse\" deriva dall'occitano \"bolhabaissa\" (buja\u02c8bajs\u0254), una parola composta dai due verbi \"bolhir\" (bollire) e \"abaissar\" (cuocere a fuoco lento).\nComposizione.\nLa \"bouillabaisse\" \u00e8 una zuppa di pesce stufata. La ricetta base comprende l'uso di almeno quattro pesci: scorfano, triglia, grongo e gallinella, ma \u00e8 uso aggiungere anche dentice, rombo, bottatrice, cefalo, nasello, nonch\u00e9 invertebrati come ricci, mitili e granchi. Nelle versioni pi\u00f9 lussuose ed elaborate viene aggiunto anche il polpo o l'aragosta.\nViene servita con la rouille, una salsa d'accompagnamento fatta con pane, fumetto di pesce, aglio, tuorlo d'uovo, olio di oliva, zafferano e peperoncino.\nStoria.\nLe origini del piatto vengono fatte risalire ai focesi primi fondatori greci della citt\u00e0 di Marsiglia nel 600 a.C., che usavano preparare la \"kakavia\" (in greco \u03ba\u03b1\u03ba\u03b1\u03b2\u03b9\u03ac) una zuppa di pesce fatta col pescato che i pescatori non riuscivano a vendere."}
{"id": "3885544", "revid": "339392", "url": "https://it.wikipedia.org/wiki?curid=3885544", "title": "Digital literacy", "text": ""}
{"id": "3885546", "revid": "1543377", "url": "https://it.wikipedia.org/wiki?curid=3885546", "title": "Distretto di San Miguel de Chaccrapampa", "text": "Il distretto di San Miguel de Chaccrapampa \u00e8 un distretto del Per\u00f9 nella provincia di Andahuaylas (regione di Apur\u00edmac) con 1.850 abitanti al censimento 2007 dei quali 693 urbani e 1.157 rurali.\n\u00c8 stato istituito l'8 giugno 1990."}
{"id": "3885547", "revid": "1543377", "url": "https://it.wikipedia.org/wiki?curid=3885547", "title": "Distretto di Santa Mar\u00eda de Chicmo", "text": "Il distretto di Santa Mar\u00eda de Chicmo \u00e8 un distretto del Per\u00f9 nella provincia di Andahuaylas (regione di Apur\u00edmac) con 9.430 abitanti al censimento 2007 dei quali 4.584 urbani e 4.846 rurali.\n\u00c8 stato istituito il 11 dicembre 1964."}
{"id": "3885548", "revid": "287204", "url": "https://it.wikipedia.org/wiki?curid=3885548", "title": "Distretto di Santa Maria de Chicmo", "text": ""}
{"id": "3885549", "revid": "276327", "url": "https://it.wikipedia.org/wiki?curid=3885549", "title": "Superfederico", "text": "Superfederico \u00e8 un album del cantante napoletano Federico Salvatore, contenente 18 tracce e pubblicato nell'anno 1995."}
{"id": "3885550", "revid": "567955", "url": "https://it.wikipedia.org/wiki?curid=3885550", "title": "Alfabetizzazione informatica", "text": ""}
{"id": "3885553", "revid": "767487", "url": "https://it.wikipedia.org/wiki?curid=3885553", "title": "Mr. Barnes of New York (film 1922)", "text": "Mr. Barnes of New York \u00e8 un film muto del 1922 diretto da Victor Schertzinger. \u00c8 il remake di \"Mr. Barnes of New York\", un film del 1914 diretto da Maurice Costello e Robert Gaillard. Prodotto dalla Goldwyn Pictures Corporation, il film - ambientato in Francia - aveva come interpreti Tom Moore, Anna Lehr, Louis Willoughby. Vi appare anche Ram\u00f3n Novarro sotto il nome di Ramon Samaniego.\nIl soggetto \u00e8 tratto dal romanzo omonimo di Archibald Clavering Gunter che venne pubblicato nel 1887. Il libro vendette tre milioni di copie e ne fu tratto anche un lavoro teatrale.\nTrama.\nIl signor Barnes, un newyorkese che si trova in vacanza in Corsica, \u00e8 testimone di un duello tra un ufficiale di marina britannico e il corso Paoli, che resta ucciso nello scontro. Marina, la sorella di Paoli, giura di vendicare il fratello ma l'unico indizio che ha dell'assassino \u00e8 il nome \"Gerard Anstruther\" inciso sulla sua pistola. A Parigi, Barnes riconosce la scena del duello in un quadro esposto in una galleria d'arte. In seguito, Barnes incontra Enid Anstruther, una giovane inglese che ammira il dipinto e la segue quando lei parte per Nizza. Nella citt\u00e0 della Costa Azzurra, Barnes scopre che Gerard, che dovrebbe essere l'assassino di Paoli, vuole sposare Marina. Il tutore della ragazza, il conte Danella, pianifica quel matrimonio, rivelandole solo in seguito che il marito \u00e8 l'uomo che le ha ucciso il fratello. Ma Barnes riesce a dimostrare che Gerard \u00e8 innocente: avrebbe solo prestato la propria pistola a un commilitone, un ufficiale che in seguito aveva confessato l'uccisione di Paoli. Il conte, sconfitto nelle sue manovre, viene ucciso da uno che lo scambia per Gerard e i due innamorati sono felicemente riuniti.\nProduzione.\nLa lavorazione del film, che fu prodotto dalla Goldwyn Pictures Corporation, termin\u00f2 nel dicembre 1920.\nDistribuzione.\nIl copyright del film, richiesto dalla Goldwyn Pictures Corp., fu registrato il 16 aprile 1922 con il numero LP17762. Distribuito dalla Goldwyn Pictures Corporation, il film usc\u00ec nelle sale cinematografiche statunitensi nel maggio 1922.\nCopia completa della pellicola si trova conservata negli archivi del George Eastman House di Rochester."}
{"id": "3885555", "revid": "1442080", "url": "https://it.wikipedia.org/wiki?curid=3885555", "title": "Armando Reyes", "text": "Caratteristiche tecniche.\nGiocava come difensore destro."}
{"id": "3885557", "revid": "125777750", "url": "https://it.wikipedia.org/wiki?curid=3885557", "title": "Alessandro Vinci", "text": "Carriera.\nCresciuto nelle giovanili dell'. Viene mandato a fare esperienza in Serie C2 prima alla Cuoiopelli e poi al Melfi. Poi, nel 2008, ritorna all' in prima squadra. Con i toscani gioca quattro stagioni, collezionando 91 presenze in Serie B, e disputa anche gli spareggi per la Serie A nella stagione 2008-2009. Al termine della stagione 2011-2012 non rinnova con la societ\u00e0, e quindi diviene un calciatore svincolato.\nIl 4 luglio 2012 viene annunciato il suo trasferimento alla militante in Serie B. Con le vespe di Castellammare di Stabia sceglie la maglia numero 15, e fa il suo debutto il 9 settembre 2012 in occasione di -Vicenza, terminata con il risultato di 1-1. Nel mercato di gennaio va in prestito alla Pro Vercelli, dove colleziona solo tre presenze.\nIl 2 settembre 2013 si trasferisce a titolo definitivo al Vicenza, dove gioca solo 5 partite .\nIl 2 agosto 2014 passa alla , con cui disputa il campionato di Lega Pro.\nInizia nella terza serie nazionale anche il campionato seguente a seguito del trasferimento all'Arezzo a fronte della firma di un contratto annuale.\nIl 29 gennaio 2016, dopo aver collezionato soltanto tre presenze in campionato, rescinde e si lega fino a fine stagione con lo Scandicci, club che stava prendendo parte alla Serie D. Rimane a far parte del club scandiccese per quasi cinque anni, fino al dicembre 2020, quando lascia la squadra.\nIl 9 giugno 2021 viene ufficializzato il suo passaggio al Centro Storico Lebowski, squadra fiorentina militante nel campionato di Promozione Toscana."}
{"id": "3885561", "revid": "2168233", "url": "https://it.wikipedia.org/wiki?curid=3885561", "title": "Clio Make Up", "text": "Clio Make Up \u00e8 stato un programma televisivo italiano di genere docu-reality, in onda su Real Time per due edizioni nel 2012 e condotto da Clio Zammatteo, truccatrice divenuta celebre attraverso il proprio canale YouTube e un blog.\nIn ogni puntata della trasmissione, la conduttrice mostra a due donne come applicare il trucco in maniera professionale, cancellando le piccole imperfezioni e creando il look perfetto per un'occasione speciale. Inoltre, vengono dati consigli anche su alcune creme di bellezza da realizzare in casa.\nDopo il successo della prima edizione, il programma \u00e8 stato confermato per una seconda stagione, anch'essa terminata con uno share soddisfacente.\nIl programma.\nSvolgimento della puntata.\nLa puntata \u00e8 divisa in due parti:\nEvoluzione del programma.\nL'unica modifica presente tra la prima e la seconda edizione del programma \u00e8 stato il luogo della registrazione. Infatti la seconda serie \u00e8 stata girata a New York e in questa serie Clio aiutava ragazze che si trovavano anche loro in quella citt\u00e0 per motivi di lavoro o di studio.\nAscolti.\nLa prima puntata del programma \u00e8 stata seguita da 429.000 ascoltatori, ed ha registrato uno share del 2,3%."}
{"id": "3885564", "revid": "729019", "url": "https://it.wikipedia.org/wiki?curid=3885564", "title": "Guardastanca", "text": "La Guardastanca, anche Granguardia o Guardabraccio (\"Verst\u00e4rkungsplatte\" o \"Schulterschild mit Rand\" in lingua tedesca; \"Grande \u00c9pauliere\", \"Grande Garde\" e \"Garde Bras\" in lingua francese; \"Shoulder-Gard with Passe Garde\" in lingua inglese), era una componente dell'armatura a piastre appositamente ideata per i modelli destinati all'uso nella giostra medievale (v. armatura da giostra).\nSi trattava di una piastra di rinforzo applicata sul lato sinistro della corazza toracica, comprende anche parte dello spallaccio e del bracciale (fond. il rebrace). Componente mobile, veniva solo avvitata sull'armatura onde staccarsi non appena ricevuto il colpo da parte della lancia avversaria. Aveva cio\u00e8 una duplice funzione: garantire maggior sicurezza all'utente e segnalare, una volta sbalzata, il colpo andato efficacemente a segno.\nSin dalla fine del XV secolo, la guardastanca veniva applicata alla corazza tramite un apposito meccanismo d'aggancio che, al contempo, ne facilitava il rilascio \"a molla\" non appena il pezzo veniva colpito correttamente.\nCostruzione.\nI modelli originarii di guardastanca, poco pi\u00f9 che degli scudi privi d'impugnatura, erano realizzati in legno. Solo successivamente, con la codifica formale della guardastanca quale componente dell'armatura a piastre, essa divenne di metallo (ferro, raramente acciaio). Il manufatto poteva essere:\nLa guardastanca era solitamente coperta con i \"colori\" del cavaliere, similmente alla gualdrappa del destriero bardato."}
{"id": "3885571", "revid": "767487", "url": "https://it.wikipedia.org/wiki?curid=3885571", "title": "Il mago di Azz", "text": "Il mago di Azz \u00e8 un album di musica demenziale contenente 14 tracce e pubblicato da Federico Salvatore nel 1996."}
{"id": "3885572", "revid": "298229", "url": "https://it.wikipedia.org/wiki?curid=3885572", "title": "Basketball Arena", "text": "La Basketball Arena \u00e8 stata un'arena coperta situata a Londra, all'interno dell'Olympic Park.\nL'impianto ospitava gli incontri di pallacanestro e pallamano delle Giochi della XXX Olimpiade, e gli incontri di rugby in carrozzina e pallacanestro in carrozzina dei XIV Giochi paralimpici estivi.\nSi trattava di un impianto temporaneo edificato tra il 2009 ed il 2011, che venne smantellato nel gennaio 2013."}
{"id": "3885582", "revid": "287204", "url": "https://it.wikipedia.org/wiki?curid=3885582", "title": "Javier Set\u00f2", "text": ""}
{"id": "3885583", "revid": "1442080", "url": "https://it.wikipedia.org/wiki?curid=3885583", "title": "Roberto Felices", "text": "Caratteristiche tecniche.\nGiocava come difensore, centromediano e attaccante."}
{"id": "3885605", "revid": "288300", "url": "https://it.wikipedia.org/wiki?curid=3885605", "title": "Invasione di campo", "text": ""}
{"id": "3885606", "revid": "1442080", "url": "https://it.wikipedia.org/wiki?curid=3885606", "title": "Alfredo Mart\u00edn", "text": "Caratteristiche tecniche.\nGiocava come attaccante, ed era in grado di ricoprire ciascuno dei cinque ruoli dello schema 2-3-5."}
{"id": "3885607", "revid": "287204", "url": "https://it.wikipedia.org/wiki?curid=3885607", "title": "\u00c9douard Joseph Dantan", "text": " \nBiografia.\nSia suo padre Antoine Laurent Dantan che lo zio Jean-Pierre Dantan erano entrambi noti scultori. Frequent\u00f2 l'Ecole des Beaux-Arts e poi e fu allievo di Isidore Pils e Henri Lehmann. Ha mostrato fin dall'infanzia un talento speciale tanto che all'et\u00e0 di diciannove anni si aggiudic\u00f2 una commissione per un grande dipinto murale della Santa Trinit\u00e0 per la chiesa di Marne (Seine-et-Oise). Fece il suo esordio al Salon nel 1869 con una tela raffigurante la distruzione di Pompei. Nel 1870 la guerra franco-prussiana interruppe il suo lavoro; si arruol\u00f2 nell'esercito con il grado di sergente e fu in seguito promosso a tenente. \nNegli anni dopo la guerra Dantan espose una serie di altri dipinti al Salon tra cui: \"Ercole ai piedi di Onfale (1871), Priamo supplica Achille per il corpo di Ettore (1877), Chiamata dei Santi Apostoli Pietro e Andrea (1878), Angolo d'atelier (1880)\". Dantan continu\u00f2 ad esporre al Salon fino al 1895 e nel 1890, 1894 e 1895 ha fatto parte della giuria del Salon.\nPer dodici anni sua compagna fu la modella Agostina Segatori, che aveva anche posato per artisti come Jean-Baptiste Camille Corot, Jean-L\u00e9on G\u00e9r\u00f4me, Eug\u00e8ne Delacroix e \u00c9douard Manet. Da lei ebbe un figlio, Jean-Pierre, nel 1873. Pi\u00f9 tardi si separarono e Agostina apr\u00ec un caff\u00e8 sul Boulevard de Clichy, il Caf\u00e9 du Tambourin, che divenne un luogo di incontro per artisti e intellettuali. Dantan trascorreva le sue estati a Villerville e qui mor\u00ec accidentalmente il 9 luglio 1897, quando la carrozza che stava guidando si schiant\u00f2 violentemente contro la chiesa del villaggio.\nPremi e riconoscimenti.\nNel 1870 all'esposizione della Ecole Nationale des Beaux-Arts Dantan ricevette una menzione d'onore per la sua presentazione al Prix de Rome. Nel 1874 ha vinto una medaglia di terza classe per il suo \"Monaco che scolpisce un Cristo in legno\". Nel 1880 ha vinto una medaglia di seconda classe per il suo \"Angolo d'atelier\". Molti suoi dipinti sono stati acquistati dallo Stato francese. Ha ricevuto una medaglia d'oro all'Esposizione di Parigi del 1889."}
{"id": "3885609", "revid": "729019", "url": "https://it.wikipedia.org/wiki?curid=3885609", "title": "Linea Donghae Nambu", "text": "La linea Donghae-Nambu, (in coreano, \ub3d9\ud574\ub0a8\ubd80\uc120, \u6771\u6d77\u5357\u90e8\u7dda) \u00e8 una ferrovia della Corea del Sud che collega la citt\u00e0 di Pusan a quella di Pohang, nel sudest del paese. Il nome della linea significa \"parte meridionale della linea del mar orientale\" (quest'ultimo \u00e8 per i coreani il Mar del Giappone).\nStoria.\nIl 31 ottobre 1918 l'estensione della linea Daegu raggiunse la citt\u00e0 di Pohang. La sezione da Gyeongju a Pohang sarebbe diventata la sezione pi\u00f9 vecchia della futura linea Donghae Nambu. Il 25 ottobre 1921 venne aperta una diramazione della linea Daegu, da Gyeongju a Ulsan. Il 16 dicembre 1935 finalmente Pusan e Ulsan erano collegate. La nuova linea e le due vecchie sezioni vennero combinate nella nuova linea Donghae Nambu, che iniziava ufficialmente dalla stazione di Busanjin e dopo 145,8\u00a0km di percorso arrivava a Pohang.\nPotenziamento della linea.\nSono in corso i lavori per il potenziamento della linea, con il raddoppio dei binari e l'elettrificazione. \nLa pianificazione dell'intervento inizi\u00f2 nel 1990, con lo scopo di migliorare il traffico dei treni passeggeri. Nel 2003 sono iniziati i lavori. Per migliorare la velocit\u00e0 della linea, verranno riallineati 72,1\u00a0km di percorso con diversi tunnel. I lavori sono finanziati dalla Korea Rail Network Authority e le citt\u00e0 di Pusan e Ulsan. All'anno 2010 i lavori sono arrivati al 32%, con un costo di 2.268,9 miliardi di won. Si \u00e8 inoltre proposto di collegare in sotterraneo la sezione fra la stazione di Bujeon con la stazione di Pusan.\nIl 1\u00ba settembre 2010 il governo coreano ha annunciato un piano strategico per ridurre i tempi di viaggio da Seul al 95% del territorio coreano sotto le 2 ore entro il 2020. Facendo parte del piano, anche la linea Donghae-Nambu sar\u00e0 atta a sostenere velocit\u00e0 di 230\u00a0km/h .\nLavori fra Ulsan, Gyeongju e Pohang.\nFra le tre citt\u00e0 la ferrovia sar\u00e0 completamente ricostruita su un nuovo percorso, in modo che intercetti la linea KTX Gyeongbu presso la stazione di Sin-Gyeongju, dove sar\u00e0 possibile accedere ai servizi di alta velocit\u00e0. Nel 2003 fu preparato per la sezione un piano di fattibilit\u00e0 , e nel maggio 2007 il governo annunci\u00f2 di voler iniziare la costruzione a partire dal 2008 al 2011. Il 23 aprile 2009 il progetto venne approvato e si diede inizio ai lavori. La sezione di 76,56\u00a0km si prevede aprir\u00e0 nel dicembre 2014, con un budget di 2.328,899 miliardi di won.\nServizi.\nAl momento il collegamento pi\u00f9 veloce fra Pusan e Ulsan richiede 1 ora e 25 minuti, e per arrivare a Pohang servono 2 ore e 40 minuti. \nQuando la linea sar\u00e0 completata ed elettrificata, verr\u00e0 usata soprattutto per il servizio ferroviario metropolitano, e i tempi di collegamento diminuiranno.\nServizio metropolitano di Pusan.\nIl servizio metropolitano di Pusan offrir\u00e0 collegamenti cadenzati e frequenti per agevolare i pendolari provenienti da Ulsan. La linea disporr\u00e0 di 23 stazioni. Si prevede che il tempo di percorrenza per i treni locali, fermanti a tutte le stazioni, sar\u00e0 di 87 minuti. "}
{"id": "3885611", "revid": "371529", "url": "https://it.wikipedia.org/wiki?curid=3885611", "title": "Rod Amateau", "text": "Biografia.\nSi dedic\u00f2 alla regia sia nel campo del cinema che in quello della televisione.\nFra i programmi televisivi da lui diretti si ricordano, per la NBC, \"The Dennis Day Show\", per la CBS le sitcom \"The Many Loves of Dobie Gillis\", con Dwayne Hickman e \"The New Phil Silvers Show\", un tentativo senza successo di Phil Silvers di tornare a fare serie televisive.\nRod diresse anche alcuni episodi della serie televisiva \"Hazzard\" dove apparve come attore in alcuni di essi.\nLa sua ultima regia risale al 1987 per il film \"The Garbage Pail Kids Movie\"."}
{"id": "3885613", "revid": "765341", "url": "https://it.wikipedia.org/wiki?curid=3885613", "title": "Zu (zoologia)", "text": "Il genere Zu comprende due specie di pesci d'acqua salata appartenenti alla famiglia Trachipteridae.\nDescrizione.\nCome tutti i Lampridiformes hanno un aspetto peculiare, in queste specie, infatti, il corpo, che nella regione cefalica ed addominale \u00e8 compresso lateralmente ed alquanto alto, si restringe fortemente nella regione della coda, diventando molto sottile. La pinna dorsale \u00e8 lunghissima e, nella porzione pi\u00f9 anteriore, porta 6 raggi allungati. La pinna anale \u00e8 invece assente. Le pinne ventrali sono ridotte ad alcuni raggi e le sono molto piccole. La pinna caudale \u00e8 suddivisa in una porzione superiore, composta da un certo numero di raggi uniti dalla membrana ed una porzione inferiore, che porta in genere un solo raggio, rivolto in basso. L'occhio \u00e8 piuttosto grande.\nIl colore \u00e8 argenteo con alcune bande verticali pi\u00f9 scure.\nRaggiungono e superano il metro di lunghezza.\nAlimentazione.\nLe specie del genere \"Zu\" si cibano di pesci e cefalopodi.\nRiproduzione.\nUova e larve palagiche. I giovani hanno aspetto assai diverso dagli adulti, con i raggi delle pinne pettorali e della dorsale molto lunghi.\nPesca.\nOccasionale con reti a strascico e palamiti operanti a notevoli profondit\u00e0. Le carni sono scadenti."}
{"id": "3885615", "revid": "1305772", "url": "https://it.wikipedia.org/wiki?curid=3885615", "title": "Dove finisce il colore delle fotografie lasciate al sole", "text": "Dove finisce il colore delle fotografie lasciate al sole \u00e8 il primo album in studio del cantautore italiano Diego Perrone, pubblicato il 15 marzo 2012 da La Voce del Gregge.\nDescrizione.\nNell'album sono presenti due cover: \"Pop Life\" di Prince e \"Summer on a Solitary Beach\" di Franco Battiato. Entrambe le cover sono legate alla vita di Perrone e sono inoltre molto diverse rispetto alle originali versioni. All'album hanno collaborato artisti come Caparezza, Dade e Tozzo dei Linea 77, Davide Tomat e Gabriele Ottino dei N.A.M.B., gli ultimi due collaboratori con Perrone nei Niagara.\nSono stati girati i videoclip delle canzoni \"Rainy Baby\" per la regia di Gabriele Ottino (che ha collaborato all'album anche come musicista) e di \"Santo Stefano\" per la regia di Ottopi\u00f9otto (a cui hanno partecipato Caparezza e i componenti del gruppo che lo accompagnano nei concerti del rapper pugliese, ossia Alfredo Ferrero, Gaetano Camporeale e Giovanni Astorino)."}
{"id": "3885628", "revid": "767487", "url": "https://it.wikipedia.org/wiki?curid=3885628", "title": "Coiote interrotto", "text": "Coiote interrotto \u00e8 un album di musica demenziale da 12 tracce composto nell'anno 1997 da Federico Salvatore."}
{"id": "3885632", "revid": "481666", "url": "https://it.wikipedia.org/wiki?curid=3885632", "title": "Edith Storey", "text": "Biografia.\nNata e cresciuta a New York, cominci\u00f2 a recitare fin da piccola. Sedicenne, inizi\u00f2 la sua carriera cinematografica con \"Francesca da Rimini; or, The Two Brothers\" pellicola a un rullo di James Stuart Blackton il cui soggetto era tratto dalla tragedia di Gabriele D'Annunzio. In quell'anno, gir\u00f2 ancora un altro film. Nel 1910, interpret\u00f2 una decina di pellicole.\nLa sua abilit\u00e0 nel cavalcare le consentiva di ricoprire ruoli in numerose pellicole western senza bisogno di controfigure. Attrice atletica e dal fare disinvolto, in \"Twelfth Night\", film del 1910 che adatta per lo schermo la commedia di Shakespeare, le venne affidato il ruolo maschile di Sebastian, il fratello gemello della protagonista che si fa passare per uomo. L'attrice viene oggi ricordata anche per aver interpretato in \"A Florida Enchantment\" una parte dove, da dolce fanciulla prossima alle nozze com'\u00e8 all'inizio film, per magia si trasforma in uomo, un rude maschiaccio (che, essendo lei una donna, connota decisamente il suo personaggio come una butch ante litteram). Un altro film dove indossa abiti maschili e ha un ruolo da uomo \u00e8 nel western \"Billy and His Pal\" del 1911.\nA parte un breve periodo che va dal 1910 al 1911, quando era stata messa sotto contratto dalla Star Film Company a San Antonio, nel Texas, tutto il resto della sua carriera cinematografica la svolse a New York, per la Vitagraph. Nel periodo \"texano\", gir\u00f2 uno dei suoi film pi\u00f9 importanti, \"The Immortal Alamo\" di William F. Haddock (1911).\nGran parte dei suoi 167 film, li gir\u00f2 nell'arco di dieci anni, dal 1908 al 1918. Dirad\u00f2 poi la sua presenza sugli schermi, apparendo in rare pellicole nei primissimi anni venti, fino a ritirarsi definitivamente a soli 29 anni. Il suo ultimo film, \"Beach of Dreams\", usc\u00ec nel maggio 1921. Anche suo fratello Richard Storey lavor\u00f2 per breve tempo nel cinema, girando solo quattro film.\nMor\u00ec a Long Island il 9 ottobre 1967 all'et\u00e0 di 75 anni."}
{"id": "3885633", "revid": "2519", "url": "https://it.wikipedia.org/wiki?curid=3885633", "title": "Brumunddal", "text": "Brumunddal \u00e8 la pi\u00f9 grande citt\u00e0 e il centro amministrativo del comune di Ringsaker, situato nella contea norvegese dell'Innlandet. \u00c8 una piccola e densamente popolata cittadina, circondata dalla scenografica campagna della riva orientale del lago Mj\u00f8sa e dalle colline del Veldre.\nNel 2019 \u00e8 stata terminata la costruzione della Mj\u00f8st\u00e5rnet,il grattacielo interamente in legno pi\u00f9 alto del mondo, con 18 piani e l'altezza di 85 metri.\nPopolazione.\nBrumunddal \u00e8 situata sulle rive del fiume Brumunda, il quale all'interno dei confini cittadini sfocia nel lago Mj\u00f8sa.\nDista solo 14 km dal capoluogo della contea: Hamar.\nI settori economici dominanti sono l'industria alimentare, meccanica e del legno, l'agricoltura, il commercio e i servizi.\nLa squadra locale di calcio \u00e8 il Brumunddal Fotball."}
{"id": "3885635", "revid": "486946", "url": "https://it.wikipedia.org/wiki?curid=3885635", "title": "Universit\u00e0 Telematica Giustino Fortunato di Benevento", "text": ""}
{"id": "3885639", "revid": "287204", "url": "https://it.wikipedia.org/wiki?curid=3885639", "title": "Giustino Fortunato (disambigua)", "text": ""}
{"id": "3885642", "revid": "1856963", "url": "https://it.wikipedia.org/wiki?curid=3885642", "title": "L'azz 'e bastone", "text": "L'azz 'e bastone \u00e8 un album di musica demenziale composto da 12 tracce, pubblicato da Federico Salvatore nell'anno 2000. Come da titolo, sulla copertina \u00e8 presente lo stesso Federico Salvatore con in mano un asso di bastone gigante."}
{"id": "3885643", "revid": "682087", "url": "https://it.wikipedia.org/wiki?curid=3885643", "title": "Crisoterapia", "text": ""}
{"id": "3885648", "revid": "663104", "url": "https://it.wikipedia.org/wiki?curid=3885648", "title": "Governolo (pirocorvetta)", "text": ""}
{"id": "3885650", "revid": "585241", "url": "https://it.wikipedia.org/wiki?curid=3885650", "title": "Palazzo dello sport Jos\u00e9 Mar\u00eda Mart\u00edn Carpena", "text": ""}
{"id": "3885651", "revid": "69794", "url": "https://it.wikipedia.org/wiki?curid=3885651", "title": "North Greenwich Arena", "text": ""}
{"id": "3885653", "revid": "110157", "url": "https://it.wikipedia.org/wiki?curid=3885653", "title": "Velehrad", "text": "Velehrad (in tedesco \"Welehrad\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn.\nI reperti archeologici pi\u00f9 antichi, datano la presenza umana nel territorio del comune fin dal quinto millennio avanti Cristo, mentre i pi\u00f9 antichi edifici in pietra risalgono all'Alto Medioevo, epoca in cui il territorio fu percorso da san Metodio, vescovo, inviato come missionario dal papa Adriano II, morto a Velehrad il 6 aprile 885 d.C. La sua tomba \u00e8 una delle mete di pellegrinaggio principali della Repubblica Ceca.\nIl monastero di Velehrad e, soprattutto, la sua basilica, sono il centro spirituale della Repubblica ceca. Qui ebbe inizio la millenaria storia della cristianit\u00e0 in questa parte d'Europa; \u00e8 il luogo dove, ogni anno, si tiene il pellegrinaggio nazionale, cui partecipano decine di migliaia di persone. \nNel 1205 il Margravio Vladislav Heinrich fond\u00f2 il primo monastero cistercense della Moravia sulla riva destra della Sala\u0161ka. Il monastero Welgrad prende il nome dall'antico centro della Grande Moravia, Weligrad. \nIl monastero fu completato dopo il 1240. Intorno al monastero furono costruiti edifici agricoli da cui prese lo sviluppo il villaggio di Welehrad . Nel 1421 gli ussiti bruciarono il monastero.\nL'abate Eckardt von Schwoben inizi\u00f2 la ricostruzione del monastero tra il 1587 e il 1592. Durante la guerra dei trent'anni, G\u00e1bor Bethlen devast\u00f2 il monastero nel 1623. Gli insorti Valacchi lo invasero nel 1626 . Il monastero fu restaurato tra il 1629 e il 1635 sotto l'abate Johann Greifenfels von Pilsenburg. Nel 1681 un incendio distrusse parti del complesso. Secondo il progetto di Giovanni Pietro Tencalla , il complesso prese la forma attuale tra il 1685 e il 1735. Il monastero fu chiuso nel 1784 come parte delle riforme giuseppine . La Chiesa dell'Assunzione di Maria divenne la chiesa parrocchiale per i villaggi circostanti. La canonica fu costruita nel 1826. I monasteri furono usati per altri scopi e caddero in rovina.\nNel 1848 fu fondata la comunit\u00e0 civile di Velehrad / Welehrad nel distretto ungherese di Hradisch . Nel 1890 l'Ordine dei Gesuiti rilev\u00f2 il monastero e istitu\u00ec un collegio che fu successivamente convertito in una scuola superiore. Nel 1900 Welehrad aveva 610 abitanti. Papa Pio XI innalz\u00f2 la chiesa del monastero alla dignit\u00e0 di Basilica minore nel 1927 . Tra il 1942 e il 1945 il liceo fu chiuso e trasferito in uso alla Giovent\u00f9 Hitleriana . Dopo la seconda guerra mondiale, il liceo gesuita riprese le attivit\u00e0. Dopo che i comunisti presero il potere, fu chiuso nel 1950. \nIl pellegrinaggio nazionale del 1985 a Velehrad, nonostante le restrizioni imposte dal regime, fu una manifestazione contro la dittatura comunista. La basilica fu insignita della Rosa d'oro nello stesso anno da Papa Giovanni Paolo II . Nel 1990 Giovanni Paolo II fece visita a Veleherad. L'ordine dei Gesuiti torn\u00f2 a Velehrad nel 1990 e ricostru\u00ec la scuola superiore nel 2001. \nNel 1993 si \u00e8 tenuto l'incontro dei giovani cechi a Velehrad, cui hanno partecipato 8000 ragazzi. Oltre ai gesuiti, sono presenti le congregazioni delle suore di San Cirillo e Metodo ( \"Kongregace sester sv. Cyrila a Metod\u011bje\" ) e le sorelle slovacche della Divina Salvezza ( \"Kongreg\u00e1cie sestier Bo\u017esk\u00e9ho Vykupite\u013ea\" ), altri due ordini cattolici."}
{"id": "3885658", "revid": "767487", "url": "https://it.wikipedia.org/wiki?curid=3885658", "title": "L'osceno del villaggio", "text": "L'osceno del villaggio \u00e8 un album di 10 tracce composto nell'anno 2002 dal cantante partenopeo Federico Salvatore."}
{"id": "3885661", "revid": "287204", "url": "https://it.wikipedia.org/wiki?curid=3885661", "title": "Abbazia di Engelberg", "text": "Labbazia di Engelberg \u00e8 un'abbazia benedettina appartenente alla Congregazione benedettina di Svizzera. Essa fu fondata grazie ad una donazione del beato Corrado di Sellenb\u00fcren nel 1120 ed \u00e8 sita nel territorio del comune di Engelberg.\nStoria.\nEngelberg faceva parte della diocesi di Costanza ed oggi di quella di Coira. Essa \u00e8 dedicata a Nostra Signora degli Angeli.\nIl suo primo abate fu il beato Adelelmo, proveniente dall'abbazia di San Biagio. Papa Callisto II concesse diversi privilegi all'abbazia nel 1124, seguito in questo dall'imperatore Enrico IV e da altri imperatori. In seguito l'abbazia venne posta sotto la giurisdizione della Santa Sede, posizione che conserv\u00f2 fino alla formazione della Confederazione dei XIII cantoni nel 1602. Engelberg, su richiesta di papa Clemente VIII, entr\u00f2 allora con le altre abbazie svizzere, nella Congregazione benedettina di Svizzera. \nL'abate godeva di privilegi quasi episcopali e governava i villaggi circostanti, ricevendone una decima. La sua autorit\u00e0 era esercitata su pi\u00f9 di un centinaio di borghi e villaggi. Questi privilegi furono aboliti con l'arrivo delle truppe rivoluzionarie francesi che nel 1798 entrarono in Svizzera creando la Repubblica elvetica. Essi saccheggiarono l'abbazia asportando in particolare la sua biblioteca d'incunaboli e manoscritti risalenti al medioevo.\nL'abbazia fu devastata da un incendio nel 1729 e fu quindi ricostruita nel XVIII secolo.\nLa biblioteca conserva manoscritti di Martin Lutero, quando questi era ancora monaco agostiniano.\nInsegnamento.\nL'abbazia fond\u00f2 un ginnasio per ragazzi nel 1851. Una scuola professionale \u00e8 stata aperta nel 2000. L'internato accoglie oggi pi\u00f9 di 120, fra ragazzi e ragazze, provenienti da tutta la Svizzera.\nFondazioni.\nL'abbazia di Engelberg ha fondato nel 1873, negli Stati Uniti d'America, l'abbazia della Concezione nello stato del Missouri, quando, durante una \"Kulturkampf\" svizzera, i benedettini furono espulsi, e l'abbazia di Monte Angelo in Oregon nel 1882."}
{"id": "3885671", "revid": "767487", "url": "https://it.wikipedia.org/wiki?curid=3885671", "title": "Pussycat, Pussycat, I Love You", "text": "Pussycat, Pussycat, I Love You \u00e8 un film commedia del 1970 del regista Rod Amateau, inteso come seguito del film del 1965 \"Ciao Pussycat\". Gli attori protagonisti erano Ian McShane, Anna Calder-Marshall, John Gavin e Severn Darden.\nTrama.\nUn nevrotico statunitense che vive a Roma consulta un altrettanto nevrotico psichiatra sulle sue diverse paure e sul rapporto con la moglie in via di dissoluzione."}
{"id": "3885677", "revid": "1543377", "url": "https://it.wikipedia.org/wiki?curid=3885677", "title": "Lotus E20", "text": "La Lotus E20 \u00e8 un'automobile monoposto sportiva di Formula 1 costruita dal Lotus F1 Team, per partecipare al Campionato mondiale di Formula 1 2012.\nLa vettura \u00e8 stata presentata il 5 febbraio 2012 a Enstone, Inghilterra, tramite un video diffuso su internet.\nIl nome \"E20\" si riferisce al fatto che questa \u00e8 la ventesima vettura costruita nello stabilimento inglese di Enstone (da qui la \"E\" del nome), contando anche le monoposto realizzate da Toleman, Benetton e Renault.\nLa vettura \u00e8 stata realizzata sotto la direzione tecnica di James Allison e del team principal \u00c9ric Boullier. \u00c8 la prima vettura del team dopo il cambio di nome da Renault F1 a Lotus F1 Team, avvenuto alla fine del campionato 2011. La vettura \u00e8 motorizzata Renault e verr\u00e0 guidata dall'ex campione del mondo Kimi R\u00e4ikk\u00f6nen, che torna nella massima serie dopo due stagioni, e dal francese Romain Grosjean, campione nel 2011 della GP2; inoltre \u00e8 stato designato come terzo pilota il belga J\u00e9r\u00f4me d'Ambrosio.\nLivrea e sponsor.\nLa livrea \u00e8 la stessa dell'anno precedente, quella storica della JPS Lotus: nero con una fascia color oro. Nella carrozzeria della vettura spiccano i loghi della Lotus e della Renault, mentre le parti esterne dei due alettoni e degli specchietti prendono il colore rosso dallo sponsor Total.\nIn occasione dei 500 Gran Premi della scuderia che, nel corso delle stagioni, ha assunto i nomi di Toleman, Benetton, Renault e, dalla stagione 2012, Lotus, la scuderia presenta una livrea speciale ispirata ad Angry Birds.\nSviluppo.\nPer via del cambio di regolamento introdotto dal 2012 la scuderia, che nella stagione precedente aveva portato in pista una vettura caratterizzata da scarichi posizionati nella parte anteriore delle fiancate, \u00e8 stata costretta a tornare ad una soluzione pi\u00f9 convenzionale, posizionando i tubi di scarico nella parte posteriore della vettura. La scelta fu comunque anche giustificata dal sostanziale fallimento della soluzione sperimentata nel 2011. Sempre a causa dei nuovi regolamenti, che prevedono una riduzione dell'altezza massima consentita per il musetto, la vettura \u00e8 caratterizzata da un evidente scalino nella parte anteriore, caratterizzato da una forma piuttosto scavata nella parte centrale.\nLa Lotus E20 fu sviluppata inizialmente con il \"sistema di correttori d'assetto\"; dopo due anni di studio tale sistema fece il debutto ai \"Young Driver Test 2011\" sul Circuito di Yas. Il sistema utilizzava dei cilindri idraulici posti nel sistema frenante e nelle sospensioni, che consentono di fare degli aggiustamenti sull'altezza della vettura dal suolo durante la gara, offrendo stabilit\u00e0 maggiore in frenata.\nLa Federazione inizialmente consider\u00f2 legale tale accorgimento, tanto che altri team come la Ferrari e la Williams inviarono loro proposte per l'inserimento sulle loro vetture di tale meccanismo, prima che lo stesso venisse bandito dalla FIA solo una settimana dopo.\nLa FIA afferm\u00f2 che il sistema violava l'articolo 3.15 del regolamento tecnico, che afferma che \"nessun effetto aerodinamico pu\u00f2 essere creato dal sistema delle sospensioni se non in maniera incidentale rispetto alla sua funzione primaria\" e che \"ogni elemento che influenza l'aerodinamica della vettura deve rimanere fisso rispetto al corpo della stessa\".\nLa macchina \u00e8 stata ulteriormente modificata dopo la seconda sessione di test a Barcellona, dopo che il team ha riscontrato anomalie nel comportamento della sospensione anteriore.\nStagione 2012.\nTest.\nLo \"shakedown\" della monoposto \u00e8 avvenuto il 6 febbraio presso il Circuito di Jerez, con Kimi R\u00e4ikk\u00f6nen.\nCampionato.\nNelle qualifiche del Gran Premio inaugurale in Australia Grosjean ottiene il terzo tempo, ma in gara sar\u00e0 costretto al ritiro nel corso del primo giro per un incidente, mentre per il campione del mondo 2007 R\u00e4ikk\u00f6nen, al ritorno in Formula 1 dopo tre stagioni, il Gran Premio inizia male con l'eliminazione nella prima manche delle qualifiche, ma in gara rimonter\u00e0 11 posizioni portando a casa 6 punti.\nIn Malesia R\u00e4ikk\u00f6nen effettua il 5\u00ba tempo ma verr\u00e0 arretrato di 5 posizioni per aver sostituito il cambio sulla sua vettura. In gara \u00e8 autore di un'altra rimonta che lo porta dalla 10\u00aa alla 5\u00aa posizione, mentre Grosjean sconta il secondo ritiro di fila questa volta per un testacoda.\nIn Cina Grosjean si aggiudica i primi punti in carriera giungendo 6\u00ba e battagliando con Fernando Alonso fino alle ultime tornate, mentre R\u00e4ikk\u00f6nen, dopo essersi ritrovato 2\u00b0 alle spalle di Nico Rosberg dopo appena due giri si ritrova 14\u00ba a causa di problemi alle gomme.\nIn Bahrain \u00e8 la volta del primo podio con entrambe le macchine della scuderia inglese: R\u00e4ikk\u00f6nen, giunto 2\u00ba, effettua l'ennesima rimonta partendo dall'11\u00aa posizione mentre Grosjean, giunto 3\u00ba alle spalle del compagno di squadra, effettua anche lui una rimonta recuperando 4 posizioni in gara.\nLe gare successive hanno un buon andamento, in quanto vengono conquistati 7 podi (5 a opera di Raikkonen e due per Grosjean). Ad Abu Dhabi poi R\u00e4ikk\u00f6nen e la Lotus ottengono la prima ed unica vittoria stagionale. La Lotus termina la sua prima stagione in Formula 1 al 4\u00ba posto nettamente davanti alla Mercedes, con all'attivo 303 punti, una vittoria e altri 9 piazzamenti sul podio; ottimo bilancio anche per R\u00e4ikk\u00f6nen che, nell'anno del rientro in F1, si piazza 3\u00ba in classifica con 207 punti, con ben 19 risultati utili conquistati in 20 gare e senza aver collezionato nemmeno un ritiro nel corso della stagione, a dimostrazione della grande affidabilit\u00e0 della monoposto; meno positiva l'annata di Grosjean, solo 8\u00ba in classifica con 96 punti: il pilota francese \u00e8 inoltre protagonista di alcuni errori e incidenti, in particolare quello al via del GP del Belgio che gli costa la squalifica nel successivo appuntamento a Monza, nel quale viene sostituito da Jerome d'Ambrosio."}
{"id": "3885679", "revid": "62748", "url": "https://it.wikipedia.org/wiki?curid=3885679", "title": "What's New Pussycat?", "text": ""}
{"id": "3885681", "revid": "767487", "url": "https://it.wikipedia.org/wiki?curid=3885681", "title": "Dov'\u00e8 l'individuo?", "text": "Dov'\u00e8 l'individuo? \u00e8 un album formato da 12 tracce composto dal cantante napoletano Federico Salvatore nell'anno 2004.\nL'album \u00e8 stato prodotto da Luigi Zaccheo per l'etichetta indipendente Arancia Records."}
{"id": "3885682", "revid": "287204", "url": "https://it.wikipedia.org/wiki?curid=3885682", "title": "BAR 005", "text": "La BAR 005 \u00e8 una vettura di Formula 1, con cui la scuderia britannica affronta il campionato 2003.\nTecnica.\nRispetto alla 004, la 005 ha subito delle modifiche concernenti il telaio, il quale \u00e8 stato reso pi\u00f9 leggero e rigido rimanendo dei limiti dei regolamenti sulla sicurezza. Per limitare il peso della vettura, si \u00e8 eliminato il 10% dei componenti che erano presenti sulla vettura precedente. Anche il cambio Xtrac sequenziale a sette marce e le sospensioni furono rivisti per ottenere un miglioramento prestazionale. Come propulsore venne impiegato un nuovo Honda V10 RA003, mentre gli pneaumatici erano forniti dalla Bridgestone.\nStagione.\nViene confermato Jacques Villeneuve (che sar\u00e0 sostituito nell'ultimo Gran Premio da Takuma Sat\u014d), mentre viene ingaggiato Jenson Button, proveniente dalla Renault.\nLa vettura si dimostra buona. I migliori risultati sono due quarti posti di Button (Austria e Giappone). La stagione si conclude al 5\u00ba posto."}
{"id": "3885684", "revid": "767487", "url": "https://it.wikipedia.org/wiki?curid=3885684", "title": "Episodi di Strike Back (seconda stagione)", "text": "La seconda stagione della serie televisiva Strike Back, intitolata Strike Back: Project Dawn - Senza regole (\"Strike Back: Project Dawn\"), \u00e8 stata trasmessa in prima visione dal canale statunitense Cinemax dal 2 agosto al 21 ottobre 2011, mentre nel Regno Unito \u00e8 andata in onda su Sky1 dal 21 agosto al 23 ottobre 2011.\nIn Italia la stagione \u00e8 stata trasmessa su Sky Uno dal 19 gennaio al 16 febbraio 2012."}
{"id": "3885687", "revid": "547992", "url": "https://it.wikipedia.org/wiki?curid=3885687", "title": "Clio Zammatteo", "text": "Biografia.\nFondatrice del marchio \"ClioMakeUp\", si \u00e8 diplomata presso il liceo artistico Leonardo Da Vinci di Belluno nel 2004. Nel 2006 ha frequentato a Milano il corso di Video design presso l'Istituto Europeo di Design. Nel 2007, per la tesi, ha collaborato alla produzione di \"Vitellopoli\", videoclip non ufficiale della canzone \"Il vitello dai piedi di balsa\" per Elio e le Storie Tese. Conclusi gli studi si \u00e8 trasferita a New York, dove, dopo aver imparato la lingua inglese, ha frequentato la scuola professionale per truccatori Make Up Designory.\nIl 26 luglio 2008 ha aperto su YouTube il canale \"ClioMakeUp\" che \u00e8 cresciuto ben presto in popolarit\u00e0 e, con oltre 1 milione di iscritti e pi\u00f9 di 200 milioni di visualizzazioni totali, risulta essere attualmente fra quelli maggiormente seguiti su YouTube Italia. Ne sono seguite collaborazioni con \"Vogue\" e \"Pupa\". Nel 2009 ha pubblicato il manuale di make-up illustrato \"Clio Make-up - La scuola di trucco della regina del web\", nel 2010 \"Clio beauty care - La cura della pelle e i cosmetici fai-da-te\", seguiti, nel 2015, dal romanzo \"Sei Bella Come Sei\"\",\" editi da Rizzoli.\nNel 2012 ha condotto il programma televisivo \"Clio Make Up\" sul canale Real Time, con buoni risultati di ascolto. Tra giugno e luglio, ha registrato a New York la seconda stagione del programma per RealTime, trasmesso dal 15 ottobre 2012. Dal 2012 al 2014 ha realizzato tutorial per il canale YouTube dell'azienda di cosmetici Maybelline New York durante le settimane della moda di New York per le sfilate di Custo Barcellona, DKNY e L.A.M.B.\nDurante la settimana della moda di Milano del 2013, \u00e8 stata \"Capo staff trucco\" per Maybelline nelle sfilate di Kristina Ti e Fatima Val.\nNel 2016 ha vinto il premio San Martino della citt\u00e0 di Belluno. Nel 2018 ha lanciato la propria linea di cosmesi a marchio \"ClioMakeUp\" ed \u00e8 tornata dopo 5 anni a condurre un programma su Real Time, \"Clio missione mamme\". Nel 2019 ha intrapreso un nuovo progetto imprenditoriale aprendo quattro store di vendita \"Clio Pop Up\" a Milano, Firenze, Padova e Napoli. Nel 2020 ha presentato un nuovo programma televisivo, \"Clio PopUp\", sempre sulla rete televisiva Real Time, registrato nello store di Napoli.\nNell'agosto 2021 annuncia \"Clio Back Home\" per \"Discovery+\", docu-serie che racconta la vita di Clio da New York al ritorno in Italia, sia sugli aspetti familiari che professionali.\nVita privata.\nHa vissuto per pi\u00f9 di un decennio a New York con il marito Claudio Midolo, un game designer italiano. La coppia ha due figlie: Grace Cloe Midolo, nata il 29 luglio 2017 e Joy Claire Midolo nata il 22 aprile 2020.Nel settembre 2020 \u00e8 rientrata definitivamente in Italia."}
{"id": "3885705", "revid": "599013", "url": "https://it.wikipedia.org/wiki?curid=3885705", "title": "Balabi\u00f2tt", "text": ""}
{"id": "3885715", "revid": "767487", "url": "https://it.wikipedia.org/wiki?curid=3885715", "title": "Yoann de Boer", "text": ""}
{"id": "3885716", "revid": "123756027", "url": "https://it.wikipedia.org/wiki?curid=3885716", "title": "Sinocyamodus xinpuensis", "text": "Il sinociamodo (Sinocyamodus xinpuensis) \u00e8 un rettile marino estinto, appartenente ai placodonti. Visse all'inizio del Triassico superiore (Carnico, circa 225 milioni di anni fa) e i suoi resti fossili sono stati ritrovati in Cina.\nDescrizione.\nQuesto animale \u00e8 conosciuto per alcuni scheletri completi di piccole dimensioni appartenenti a esemplari giovani, che non superavano i 50 centimetri di lunghezza, e un esemplare adulto quasi completo, di dimensioni pressoch\u00e9 doppie. \"Sinocyamodus\" possedeva un corpo appiattito e tondeggiante, coperto da una corazza formata da tre tipi di elementi ossei fusi fra loro (osteodermi), che si sviluppavano in file. Il cranio era largo e piatto, dotato di un rostro piuttosto corto e arrotondato, simile a quello di altri placodonti come \"Cyamodus\". Le orbite erano allungate e ogni premascella portava ancora tre denti bulbosi. Il carapace non arrivava a coprire i cinti pettorale e pelvico, ma erano presenti in ogni caso osteodermi sulle zampe e sulla coda. La forma del corpo, in generale, doveva assomigliare vagamente a quello di una tartaruga.\nClassificazione.\n\"Sinocyamodus\" \u00e8 stato descritto per la prima volta da Chun Li nel 2000, ed \u00e8 stato il primo placodonte descritto in Cina. Fino a quel momento, i fossili di questi animali erano stati ritrovati esclusivamente in Europa e in Israele. I placodonti sono rettili diapsidi tipici del Triassico, che si specializzarono nel giro di pochi milioni di anni verso un ambiente strettamente acquatico; le forme pi\u00f9 derivate (Cyamodontoidea) svilupparono forti corazze dorsali simili a quelle delle tartarughe. \"Sinocyamodus\" \u00e8 stato ascritto ai ciamodontoidi, ed \u00e8 probabile che fosse il sister group dell'europeo \"Cyamodus\". Alcune caratteristiche (ad esempio la presenza dei tre denti premascellari) indicano che \"Sinocyamodus\" non era un membro dei placochelidi (Placochelyidae), che rappresentavano le forme pi\u00f9 evolute di placodonti.\nPaleoecologia.\nI fossili di \"Sinocyamodus\" sono stati ritrovati nella formazione di Guanling (provincia di Guizhou) in Cina, dove sono stati ritrovati numerosi altri rettili marini. L'ambiente triassico era quello di un mare poco profondo, dove \"Sinocyamodus\" e altri placodonti (come \"Psephochelys\") probabilmente cercavano molluschi e ne rompevano i gusci grazie ai loro denti emisferici. Altri rettili presenti erano alcuni talattosauri (\"Xinpusaurus\", \"Anshunsaurus\") e numerosi ittiosauri (\"Guizhouichthyosaurus\", \"Qianichthyosaurus\") predatori di pesci."}
{"id": "3885718", "revid": "22356", "url": "https://it.wikipedia.org/wiki?curid=3885718", "title": "Sinocyamodus", "text": ""}
{"id": "3885729", "revid": "125079395", "url": "https://it.wikipedia.org/wiki?curid=3885729", "title": "Cesano (Senigallia)", "text": "Cesano, \u00e8 una frazione di 1500 abitanti del comune di Senigallia, in provincia di Ancona.\nIl suo nome deriva dalla presenza nel suo territorio della foce dell'omonimo fiume che delimita oltre che il confine nord della frazione anche la separazione della provincia di Ancona da quella di Pesaro e Urbino.\nUn tempo villaggio di pescatori, oggi Cesano \u00e8 una anonima zona residenziale, in cui una tradizione rimane intatta ed \u00e8 la Sagra del Pesce che si svolge in estate fin dai primi anni '60.\nMolto apprezzata \u00e8 la sua spiaggia naturista FKK alla foce del Fiume Cesano \"non ufficialmente riconosciuta\" ma tollerata dagli abitanti del luogo."}
{"id": "3885733", "revid": "767487", "url": "https://it.wikipedia.org/wiki?curid=3885733", "title": "L'arte di sciare", "text": "L'arte di sciare (\"The Art of Skiing\") \u00e8 un film del 1941 diretto da Jack Kinney. \u00c8 un cortometraggio animato della serie \"Goofy\" realizzato, in Technicolor, dalla Walt Disney Productions e uscito negli Stati Uniti il 14 novembre 1941.\nTrama.\nIn uno chalet di montagna, Pippo dorme profondamente, ma la sveglia suona. Svegliatosi, Pippo viene istruito da una voce fuori campo su come vestirsi per andare a sciare, ma finisce con ingarbugliarsi tutto. Raggiunta la vetta, a Pippo vengono date le istruzioni su come mettersi in posizione, rialzarsi, mettersi a spazzaneve, risalire a spina di pesce, cambiare direzione ad alta velocit\u00e0, eseguire lo \"schuss\", lo slalom e il salto con gli sci. Ogni volta per\u00f2 Pippo, a causa della sua inettitudine, fallisce miseramente. Alla fine Pippo, dopo aver saltato gi\u00f9 dal trampolino, atterra nel suo letto, dove riprende a dormire."}
{"id": "3885737", "revid": "1318658", "url": "https://it.wikipedia.org/wiki?curid=3885737", "title": "Esposizione universale dei prodotti dell'agricoltura, dell'industria e delle belle arti di Parigi (1855)", "text": "L'Esposizione universale dei prodotti dell'agricoltura, dell'industria e delle belle arti del 1855 (ufficialmente \"Exposition universelle des produits de l'agriculture, de l'industrie et des beaux-arts\") \u00e8 stata una mostra internazionale tenutasi nella citt\u00e0 di Parigi, la seconda esposizione universale dopo quella di Londra. Si apr\u00ec al pubblico il 15 maggio del 1855 e fu chiusa il 15 novembre dello stesso anno.\nStoria.\nLa mostra \u00e8 stata uno degli eventi pi\u00f9 importanti organizzati durante l'impero di Napoleone III. Essendo stata inaugurata solo dopo quattro anni dall'Esposizione universale di Londra del 1851, i francesi cercarono di rivaleggiare con il Palazzo di Cristallo della fiera londinese costruendo anch'essi il proprio palazzo avveniristico: il \"Palais de l'Industrie\".\nPer la mostra, Napoleone III richiese un sistema che ordinasse e selezionasse i migliori vini di Bordeaux che sarebbero poi stati proposti ai visitatori provenienti da tutto il mondo. I rappresentanti del settore vitivinicolo furono classificati in base alla reputazione del castello da cui provenivano e dal prezzo di vendita sul mercato. L'evento ha portato alla classificazione ufficiale dei vini di Bordeaux del 1855.\nL'unico edificio della mostra rimasto ancor oggi \u00e8 il teatro \"du Rond-Point\" agli \"Champs-\u00c9lys\u00e9es\", progettato dall'architetto Gabriel Davioud.\nPalazzo delle Belle Arti.\nL'esposizione del 1855 \u00e8 stata la prima mostra a comprendere un padiglione dedicato alle Belle arti; con la partecipazione di circa ventotto paesi, i dipinti in mostra erano circa cinquemila. \nTra gli artisti selezionati a presentare le loro opere ci furono: Eug\u00e8ne Delacroix (35 dipinti), Dominique Ingres (40 dipinti), Camille Corot (6 dipinti), Jean-Fran\u00e7ois Millet (un dipinto), Charles-Fran\u00e7ois Daubigny, Johan Barthold Jongkind. Riscossero successo i pittori italiani Francesco Podesti e Gerolamo Induno e lo scultore Lorenzo Bartolini.\nGustave Courbet, vedendosi rifiutare una serie di opere, decide di esporre in un Pavillon du R\u00e9alisme poco distante dal padiglione dedicato alle belle arti e segna in tal modo la nascita di un sistema artistico alternativo che si svilupper\u00e0 con il Salon des Refus\u00e9s (1863) e poi si affermer\u00e0 con le mostre del movimento impressionista (prima esposizione nel 1874). \nGli artisti italiani non esposero in un padiglione unico essendo la penisola italiana ancora divisa in Stati separati; nella pianta riportata a fianco i luoghi dove esposero gli italiani sono quindi identificati dai nomi degli Stati pre-unitari: \"Toscane\" (Granducato di Toscana), \"Rome\" (Stato della Chiesa), \"Sardaigne\" (Regno di Sardegna) e \"Autriche\", ovvero Impero austro-ungarico, per le regioni italiane appartenenti a quello stato.\nDati.\nSecondo i rapporti ufficiali i visitatori della mostra furono 5.162.330; pi\u00f9 di quattro milioni di persone visitarono il padiglione industriale e circa 900.000 la sezione di Belle arti. L'esposizione si estendeva su una superficie di 16 ettari, e vide la partecipazione di 34 paesi.\nNell'esposizione propriamente dedicata alle industrie, la nazione con il maggior numero di espositori fu, per ovvie circostanze ambientali, la Francia, con 10003 espositori, seguita da Gran Bretagna con 1589 espositori, Prussia (1319), Impero Austriaco (1298) e Belgio (687). Distanti vi furono gli stati preunitari italiani, con Regno di Sardegna (204 espositori), Granducato di Toscana (197 espositori) e lo Stato Pontificio (72 espositori): non comparivano invece in questa sezione il ducato di Parma, il ducato di Modena ed il Regno delle Due Sicilie.\nNell'esposizione dedicata alle belle arti i principali espositori furono anche in questo caso le principali nazioni industriali: Francia (1072 espositori), Gran Bretagna (297), Belgio (142), Prussia (111) ed Impero Austriaco (108). Gli espositori tra le nazioni italiane furono il Regno di Sardegna (17 espositori), Stato Pontificio (16), Granducato di Toscana (10) ed infine in regno delle Due Sicilie (4 espositori)."}
{"id": "3885739", "revid": "599013", "url": "https://it.wikipedia.org/wiki?curid=3885739", "title": "Franck Gava", "text": ""}
{"id": "3885740", "revid": "110157", "url": "https://it.wikipedia.org/wiki?curid=3885740", "title": "Museo civico di Castelbuono", "text": "Il Museo Civico di Castelbuono (MCC) \u00e8 l'istituzione culturale cui \u00e8 affidata la conservazione, la valorizzazione e la promozione del patrimonio culturale del Comune di Castelbuono (PA).\nPrimo obiettivo del Museo \u00e8 quello di avviare un percorso di fruizione museale del Castello comunale dei Ventimiglia, sede e baricentro dell'azione dell'istituzione, simbolo del paese e \u2013 per le sue caratteristiche e funzioni \u2013 cuore della storia, del civismo, della cultura e del culto religioso.\nCon tale prospettiva, il Museo fornisce spunti sull'evoluzione storico-architettonica dell'edificio e dell'intero contesto urbano, con apposite sezioni didattiche permanenti, rappresentando le due ipotesi storicamente pi\u00f9 accreditate; si proietta nello scenario della produzione artistica contemporanea, ospitando mostre e una sezione permanente al primo piano, ed infine preserva ed espone i manufatti connessi al culto della patrona Sant'Anna, la cui sacra reliquia \u00e8 custodita nello scrigno barocco dei Serpotta, la Cappella Palatina, al secondo piano.\nArcheologica.\nLa sezione approfondisce la storia evolutiva del maniero dei Ventimiglia, attraverso pannelli didattici e tramite l'esposizione di oggetti di scavo rinvenuti dentro il castello durante il restauro degli anni novanta (vasellame, oggetti da cucina, epigrafi ed elementi costruttivi lapidei, ecc).\nUrbanistica.\nRicostruzione didattica sull'evoluzione storica dell'abitato castelbuonese dal XII secolo ad oggi, con rappresentazione cronologica dello sviluppo architettonico dei principali monumenti.\nPinacoteca.\nIl primo piano \u00e8 sede della pinacoteca, il cui nucleo principale \u00e8 costituito dal fondo della donazione di Luigi Di Piazza, tra cui sono presenti opere di Bardi, Cagli, Schifano, Ortega. Dal 2010 il Museo ha avviato un progetto di rilancio con nuove acquisizioni di opere rappresentative di linguaggi della nostra contemporaneit\u00e0.\nCappella Palatina.\n\u201cLa pi\u00f9 fastosa cappella di maniero feudale che esista in Sicilia\u201d (R.Santoro). Il barocco dei fratelli Serpotta - uno spettacolo sontuoso ed estremamente fitto di immagini - fa da cornice alla rigorosa sacralit\u00e0 della reliquia della madre della Vergine Maria.\nArte sacra.\nOro, argento, pietre preziose. Dipinti, testi liturgici, paramenti sacri. Opere d'arte testimoni di una fede sincera, quella dei castelbuonesi verso la propria patrona, che da secoli si manifesta in ex voto e processioni solenni, nella tradizione sacra che si sublima nella cultura civica."}
{"id": "3885744", "revid": "2115748", "url": "https://it.wikipedia.org/wiki?curid=3885744", "title": "Cooperativa Ceramica d'Imola", "text": "Cooperativa Ceramica d'Imola \u00e8 una delle pi\u00f9 antiche e longeve Cooperative di Produzione e Lavoro d'Italia. Con sede direzionale e stabilimento a Imola, Cooperativa Ceramica d'Imola \u00e8 un'azienda che produce pavimenti e rivestimenti in ceramica e gr\u00e8s porcellanato per uso privato e pubblico. Possiede 3 stabilimenti produttivi in cui sono impegnati oltre 1.250 dipendenti, per una capacit\u00e0 produttiva di oltre 20.000.000\u00a0m\u00b2 destinati all'edilizia residenziale.\nStoria.\nLa Cooperativa Ceramica d'Imola nasce con la cessione, il 22 giugno 1874, della fabbrica di stoviglie e maioliche, di propriet\u00e0 di Giuseppe Bucci e del fratello Angelo, agli operai. Una cessione che muove dalla volont\u00e0 di contribuire al \"progresso dell'industria e al miglioramento economico dei lavoratori\". Un credo che viene anche sottoscritto e dichiarato da tutti i soci storici nel Patto di Fratellanza e nei vari statuti.\nFine 1800 - 1950.\nA fine 1800 la Cooperativa Ceramica d'Imola inaugura la Seziona Artistica, un laboratorio artigianale dedicato alla ricerca artistica e alla produzione di maioliche. In questa bottega vengono ancora oggi realizzate a mano le principali fasi della produzione ceramica: la foggiatura (tecnica che consente di lavorare al tornio un pezzo d'argilla), il colaggio (momento in cui l'argilla viene colata in appositi stampi), la decorazione (decoro dell'elemento ceramico attraverso colori, pennelli e spolveri).\nI primi anni del XX secolo segnano l'ingresso nel mercato internazionale; conseguentemente la produzione di piastrelle diviene l'attivit\u00e0 primaria. L'espansione del mercato di riferimento \u00e8 testimoniata dalla partecipazione all'Esposizione di Torino del 1911, voluta dal Direttore artistico Gaetano Lodi, pittore originario di Crevalcore. In aumento anche gli stabilimenti produttivi: \u00e8 di questi anni infatti il progetto di recupero architettonico di una vetreria convertita alla produzione di ceramica. Si tratta dell'edificio che ospita il Museo G. Bucci, la Sala Mostra e la Bottega della Cooperativa Ceramica d'Imola.\nL'aumento della forza e della capacit\u00e0 produttiva vanno di pari passo a una crescente notoriet\u00e0 dell'azienda, che riceve la visita anche dal re Re d'Italia Vittorio Emanuele III, oltre che di altre personalit\u00e0 di spicco del mondo artistico italiano.\n1960 - oggi.\nI decenni che vanno dalla met\u00e0 del Novecento sino alla fine dello stesso sono contrassegnati da un costante sviluppo e da un incremento continuo della capacit\u00e0 produttiva, sino ad arrivare agli sviluppi degli anni novanta, che vedono il varo della sede attuale (in Via Vittorio Veneto 13 a Imola) e l'acquisizione di due nuove societ\u00e0: \"I.C.F.\" nel 1991 e \"Leonardo 1502\" nel 1993.\nLa Cooperativa Ceramica d'Imola entra negli anni duemila ampliando la propria gamma di produzione e con soluzioni tecnologiche d'avanguardia per rispondere alle esigenze dei mercati esteri in forte espansione.\nIl museo G. Bucci.\nIl museo-centro di documentazione storico-artistica G. Bucci nasce nel 1979 e rappresenta la memoria storica di Cooperativa Ceramica di Imola. Raccoglie i 130 anni di vita dell'azienda.\nLa sede \u00e8 in una vetreria risalente al 1700 e ristrutturata, al cui interno \u00e8 possibile effettuare un percorso nella storia passando dagli autori dei primi manufatti, sino a quelli contemporanei, arrivando alla sala delle decorazioni.\nNumerose le opere ceramiche di autori dal calibro internazionali, fra questi si trovano testimonianze di Gio Ponti, Enrico Bay, Arnaldo Pomodoro, Emilio Tadini, Ugo La Pietra, Mitoraj, Joe Tilson, Hsiao-Cin e Remo Brindisi, Aldo Spoldi.\nSala degli artisti contemporanei.\nIn questa sezione trovano posto le opere realizzate dal 1981 in poi presso la Sezione Artistica di Cooperatica Ceramica d'Imola dagli artisti dei nostri tempi. L'inizio di collaborazioni di questo tipo risale agli inizi degli anni ottanta, quando con gli artisti Remo Brindisi e Hsiao-Chin venne avviata, in collaborazione con lo Studio Marconi di Milano, l'operazione Artecotta, che arriv\u00f2 poi a coinvolgere: Enrico Bay, Lucio Del Pezzo, Agenore Fabbri, Tullio Pericoli, Gianfranco Pardi, Arnaldo Pomodoro, Aldo Spoldi ed Emilio Tadini.\nNella sala degli artisti contemporanei \u00e8 possibile visionare, tra le altre, le opere di Joe Tilson, cos\u00ec come le ceramiche dell'architetto Ugo la Pietra, documentate nei famosi Giardini Mediterranei e inoltre opere di Portoghesi, Dorazio, Mariani, Rontini, Merendi, Bertozzi, Casoni e altri.\nSala degli autori.\nSi trovano le testimonianze in fotografe e documenti d'archivio relative alla nascita dell'azienda, nel 1874, sino agli inizi degli anni settanta. Si pu\u00f2 prendere visione di una serie di tavole con le marche, per avere una visione d'insieme dell'operato, sia artistico che industriale di Cooperativa Ceramica d'Imola. Troviamo le opere dei ceramisti pi\u00f9 significativi del XIX secolo: Gaetano Lodi e Arnaldo Sangiorgi.\nFra quelli del XX secolo si trovano invece pezzi d'arte di: Gaetano Ballardini, M. Bandoli, U. Marfisi, A. Visani, S. Ghinassi, W. Martelli, T. Buscaroli, D. Minganti.\nSala delle decorazioni.\nQuesta sezione \u00e8 destinata alla raccolta di 44 diplomi, risalenti a un'epoca che va dalla fine del 1800 sino agli anni settanta. Sono inoltre conservate le decorazioni realizzate dalla Sezione Artistica dalla fondazione sino ad oggi.\nOrario d'apertura.\nAperto dal marted\u00ec al venerd\u00ec dalle 8:30 alle 19:00; il luned\u00ec dalle 15:00 alle 19:00; il sabato dalle 8:30 alle 12:30.\nC'\u00e8 la possibilit\u00e0 di effettuare visite guidate su richiesta\nProduzione.\nCooperativa Ceramica d'Imola produce piastrelle per diversi ambienti della casa: cucina, salotto, bagno ed esterni, ma anche per superfici ad utilizzo pubblico, come negozi di piccole dimensioni, cos\u00ec come attivit\u00e0 commerciali e aree ad alto calpestio.Le principali tecnologie produttive utilizzate sono: "}
{"id": "3885747", "revid": "132266", "url": "https://it.wikipedia.org/wiki?curid=3885747", "title": "Stazza lorda", "text": ""}
{"id": "3885748", "revid": "336956", "url": "https://it.wikipedia.org/wiki?curid=3885748", "title": "Ascia da guerra", "text": ""}
{"id": "3885755", "revid": "729019", "url": "https://it.wikipedia.org/wiki?curid=3885755", "title": "Sukhoi Su-31", "text": "Il Sukhoi Su-31 \u00e8 un aereo acrobatico monoposto, sviluppato dalla russa Sukhoi.\nNacque nel 1992 come variante monoposto del Sukhoi Su-29, al quale era stato cambiato il motore con un pi\u00f9 potente Vedeneyev M14PF ed applicato un nuovo carrello di atterraggio. Questo prototipo prese il nome di Sukhoi Su-29T.\nTecnica.\nIl velivolo \u00e8 composto da una struttura tubolare in acciaio per ridurre drasticamente il peso complessivo. Il serbatoio ha disponibilit\u00e0 per l'alloggiamento di 70 litri di carburante. Ulteriori serbatoi supplementari possono essere installati al di sotto delle ali per trasportare 206 litri supplementari. Dispone di tre vani dove possono essere inseriti diversi bagagli, rispettivamente alle spalle del pilota, dietro il motore e davanti al quadro comandi. Come propulsori pu\u00f2 impiegare lo M14P da 360 cv o il M14PF da 400 cv di potenza.\nVersioni.\nEntr\u00f2 in produzione nel 1994 con il nome di Sukhoi Su-31 (o Sukhoi Su-31T). Ne uscirono poi altre tre varianti: il Sukhoi Su-31M, nel 1995, con un sistema per eiettare il pilota; il Sukhoi Su-31M2, del 2000, dotato di un motore Vedeneyev M9F; il Sukhoi Su-31X, versione per l'esportazione del modello base.\nImpiego.\nL'aereo venne impiegato dal pilota Jurgis Kairys per la vittoria nella coppa Breitling. Anche la pluripremiata pilota acrobatica russa Svetlana Kapanina lo utilizz\u00f2 nelle sue esibizioni."}
{"id": "3885764", "revid": "767487", "url": "https://it.wikipedia.org/wiki?curid=3885764", "title": "Protagora (nome)", "text": "Origine e diffusione.\nNome di scarsissima diffusione, noto principalmente per essere stato portato dal filosofo greco Protagora.\nDeriva dal greco \u03a0\u03c1\u03c9\u03c4\u03b1\u03b3\u03cc\u03c1\u03b1\u03c2 (\"Pr\u014dtag\u00f3ras\"), composto dai termini \u03c0\u03c1\u1ff6\u03c4\u03bf\u03c2 (\"protos\", \"primo\", \"migliore\") e \u1f00\u03b3\u03bf\u03c1\u03ac (\"agor\u00e0\", \"assemblea pubblica\", \"adunanza\", \"piazza\", da cui anche Anassagora, Atenagora e Pitagora); il significato complessivo pu\u00f2 essere interpretato come \"che primeggia in pubblico\", \"che primeggia nel discutere\", \"primo fra i dicitori\".\nOnomastico.\nIl nome \u00e8 adespota, non essendovi santi che lo abbiano portato. L'onomastico pu\u00f2 essere festeggiato il 1\u00ba novembre, per la festa di Ognissanti."}
{"id": "3885777", "revid": "599013", "url": "https://it.wikipedia.org/wiki?curid=3885777", "title": "Vittoria (vino)", "text": "Vittoria \u00e8 una DOC istituita con decreto del 13/09/05 pubblicato sulla gazzetta ufficiale 26/09/05 n 224.\nComprende vini prodotti nei comuni di:\nTecniche di produzione.\nI nuovi impianti ed i reimpianti dovranno essere allevati ad alberello o a controspalliera ed avere una densit\u00e0 di 4.000 ceppi/ettaro.\n\u00c8 vietata ogni pratica di forzatura, ma consentita l'irrigazione di soccorso.\nTutte le operazioni di vinificazione debbono essere effettuate nella zona DOC, ma sono ammesse eccezioni per i comuni limitrofi."}
{"id": "3885788", "revid": "599013", "url": "https://it.wikipedia.org/wiki?curid=3885788", "title": "Vittoria rosso", "text": "Vittoria rosso \u00e8 un vino a DOC istituita con decreto del 13/09/05 pubblicato sulla gazzetta ufficiale 26/09/05 n 224.che pu\u00f2 essere prodotto nei comuni di:\nTecniche produttive.\nRichiede l'invecchiamento fino al 30 marzo dell'anno successivo alla vendemmia\nProduzione.\n\"Provincia, stagione, volume in ettolitri\"\nVoci correlate.\nVittoria (vino)"}
{"id": "3885791", "revid": "599013", "url": "https://it.wikipedia.org/wiki?curid=3885791", "title": "Vittoria Nero d'Avola", "text": "Vittoria Nero d'Avola \u00e8 un vino a DOC istituita con decreto del 13/09/05 pubblicato sulla gazzetta ufficiale 26/09/05 n 224.che pu\u00f2 essere prodotto nei comuni di:\nTecniche produttive.\nRichiede l'invecchiamento fino al 1\u00ba giugno dell'anno successivo alla vendemmia\nProduzione.\n\"Provincia, stagione, volume in ettolitri\"\nVoci correlate.\nVittoria (vino)"}
{"id": "3885797", "revid": "599013", "url": "https://it.wikipedia.org/wiki?curid=3885797", "title": "Vittoria Frappato", "text": "Vittoria Frappato \u00e8 un vino a DOC istituita con decreto del 13/09/05 pubblicato sulla gazzetta ufficiale 26/09/05 n 224.che pu\u00f2 essere prodotto nei comuni di:\nProduzione.\n\"Provincia, stagione, volume in ettolitri\"\nVoci correlate.\nVittoria (vino)"}
{"id": "3885801", "revid": "599013", "url": "https://it.wikipedia.org/wiki?curid=3885801", "title": "Vittoria Ansonica", "text": "Vittoria Ansonica o Inzolia o Insolia \u00e8 un vino a DOC istituita con decreto del 13/09/05 pubblicato sulla gazzetta ufficiale 26/09/05 n 224.che pu\u00f2 essere prodotto nei comuni di:\nTecniche produttive.\nRichiede l'invecchiamento fino al 30 marzo dell'anno successivo alla vendemmia\nProduzione.\n\"Provincia, stagione, volume in ettolitri\"\nVoci correlate.\nVittoria (vino)"}
{"id": "3885802", "revid": "599013", "url": "https://it.wikipedia.org/wiki?curid=3885802", "title": "Vittoria novello", "text": "Vittoria novello \u00e8 un vino a DOC istituita con decreto del 13/09/05 pubblicato sulla gazzetta ufficiale 26/09/05 n 224.che pu\u00f2 essere prodotto nei comuni di:\nProduzione.\n\"Provincia, stagione, volume in ettolitri\"\nVoci correlate.\nVittoria (vino)"}
{"id": "3885803", "revid": "729019", "url": "https://it.wikipedia.org/wiki?curid=3885803", "title": "Ayyub Khan", "text": "Biografia.\nNato ad Abbottabad nel 1907 da un trombettiere dell'esercito, frequent\u00f2 prima le scuole musulmane e poi la Royal Military Academy Sandhurst. Entrato giovanissimo nel 14\u00ba Reggimento del Punjab, durante la Seconda guerra mondiale prest\u00f2 servizio in Birmania; quando, il 14 agosto 1947 il Pakistan divenne uno Stato indipendente, Ayyub Khan divenne comandante delle forze armate pakistane. Ministro della difesa nel 1954, Ayyub Khan guid\u00f2, il 7 ottobre 1958 un golpe militare che rovesci\u00f2 il regime costituzionale e instaur\u00f2 la legge marziale. Venti giorni pi\u00f9 tardi, il generale pakistano fu proclamato presidente del Pakistan, e avvi\u00f2 una profonda revisione costituzionale del Paese.\nInfatti nel 1962 fu emanata una nuova Costituzione che poneva le fondamenta della cosiddetta \"democrazia di base\", e lo riconfermava presidente. In campo economico, Ayyub Khan avvi\u00f2 un programma teso a far crescere economicamente il paese: una riforma agraria nel 1959 - 1960 e una vasto piano di industrializzazione quinquennale (1960 - 1965) che acceler\u00f2 lo sviluppo pakistano e cre\u00f2 una forte opposizione di sinistra. In politica estera invece il presidente pakistano si isol\u00f2 dal mondo occidentale ed entr\u00f2 in guerra con l'India per il possesso del Kashmir. Riconfermato nella carica nel 1965, Ayyub Khan dovette dimettersi nel marzo 1969 per le vaste manifestazioni studentesche e operaie contro il suo regime, lasciando il potere al generale Yahya Khan, che impose la legge marziale. Ritiratosi a vita privata, mor\u00ec nel 1974 a Islamabad."}
{"id": "3885804", "revid": "436907", "url": "https://it.wikipedia.org/wiki?curid=3885804", "title": "Andy Bell (cantante)", "text": "Voce del duo britannico Erasure, ha anche una carriera da solista con gli album \"Non-Stop\" e \"Electric Blue\".\nBiografia.\nAndy Bell \u00e8 originario dell'area di Dogsthorpe in Peterborough. La sua famiglia vive tuttora nella citt\u00e0 e nelle zone limitrofe come Market Deeping.\nNel 1985 stava cantando in un gruppo e vendendo scarpe da donna per strada, dopo aver lavorato in uno stabilimento di confezionamento carni, quando vide un annuncio su un giornale sulla ricerca di un cantante. \u00c8 stato scelto da Vince Clarke e insieme hanno formato il gruppo Erasure. Il duo ha venduto oltre 20 milioni di album in tutto il mondo.\nOltre al suo lavoro con gli Erasure, ha preso parte a numerose registrazioni di beneficenza. Tra questi \u00e8 inclusa la cover di \"Let It Be\" (1987) dei Ferry Aid; una cover di \"Too Darn Hot\" di Cole Porter che \u00e8 stato incluso nell'album \"Red Hot + Blu\" degli anni novanta per raccogliere fondi per la ricerca contro l'AIDS e l'HIV; un rifacimento di \"Rage\" con Lene Lovich per essere incluso nell'album di PETA (1991) a favore di una campagna per la fauna selvatica, e la doppia esibizione agli eventi del \"Red Hot and Dance Big Spender\" a sostegno di vari progetti per l'AIDS (nel dicembre 1994 e novembre 2004). Bell si \u00e8 esibito anche al \"True Colors Tour\".\nBell ha interpretato il ruolo di Montresor nell'opera tratta dal racconto di Edgar Allan Poe \"La caduta della casa degli Usher\", scritto da Peter Hammill e Judge Smith, uscito nel 1991 e pubblicato con una nuova registrazione nel 1999.\nNel luglio 2005 Bell annuncia l'uscita del suo primo album solista. Ha firmato un contratto discografico da solista internazionale con la Sanctuary Records, e ha annunciato i dettagli del suo album di debutto, uscito il 3 ottobre 2005 e intitolato \"Electric Blue\". L'album contiene quattordici brani, tra cui tre duetti, con Claudia Br\u00fccken dei Propaganda e Jake Shears dei Scissor Sisters.\nIl primo singolo, \"Crazy\", uscito il 26 settembre 2005, include remix di Vince Clarke, pi\u00f9 Cicada, MHC e King Roc. \"Electric Blue\" \u00e8 stato scritto e registrato tra il 2004 e il 2005 con i Manhattan Clique (Philip Larsen e Chris Smith) che hanno lavorato con gli Erasure, Moby, il gruppo The B-52s, gli Stereophonics e il duo Goldfrapp.\nAndy Bell ha pubblicato il suo secondo album solista, \"Non-Stop\", il 7 giugno 2010. \u00c8 stato scritto e prodotto con Pascal Gabriel, che in precedenza ha remixato \"It Doesn't Have to Be\" per gli Erasure. Collabora anche con Perry Farrell.\nUtilizzando lo pseudonimo di Mim\u00f3, Bell ha pubblicato due produzioni di Pascal Gabriel per la Mute Records: \"Running Out\" (2009) e \"Will You Be There?\" (2010) prima del suo secondo album solista. Il nome, utilizzato come \"omaggio al caro amico Tomeau Mim\u00f3\", non \u00e8 stato utilizzato su tutti i dischi solisti successivi, come blocco legale nei confronti di Bell emesso da un altro artista che gi\u00e0 utilizzava il nome di Mim\u00f3. Entrambe le canzoni appariranno su \"Non-Stop\".\nNel giugno del 2011, \u00e8 apparso nella seconda stagione della serie britannica \"Popstar to Operastar\", trasmessa da ITV, e finito al quinto posto in classifica.\nVita privata.\nAndy Bell si \u00e8 dichiarato omosessuale ed \u00e8 stato partner per molto tempo di Paul J. Hickey. Il 17 dicembre 2004, ha annunciato pubblicamente di essere sieropositivo, fatto a sua conoscenza sin dal 1998.\nBell ha detto a Melody Maker nel 1986 \"\".\nHa anche praticato reiki dagli inizi del 2000. Ha sofferto di osteonecrosi e ha dovuto sostituire entrambe le anche, il che gli impedisce di danzare il pogo, come nelle esibizioni passate."}
{"id": "3885807", "revid": "691381", "url": "https://it.wikipedia.org/wiki?curid=3885807", "title": "Electric Boat Company", "text": ""}
{"id": "3885808", "revid": "1870933", "url": "https://it.wikipedia.org/wiki?curid=3885808", "title": "Arsen Avakov", "text": " \n\u00c8 stato ministro degli interni dell'Ucraina. dal 27 febbraio 2014 al 15 luglio 2021 dimettendosi dalla carica. \u00c8 stato uno dei pi\u00f9 longevi ministri della storia ucraina.\nBiografia.\nNacque il 2 gennaio 1964 a Kirov (oggi noto come Binagadinskiy, distretto di Baku, capitale dell'Azerbaigian), all'epoca parte dell'Unione Sovietica, da una famiglia armena, che nel 1966 si trasfer\u00ec in Ucraina. Laureatosi in ingegneria presso l'Istituto politecnico di Charkiv nel 1988, ha avviato una propria attivit\u00e0 nel 1990, dopo aver lavorato come ricercatore per alcuni anni.\nNel 2002 \u00e8 entrato in politica, partecipando all'amministrazione municipale di Charkiv. Nel 2004 ha appoggiato la candidatura di Viktor Ju\u0161\u010denko alla presidenza dell'Ucraina. Nel febbraio dell'anno seguente, Ju\u0161\u010denko lo ha incaricato della direzione dell'amministrazione statale dell'Oblast' di Charkiv, a nomina presidenziale.\nNel 2006 e nel 2010 \u00e8 stato eletto deputato nel Consiglio regionale dell'Oblast' di Charkiv. Nel febbraio del 2010 ha lasciato il partito Ucraina Nostra di Ju\u0161\u010denko e si dimette dai suoi impegni nell'amministrazione dello stato. Nell'aprile dello stesso anno, \u00e8 entrato in Patria di Julija Tymo\u0161enko e ne ha diretto le attivit\u00e0 regionali a Charkiv.\nCandidato a sindaco di Charkiv nelle elezioni dell'ottobre del 2010, viene superato da Hennadiy Kernes con un margine dello 0,63%. Accusato dalla Procura della Regione di Charkiv del reato di abuso d'ufficio previsto dall'art. 365 c.p. ucraino, \u00e8 ricercato dall'interpol a seguito di mandato di arresto internazionale spiccato il 31 gennaio 2012.\nFermato in Italia il 25 marzo 2012 era posto in custodia cautelare presso la casa circondariale di Frosinone per essere poi messo in libert\u00e0 il 10 aprile dello stesso anno avendo la Corte di Appello di Roma, ufficio giudiziario competente a decidere sulla domanda di estradizione presentata dal Governo Ucraino, revocato la misura cautelare. Nell'ottobre del 2012 \u00e8 eletto deputato al Parlamento ucraino nelle file di Patria e l'immunit\u00e0 accordata ai parlamentari ha determinato un suo rapido rilascio.\nIl 27 febbraio 2014 \u00e8 stato nominato ministro degli interni durante la presidenza \"ad interim\" di Oleksandr Tur\u010dynov. Incarico che ha mantenuto anche sotto la presidenza di Petro Poro\u0161enko. Il 18 ottobre 2014 la Corte di Appello di Roma emetteva sentenza con cui non concedeva l'estradizione ritenendo fondata la tesi sostenuta dal suo difensore, l'avvocato Pierfrancesco Scarchilli, secondo cui, se estradato, sarebbe stato oggetto di atti discriminatori per ragioni politiche."}
{"id": "3885810", "revid": "691381", "url": "https://it.wikipedia.org/wiki?curid=3885810", "title": "Fore River Shipbuilding Company", "text": ""}
{"id": "3885813", "revid": "767487", "url": "https://it.wikipedia.org/wiki?curid=3885813", "title": "Volo 7500", "text": "Volo 7500 (\"Flight 7500\") \u00e8 un film del 2014 diretto da Takashi Shimizu e con protagonisti Jamie Chung, Leslie Bibb, Ryan Kwanten e Amy Smart. La pellicola, originariamente prevista per il 12 agosto 2012, \u00e8 stata rimandata al 13 aprile 2013 e poi a una data imprecisata nel mese di ottobre, ed \u00e8 stata infine spostata al 3 ottobre 2014.\nTrama.\nIl volo 7500 \u00e8 in partenza da Los Angeles per Tokyo. I passeggeri a bordo sono Jenn insieme al suo fidanzato Jack, Brad insieme a Pia, il ladro Jake, Lance, uno strano uomo d'affari che viaggia con una scatola di legno, una giovane donna, Raquel, i due giovani sposi in luna di miele, Rick e Liz, ed infine Jacinta. Laura e Suzy sono le due hostess e accolgono tutti i loro ospiti. Rimaste da sole, Suzy chiede a Laura come stia procedendo la sua relazione con Pete, il comandante dell'aereo, che, tuttavia, \u00e8 sposato con un'altra donna.\nIl volo procede e i passeggeri fanno conoscenza tra di loro. A un certo punto, si verifica una leggera turbolenza: Lance non riesce a respirare e incomincia a sputare sangue. Laura, cercando di calmare la situazione, chiede se c'\u00e8 un medico tra i passeggeri. Arrivano, in aiuto dell'uomo d'affari, Brad e Rick: i due cercano di aiutarlo, ma Lance ha violenti spasmi che in breve lo portano alla morte. Suzy e Laura sono costrette ad evacuare la prima classe, lasciando soltanto il cadavere di Lance. Laura avverte Pete della morte dell'uomo, ma il comandante decide di continuare verso Tokyo. La morte di Lance sconvolge la maggior parte dei passeggeri, tranne Jacinta.\nRaquel intanto si chiude in bagno per usare un test di gravidanza. Mentre Laura serve delle bevande, capisce che qualcosa non va: manca l'ossigeno. Ordina quindi a tutti di allacciarsi le cinture e vengono rilasciate le maschere di ossigeno e un fumo denso inizia ad avvolgere i passeggeri. Brad prima salva due donne che non riescono a indossare la maschera e successivamente anche Pia, condividendo il suo ossigeno con lei.\nDopo un po' la situazione si normalizza e Laura riesce a salvare Raquel, rimasta chiusa nel bagno. Nel frattempo, Pete scopre che la radio dell'aereo non funziona e non si pu\u00f2 contattare la torre di controllo dell'aeroporto di Tokyo. Il ritrovamento di una sinistra bambola, uno shinigami, tra gli effetti personali di Lance far\u00e0 realizzare che stia succedendo qualcosa di terribile a bordo dell'aereo.\nDopodich\u00e9 ci saranno varie morti: Jake, che morir\u00e0 al piano superiore dell'aereo cercando di rubare un orologio a Lance, Raquel, che morir\u00e0 mentre \u00e8 in bagno con il test di gravidanza, Laura, nel tentativo di scoprire qualcosa sull'uomo deceduto, Pete, che morir\u00e0 mentre pilota l'aereo, Suzy, che morir\u00e0 al piano superiore dell'aereo, ed infine Jacinta che morir\u00e0 dopo aver scoperto la terribile verit\u00e0...\nI quattro rimasti (Pia, Brad, Liz e Rick) tornando ai sedili, vedono il corpo di Raquel nel bagno (deceduta per mancanza di ossigeno) e scoprono la terribile verit\u00e0, in quanto vedranno sui sedili i loro stessi corpi: in realt\u00e0 tutti i passeggeri dell'aereo sono morti durante l'ultima turbolenza per mancanza d'ossigeno. I quattro, sconvolti, vedono in TV il telegiornale in cui un uomo afferma che l'aereo 7500 sta viaggiando da 5 ore con il pilota automatico, tutti sono morti, e conclude con le condoglianze alle famiglie.\nNelle ultime scene si vede Liz sola nell'aereo: attraverso i finestrini si intravede una luce bianca, lei cerca di andare verso l'uscita ma sente un rumore provenire dal posacenere e quindi lo apre, una mano esce e il film si conclude con un urlo finale di Liz...\nDistribuzione.\nIl primo teaser trailer del film \u00e8 stato distribuito online il 1\u00ba febbraio 2012.\nIl film doveva essere distribuito nelle sale statunitensi a partire dal 31 agosto 2012, ma \u00e8 stato rinviato al 2014."}
{"id": "3885815", "revid": "203463", "url": "https://it.wikipedia.org/wiki?curid=3885815", "title": "Lawrence York Spear", "text": "Fu un ufficiale della marina statunitense ed un uomo d'affari che spese gran parte della sua vita lavorativa presso la Electric Boat Company.\nBiografia.\nNato a Warren (Ohio), Spear si laure\u00f2 presso la United States Naval Academy di Annapolis (Maryland) nel 1890. Il tenente Spear prosegu\u00ec i suoi studi presso l'Universit\u00e0 di Glasgow in Scozia. Al suo ritorno fu incaricato di ispezionare e monitorare le costruzioni in corso di nuovi sommergibili presso diversi cantieri negli USA. Tra questi vi era il \"Crescent Shipyard\" con sede a Elizabeth (New Jersey), dove i primi sommergibili della Marina degli Stati Uniti erano stati costruiti dalla societ\u00e0 di John P. Holland, la \"Holland Torpedo Boat Company\". In seguito la societ\u00e0 venne acquistata da Isaac Rice, fondendola con l'altra che possedeva, la \"Electric Storage and Electro-Dynamic\" e cambi\u00f2 nome in Electric Boat Company.\nNel 1902 Spear rassegn\u00f2 le dimissioni dalla marina degli Stati Uniti per lavorare presso la Electric Boat Company. Divenne vice amministratore delegato due anni pi\u00f9 tardi, quando Holland diede le dimissioni nell'aprile 1904, Spear ricopr\u00ec varie cariche, fino a quella di amministratore delegato.\nDal 1942 al 1947 gest\u00ec la societ\u00e0 durante la seconda guerra mondiale, quando divenne la maggior produttrice di sommergibili. Divenne presidente del consiglio di amministrazione dal 1947 fino alla sua morte il 9 settembre 1950. La Electric Boat Company cambi\u00f2 nome in General Dynamics nel 1952 sotto la guida del nuovo presidente e amministratore delegato John Jay Hopkins.\nRiconoscimenti.\nLa nave appoggio per sommergibili USS L. Y. Spear (AS-36), costruita dalla General Dynamics Shipbuilding Division in Quincy, Massachusetts, fu battezzata con il suo nome."}
{"id": "3885816", "revid": "767487", "url": "https://it.wikipedia.org/wiki?curid=3885816", "title": "Joseph Franz von Allioli", "text": "Sacerdote di origini piemontesi, insegn\u00f2 esegesi a Landshut (1821) e a Monaco (1826-1835).\nCanonico a Ratisbona, fu deputato al Landtag (1850-1853)"}
{"id": "3885818", "revid": "122955876", "url": "https://it.wikipedia.org/wiki?curid=3885818", "title": "Piaggio Vespa GTS", "text": "La Vespa GTS \u00e8 un modello di scooter prodotto in Italia dalla Piaggio a Pontedera dal 2005 e facente parte della famiglia Vespa.\nDescrizione.\nLa Vespa GTS \u00e8 la versione restyling della moderna Granturismo che prima ha affiancato e poi sostituito. Ha debuttato sul mercato nel mese di maggio 2005 ed inizialmente era disponibile nella sola versione 250ie, equipaggiata con il motore monocilindrico Quasar a 4 tempi e 4 valvole, omologato Euro 3 e capace di erogare la potenza massima di 22 CV, sufficienti per spingere la Vespa GTS fino alla velocit\u00e0 massima di 122\u00a0km/h.\nEsteticamente differiva dalla precedente Vespa Granturismo per la nuova fanaleria posteriore, la sella sportiva ampia, il portapacchi posteriore retr\u00f2, la modanatura cromata del parafango, la luce di posizione nella mascherina associata alla griglia cromata dell'avvisatore acustico e la molla cromata della sospensione anteriore.\nTuttavia, l'elemento distintivo della Vespa GTS 250ie era la strumentazione ridisegnata, con il tachimetro analogico e la serie di spie luminose abbinati al display LCD che disponeva delle seguenti funzioni digitali: indicatore livello carburante, contagiri a barre, contachilometri totale e parziale, orologio con datario, indicatori temperatura esterna e del liquido del radiatore. La capacit\u00e0 del serbatoio, invece, ammontava a 9,2 litri.\nLa Vespa GTS 250ie fu proposta sul mercato al prezzo base di 4.345 euro, mentre la versione dotata di ABS con frenata combinata costava 500 euro in pi\u00f9. La gamma delle colorazioni, era composta inizialmente dalle tinte Rosso Dragon, Nero Vulcano e Grigio Excalibur. Nel 2006, la Vespa GTS ha vinto il titolo \u201cMoto dell'Anno\u201d nella categoria scooter, indetto dalla testata giornalistica tedesca \u201cMotorrad\u201d.\nPur rimanendo uno dei pochi scooter in commercio con scocca portante in acciaio, innovazione che ha caratterizzato la Vespa fin dalla sua apparizione, nella GTS, cos\u00ec come in molte versioni di Vespa prodotte dagli anni '80 in poi, sono state aggiunte numerose parti in plastica: la \"cravatta\" ed il parafango anteriore, la parte inferiore e superiore del gruppo ottico anteriore, l'intero controscudo contenente il baulettino anteriore e le \"minigonne\" che coprono il motore prolungando le fiancate laterali. Il telaio \u00e8 ricavato da due fogli d'acciaio curvati in una pressa e saldati assieme nella zona dietro pedana; le pance laterali non sono removibili (come nel modello PX) ma costituiscono parte integrante della scocca, fatta eccezione per le due minigonne sopra citate. La realizzazione con due semiscocche saldate, la cui giuntura non \u00e8 visibile esteriormente, permette di ottenere uno spessore maggiore di acciaio nella zona dietro la pedana, frequentemente soggetta a fratture dopo anni di utilizzo su alcuni modelli monoscocca come i PK.\nIl raffreddamento del motore \u00e8 a liquido; due piccoli radiatori sono posizionati dietro il controscudo, sotto il bauletto anteriore. Nel telaio sono ricavate due aperture, dietro il parafango della ruota anteriore, per far fluire l'aria ad ogni radiatore; quando occorre, un'elettroventola forza la circolazione dell'aria che viene espulsa dalle griglie laterali ricavate nel controscudo.\nLa rimozione della ruota di scorta a favore di pneumatici di tipo tubeless ha consentito sia di equipaggiare anche la ruota posteriore di freno a disco, rendendo molto pi\u00f9 efficace la frenata, sia di differenziare la larghezza del battistrada posteriore (130/70 - 12\") rispetto all'anteriore (120/70 - 12\") offrendo una migliore aderenza sulla ruota motrice, senza penalizzare la maneggevolezza della sterzata.\nIl cambio \u00e8 di tipo automatico a variatore. La messa in moto \u00e8 esclusivamente di tipo elettrica, in quanto il motociclo \u00e8 privo della classica pedivella; la batteria \u00e8 alloggiata sotto il piccolo tunnel ricavato sulla pedana.\nEvoluzioni.\nAl Salone di Milano del 2006 fu presentata la Vespa GTS 125 che debutt\u00f2 sul mercato nei primi mesi del 2007 al prezzo base di 4.100 euro. Inoltre, fu allargata la gamma delle colorazioni con le tinte Blu Midnight, Rosso Vintage e Giallo Lime, in seguito affiancate dai colori Marrone Terra di Toscana e Bronzo Perseo. Il 2008 segna l'avvento della Vespa GTS Super; dal 2009 non viene pi\u00f9 prodotta la versione 250ie con ABS, mentre dal 2010 non \u00e8 pi\u00f9 disponibile la versione 125 sul mercato italiano.\nAltra novit\u00e0 per la Vespa GTS \u00e8 stata l'adozione del motore 300ie da 22 CV. Questa versione \u00e8 stata presentata al Salone di Milano del 2011 ed ha debuttato sul mercato durante la primavera del 2012. Rispetto alla versione 250ie, la GTS 300ie presenta la strumentazione totalmente analogica (eccezion fatta per l'orologio), con numeri di colore bianco e fondo di colore nero.\nVersioni Speciali.\nAll'edizione 2010 del Salone di Milano \u00e8 stata presentata la versione speciale Vespa GTS Touring, equipaggiata con il motore 300ie da 22\u00a0CV della GTS Super. Oltre che per la scritta Touring posta sul controscudo all'altezza del vano portaoggetti e alla colorazione Marrone Terra di Toscana, la GTS 300ie Touring \u00e8 riconoscibile per la dotazione di serie votata al turismo che comprende i portapacchi cromati anteriore e posteriore, il cupolino, la sella con termosaldature e le plastiche in tinta con la carrozzeria. Questo modello ha debuttato sul mercato nel 2011 al prezzo di 5.070 euro ed \u00e8 stato confermato anche per il 2012.\nNel 2014 \u00e8 stato invece lanciato il modello SuperSport. Progettato per mostrare un aspetto pi\u00f9 sportivo delle altre versioni, dotato di una forcella colorata con vernice nera opaca e di alcuni particolari come la sella con cuciture dedicate, decalcomanie sulle fiancate laterali e la lettera S sullo scudo anteriore."}
{"id": "3885821", "revid": "1494169", "url": "https://it.wikipedia.org/wiki?curid=3885821", "title": "The Glass Key", "text": ""}
{"id": "3885830", "revid": "83531", "url": "https://it.wikipedia.org/wiki?curid=3885830", "title": "Grotta di Sant'Agrippina", "text": "Nel comune di Mineo in provincia di Catania \u00e8 presente una caverna chiamata grotta di Sant'Agrippina o \"di Drafone\" o \"della L\u00e0mia\", sede in passato di un sito fortificato, un castello rupestre (XIII sec.), e successivamente di un santuario campestre dedicato alla patrona di Mineo, sant'Agrippina.\nIl sito.\nNelle balze scoscese che chiudono a nord il colle di Mineo si apre una profonda forra, indicata con il toponimo greco di L\u00e0mia nel significato di stretta valle fluviale o di edificio con soffitto a volta.\nQuesto vallone, che ha sempre offerto un veloce raccordo viario lungo l'antica \u201cvia dei monti\u201d tra l'altopiano ibleo e la Sicilia interna, fa gomito al suo sbocco verso la Piana di Mineo, determinando uno sperone roccioso, in cui \u00e8 stata scavata nel tardo medioevo una dimora fortificata, successivamente adattata ad edificio di culto, detta \u201cDrafone\u201d per la presenza di un boschetto di allori.\nDescrizione.\nIl complesso rupestre della Lamia, oggi noto come \"la grotta di Santa Agrippina\", per il suo impiego come santuario campestre della santa patrona di Mineo, \u00e8 scavato in un'arenaria poco consistente, che si sfalda a scaglie e non lascia scorgere l'originario taglio di lavorazione.\nIl complesso presenta i caratteristici accorgimenti di un sito fortificato. \u00c8 scavato nella parte culminante dello sperone roccioso e inizialmente era inaccessibile dal fondovalle.\nIl progetto originario prevedeva un unico accesso mimetizzato alle spalle dello sperone, chiuso da un massiccio portale a sesto acuto, costruito da un ventaglio di conci a vista ben connessi e leggermente smussati agli angoli. \nIl portale, ben conservato, ha sicuri riscontri nell'architettura civile due-trecentesca di area siracusana.\nSegue una galleria, poco illuminata, fiancheggiata da due vani di servizio con volta ogivale e si restringe in uno stretto corridoio divergente, espediente fortificatorio impiegato in altri castelli rupestri siciliani per il controllo degli accessi.\nIl corridoio si apre in una grande sala di circa , priva di sostegni interni, con volta ogivale, e conclusa a sud da tre ambienti irregolari in parte divisi da pareti in muratura e aperti sul precipizio.\nStoria.\nIl sito \u00e8 eponimo di una famiglia feudale, collegata alla nobilt\u00e0 lentinese, i \u201cde Lamia\u201d, che tra la fine del secolo XIII e il secolo seguente disponeva di signorie feudali nel sud-est dell'isola e ricopriva importanti ruoli nell'ambito della burocrazia statale.\nIl radicamento di questa famiglia feudale a Mineo \u00e8 attestato gi\u00e0 nel 1283 in occasione del Vespro nell'ambito del reclutamento di arcieri e altri armigeri. Nella lista degli \u201cequites\u201d di Mineo, sono menzionati Giovanni de Lamia e Adinolfo de Lamia.\nDella generazione seguente \u00e8 Gualtiero de Lamia, tra i capi della sedizione di Catania dell'ottobre 1299, gratificato dagli Angioini con il feudo di Baccarato (Aidone) e con la nomina a giustiziere di Basilicata.\nL'Archivio Storico di Mineo conserva una pergamena datata 5 marzo 1330 con cui Federico III di Sicilia confisca per fellonia a Gualtiero de Lamia, i terreni in suo possesso nel territorio di Mineo e li concede al catalano Belingerio de Yvar.\nIl territorio di Mineo appare articolato in appezzamenti di terra e vigneti all'interno di contrade e feudi, in cui \u00e8 gi\u00e0 stabilizzata l'odierna toponomastica, molti dei quali sono appartenuti a Gualtiero de Lamia.\nPiccole signorie feudali, attribuite perlopi\u00f9 alla nobilt\u00e0 catalana sono censite per il territorio di Mineo nella \"Descriptio feudorum\" di Federico III di Sicilia del 1335.\nIn questo censimento feudale Gualtiero de Lamia non dispone pi\u00f9 di terreni a Mineo, gli \u00e8 invece attribuita met\u00e0 del feudo lentinese di Bulcusina e risulta nella lista degli amministratori di gabelle e diritti spettanti alla Secrezia di Sicilia.\nRisulta titolare del feudo della Lamia con un reddito annuo complessivo di 130 onze Nicola de Lamia, a cui appartengono anche met\u00e0 del casale lentinese Sabuci e met\u00e0 del feudo Chadre (/Chadare, presso Fancofonte), munito di un fortilizio.\nAllo scorcio del secolo XIV i de Lamia di Mineo sono usciti di scena.. Nel 1399 il feudo della Lamia \u00e8 concesso al giudice Giovanni de Notario Raynerio e a Pietro de Montemagno, esponenti della nuova borghesia locale.\nIl santuario.\nNel secolo XVI il toponimo Lamia era slittato, come testimonia Tommaso Fazello, dal suo significato geografico di valle fluviale a quello di mostro dal volto di donna e corpo serpentiforme. Il castello rupestre si avviava a trasformarsi nel santuario campestre di Sant'Agrippina. Il riutilizzo del castello rupestre della Lamia sullo scorcio del secolo XVI fu patrocinato dai nuovi titolari del feudo i \u201cde Gurrerio\u201d. Il feudo della Lamia fu acquistato da Gian Tommaso de Gurrerio, protagonista di importanti iniziative nell'ambito religioso ispirate dai Gesuiti da poco insediati a Mineo, l'11 maggio 1580 presso il notaio Michele La Furma di Lentini. In questa occasione fu costruita una rampa esterna di scale lungo il fianco orientale dello sperone, che permetteva ai devoti di superare il forte dislivello tra il fondovalle e la quota della grotta e di raggiungere l'accesso al santuario dall'esterno.\nLa sala funzion\u00f2 da chiesa, oggi in abbandono e riconoscibile per l'altare di legno e due ossari. Nel 1635, il santuario era attivo, quando vi fu rappresentata la tragicomedia di Michele Bartoluccio \"Miracoloso prodigio di S. Agrippina in Drafone di Mineo\". Nel secolo XVII fu affidato ad eremiti irregolari, dipendenti dalla parrocchia di Santa Agrippina. Il sito fu visitato da Julius Schubring negli anni settanta dell'800, che rimase impressionato per il \u201c\u2026veramente antichissimo romantico sistema di grotte, esistendo da 12 a 14 camere con finestre verso sud, le quali tutte l'una coll'altra sono connesse e una grande sala racchiudono\u201d."}
{"id": "3885831", "revid": "287204", "url": "https://it.wikipedia.org/wiki?curid=3885831", "title": "Edgard Allix", "text": "Insegn\u00f2 nelle universit\u00e0 di Caen e Parigi. Nel 1924 fece parte del comitato di esperti per il piano Dawes sui rapporti franco-tedeschi.\nPresidente del Contenzioso, entr\u00f2 nel 1935 nell'Accademia di Francia."}
{"id": "3885838", "revid": "123645333", "url": "https://it.wikipedia.org/wiki?curid=3885838", "title": "Floro di Lione", "text": "Diacono ed insegnante della Chiesa di Lione, probabilmente originario di quella citt\u00e0, fu, ai suoi tempi, uno dei teologi pi\u00f9 autorevoli del Regno dei Franchi. \nBiografia.\nPoco sappiamo della vita di Floro di Lione. Per la sua data di nascita il parere dei ricercatori sembra ora convergere intorno all'anno 800. Non sappiamo nulla delle sue origini, sembra che abbia vissuto e lavorato per tutta la vita nella stessa Lione. Fu studente presso la Scuola della cattedrale, che poi diresse: sotto la sua guida, ne arricch\u00ec la biblioteca che divent\u00f2 un punto di riferimento in Europa. Restaur\u00f2 antichi manoscritti, tra i quali il manoscritto del Vecchio e Nuovo Testamento chiamato \"Codex Bezae Claramontanus Cantabrigiensis\". Partecip\u00f2 al concilio di Thionville.\nOpere.\nTra le sue opere compaiono scritti di critica contro la riforma liturgica di Amalario di Metz (\"Opuscula contra Amalarium\"). \nSi espresse negativamente, inoltre, verso la dottrina di Gotescalco della doppia predestinazione (\"gemina praedestinatio\") dell'uomo per la sua salvezza o condanna finale, con l'opera \"De praedestinatione\", e contro Giovanni Scoto Eriugena (\"Liber adversus Johannem Scotum\") che, al riguardo, lo aveva, a sua volta, attaccato. Altre opere: \"Capitula ex lege et canone collecta\", \"De electionibus episcoporum\".\nNella teologia, rifiut\u00f2 interpretazioni allegoriche dei riti per attenersi al pensiero tradizionale dei Padri della Chiesa. Oltre ai prevalenti lavori teologici, compose anche alcune poesie.\nFloro generalmente non firmava le sue opere, che furono spesso attribuite ai vescovi per i quali aveva prestato il suo servizio."}
{"id": "3885839", "revid": "71433", "url": "https://it.wikipedia.org/wiki?curid=3885839", "title": "7500", "text": ""}
{"id": "3885840", "revid": "767487", "url": "https://it.wikipedia.org/wiki?curid=3885840", "title": "George Johnston Allman", "text": "Figlio del botanico William Allman, fu ardito ricercatore della geometria preeuclidea in Grecia. \nFu professore di matematica per circa quarant'anni presso la \"Queen's University of Ireland\". Nel giugno 1884 divenne membro della \"Royal Society\".\n\u00c8 specialmente ricordato per la sua \"History of greek geometry from Thales to Euclid\" (1889).\nOpere.\nLe opere pi\u00f9 importanti sono: "}
{"id": "3885847", "revid": "767487", "url": "https://it.wikipedia.org/wiki?curid=3885847", "title": "Ma che magie Dorem\u00ec - Il cuore delle streghe", "text": " \u00e8 un film del 2000 diretto da Takuya Igarashi. \u00c8 il primo film d'animazione tratto dalla serie \"Magica Dorem\u00ec\" di Izumi T\u014dd\u014d.\nTrama.\nBib\u00ec si reca nel Mondo delle Streghe per sostenere l'esame di quinto livello da apprendista e viene seguita a sua insaputa da Hanna. La piccola finisce nel giardino della Regina dove Bib\u00ec, seguendola, trova e coglie un bellissimo fiore. Tornata nel mondo umano, per\u00f2, viene sgridata da Dorem\u00ec per aver portato via Hanna senza avvertire e, ferita, Bib\u00ec esprime il desiderio che la sorella si trasformi in un topolino e perda tutti i suoi poteri. Il desiderio viene esaudito dal fiore, che ha il potere di realizzare qualunque sogno, sia buono che cattivo; i primi lo fanno rimanere bianco, i secondi gli fanno cambiare colore. Visto che il fiore \u00e8 scappato, Bib\u00ec chiede aiuto alle altre apprendiste per ritrovarlo e Raganella capisce, dalla descrizione della bambina, che si tratta del fiore noto come \"Cuore della Regina delle Streghe\". Intanto il fiore realizza sempre pi\u00f9 desideri, diventando ancora pi\u00f9 scuro, mentre Bib\u00ec trova la sorella, la fa tornare normale e si chiariscono.\nLe apprendiste trovano il fiore quando questi, ormai, \u00e8 pronto a spargere i suoi semi: l'unica soluzione \u00e8 bruciarlo, ma Bib\u00ec si oppone e, grazie a una sua lacrima, il fiore diventa bianco come prima e ritorna nel Mondo delle Streghe attraverso un portale.\nColonna sonora.\nSigle.\nLa sigla italiana, interpretata da Cristina D'Avena con musica di Giorgio Vanni e Max Longhi e testo di Alessandra Valeri Manera, presenta un arrangiamento completamente diverso dall'originale e viene usata in apertura, mentre in chiusura viene usata l'originale giapponese. Le immagini rimangono quelle della versione giapponese.\nDistribuzione.\nIl film \u00e8 stato proiettato per la prima volta nelle sale cinematografiche giapponesi l'8 luglio 2000.\nIn Italia i diritti sono stati acquistati da Mediaset, che lo ha trasmesso il 27 maggio 2005 su Italia 1. Il doppiaggio \u00e8 stato curato da Merak Film, la direzione del doppiaggio \u00e8 di Marcello Cortese e i dialoghi italiani sono di Marcello Cortese e Luisella Sgammeglia."}
{"id": "3885850", "revid": "124123", "url": "https://it.wikipedia.org/wiki?curid=3885850", "title": "William Allman", "text": "Insegn\u00f2 per molti anni all'universit\u00e0 di Dublino, dove pot\u00e9 sviluppare progetti di anatomia microscopica e botanica sistematica. Era il padre del matematico e storico della scienza George Johnston Allman."}
{"id": "3885851", "revid": "767487", "url": "https://it.wikipedia.org/wiki?curid=3885851", "title": "Paperino e le palle di neve", "text": "Paperino e le palle di neve (\"Donald's Snow Fight\") \u00e8 un film del 1942 diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 10 aprile 1942, distribuito dalla RKO Radio Pictures.\nTrama.\nIn una giornata nevosa Qui, Quo e Qua costruiscono un pupazzo di neve, che per\u00f2 viene distrutto da Paperino, che scende a tutta velocit\u00e0 con il suo slittino da un pendio nelle vicinanze. Per vendicarsi i ragazzi costruiscono un pupazzo di neve che assomiglia a Paperino dietro a un masso, per poi deridere lo zio, che furibondo ci scende addosso, con l'intento di distruggere anche questo pupazzo. Purtroppo per\u00f2 finisce per perdere tutta la pelliccia dall'enorme cappotto e per rompere lo slittino. Qui, Quo e Qua scappano nel loro fortino, cos\u00ec Paperino si costruisce una nave di ghiaccio e neve, per poi dichiarare loro guerra, indossando la feluca di Napoleone Bonaparte. Paperino lancia ai nipoti una serie di palle di neve e un missile fatto di ghiaccio, che finisce apparentemente per sconfiggerli. Qui, Quo e Qua per\u00f2 non si arrendono e contrattaccano lanciando allo zio dei missili fatti di ghiaccio con all'interno delle trappole per topi, una serie di palle di neve, delle frecce infuocate e una torcia infuocata. Quest'ultima cosa fa squagliare la nave di Paperino e lo fa precipitare nel lago ghiacciato sottostante, ibernandolo. Qui, Quo e Qua iniziano un'improvvisata danza indiana attorno alla \"statua\" dello zio.\nEdizioni home video.\nDVD.\nIl cortometraggio \u00e8 incluso nei DVD \"Walt Disney Treasures: Semplicemente Paperino - Vol. 2\", \"Favoloso Natale con gli amici Disney!\", \"3, 2, 1... \u00e8 Natale!\" e \"Paperino e i corti di Natale\"."}
{"id": "3885854", "revid": "767487", "url": "https://it.wikipedia.org/wiki?curid=3885854", "title": "Dored\u00f2 Dorem\u00ec - La montagna del non ritorno", "text": " \u00e8 un film del 2001 diretto da Shigeyasu Yamauchi. \u00c8 il secondo film d'animazione tratto dalla serie \"Magica Dorem\u00ec\" di Izumi T\u014dd\u014d.\nTrama.\nDurante le vacanze estive, la famiglia di Dorem\u00ec con Melody, Sinfony, Lullaby e Mindy va a trovare i nonni di Dorem\u00ec sulle montagne di Fukuyama. Tutte le bambine si divertono; solo Sinfony sembra spaventata dal nonno di Dorem\u00ec. Una sera, la nonna racconta la storia della pietra della ranocchia, una vecchia statua sacra costruita in memoria di Mayuri, una giovane donna suicidatasi nel periodo Edo dopo la morte del suo amante Zenjuro. Le bambine apprendono anche della leggenda della Luna Sorridente, quando tutte le creature magiche perdono i loro poteri. Curiose, le bambine si avventurano di nascosto sulla montagna il giorno seguente alla ricerca della pietra, ma vengono colpite dalla maledizione, che rende loro impossibile utilizzare la magia. Presto, le apprendiste si perdono, ma, utilizzando come traccia le parole di una canzone, riescono ad arrivare alla meta. Qui, Sinfony confessa che ha paura del nonno di Dorem\u00ec perch\u00e9 i genitori di sua madre erano sempre stati contrari al matrimonio con il padre della bambina e, quando la nonna mor\u00ec e il nonno vide Sinfony con sua madre in visita alla tomba, accus\u00f2 la donna di essere la responsabile della morte dell'anziana signora. All'improvviso, un uomo mascherato compare davanti ai loro occhi; Dorem\u00ec pensa si tratti del fantasma di Zenjuro, ma in realt\u00e0 \u00e8 suo nonno, venuto a cercarle. La bambina gli chiede di riparare la maschera di Mayuri trovata vicino alla pietra della ranocchia, permettendo cos\u00ec agli spiriti dei due amanti di riposare finalmente in pace; di ritorno a casa, Sinfony si addolcisce nei confronti del nonno di Dorem\u00ec.\nDistribuzione.\nIl film \u00e8 stato proiettato per la prima volta nelle sale cinematografiche giapponesi il 14 luglio 2001.\nIn Italia i diritti sono stati acquistati da Mediaset, che lo ha trasmesso nel 2005 su Italia 1. Il doppiaggio \u00e8 stato curato da Merak Film, la direzione del doppiaggio \u00e8 di Marcello Cortese e i dialoghi italiani sono di Marcello Cortese e Marina Mocetti Spagnuolo."}
{"id": "3885858", "revid": "599013", "url": "https://it.wikipedia.org/wiki?curid=3885858", "title": "Ernesto Sande", "text": "Caratteristiche tecniche.\nGiocava come centromediano."}
{"id": "3885868", "revid": "599013", "url": "https://it.wikipedia.org/wiki?curid=3885868", "title": "Ernesto Scoffano", "text": "Caratteristiche tecniche.\nGiocava come mediano sinistro."}
{"id": "3885871", "revid": "767487", "url": "https://it.wikipedia.org/wiki?curid=3885871", "title": "Hermann Allmers", "text": "Biografia.\nFu attento osservatore del folklore nordoccidentale della Germania, ma fu anche ispirato dalle impressioni romane.\nDurante i suoi viaggi fece la conoscenza di numerose personalit\u00e0, come Friedrich Ludwig Jahn a Friburgo in Brisgovia nel 1845. Durante un lungo soggiorno a Berlino nel 1856 fece amicizia col geografo Carl Ritter e lo storico Franz Theodor Kugler. Ritter lo incoraggio a continuare i suoi studi sulla vegetazione del nord della Germania. Durante un secondo viaggio nelle Alpi nel 1856 incontr\u00f2 a Zurigo gli scrittori Adolf Stahr et Fanny Lewald. Fu iniziato in Massoneria in una Loggia di Brema. "}
{"id": "3885877", "revid": "435288", "url": "https://it.wikipedia.org/wiki?curid=3885877", "title": "Spider-Man (tokusatsu)", "text": ""}
{"id": "3885890", "revid": "1243", "url": "https://it.wikipedia.org/wiki?curid=3885890", "title": "T.P.ER.", "text": ""}
{"id": "3885891", "revid": "767487", "url": "https://it.wikipedia.org/wiki?curid=3885891", "title": "I pescatori di stelle", "text": "I pescatori di stelle (\"Wynken, Blynken &amp; Nod\") \u00e8 un film del 1938 diretto da Graham Heid. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla RKO Radio Pictures il 27 maggio 1938. Il film, considerato come un potenziale sequel di \"Ninna nanna\" (1933), \u00e8 basato sulla poesia di Eugene Field \"Dutch Lullaby\", pubblicata il 9 marzo 1889 sul \"Chicago Daily News\". L'inizio della produzione del corto era prevista per gennaio del 1934 ma la fase di scrittura inizi\u00f2 solo un anno dopo; a seguito dei numerosi ritardi causati anche dalla produzione del film \"Biancaneve e i sette nani\" (1937), \"I pescatori di stelle\" \u00e8 considerato una delle \"Sinfonie allegre\" dalla gestazione pi\u00f9 lunga insieme a \"La falena e la fiamma\", uscito il mese prima. A partire dagli anni novanta \u00e8 stato distribuito coi titoli Sognando tra le stelle e Sognando fra le stelle.\nTrama.\nWynken, Blynken e Nod sono tre bambini che s'imbarcano su uno zoccolo e prendono il largo verso il cielo infinito. Si fermano a pescare tra le nuvole, ma i pesci, delle creature magnifiche e luminose come le stelle, sono pi\u00f9 furbi di loro e cos\u00ec i bambini si ritrovano a bocca asciutta. Mentre si stanno spostando scoppia una tempesta piena di nuvoloni che soffiano e sbuffano contro la piccola barchetta a cui, per la violenza degli urti, si spezza l'albero maestro. I tre precipitano dal cielo e si avvicinano piano piano ad un villaggio avvolto dalle tenebre della notte e si vanno a posare sopra la testa di un beb\u00e8 che dorme, scomparendo dentro di lui: in realt\u00e0 i bambini erano le personificazioni dei suoi occhi e della sua testa, lo zoccolo era la sua culla e la loro avventura era un suo sogno.\nDistribuzione.\nEdizione italiana.\nIl corto fu distribuito in Italia nel 1951, ma non \u00e8 noto se fosse doppiato. L'unico doppiaggio conosciuto fu realizzato dalla Royfilm per l'inserimento nella VHS \"Le fiabe volume 2: Il brutto anatroccolo e altre storie\", uscita nel maggio 2002. Non essendo disponibile una colonna internazionale, per il doppiaggio della canzone la musica fu sostituita da una versione sintetizzata.\nEdizioni home video.\nDVD.\nUna volta restaurato, il cortometraggio fu distribuito in DVD nel primo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. In Italia fu incluso anche nei DVD \"3, 2, 1... \u00e8 Natale!\" del 4 dicembre 2002 e \"Il brutto anatroccolo e altre storie\", uscito il 3 settembre 2003 come secondo volume della collana \"Le fiabe\".\nAltri media.\nI tre protagonisti appaiono nella storia a fumetti di Tony Strobl \"Dumbo nella Via Lattea\", pubblicata nel luglio 1949. Nella traduzione italiana vengono chiamati Trottolo, Pispolo e Zuzzolo."}
{"id": "3885892", "revid": "691381", "url": "https://it.wikipedia.org/wiki?curid=3885892", "title": "General Dynamics Shipbuilding Division", "text": ""}
{"id": "3885895", "revid": "287204", "url": "https://it.wikipedia.org/wiki?curid=3885895", "title": "Ernest Allo", "text": "Sacerdote domenicano, insegn\u00f2 dapprima a Mosul, poi a Friburgo; divenne successivamente (1941) consultore della commissione biblica pontificia. Mor\u00ec nel convento di Le Saulchoir, ad \u00c9tiolles."}
{"id": "3885898", "revid": "1442080", "url": "https://it.wikipedia.org/wiki?curid=3885898", "title": "Pedro Mart\u00ednez (calciatore)", "text": "Caratteristiche tecniche.\nGiocava come mediano destro o sinistro."}
{"id": "3885906", "revid": "123701091", "url": "https://it.wikipedia.org/wiki?curid=3885906", "title": "Enrico Allorio", "text": "Biografia.\nLaureato a Milano, nel 1934, con Emilio Betti, consegu\u00ec la libera docenza nel 1935 e nel 1937 risult\u00f2 vincitore del concorso di diritto processuale civile.\nHa insegnato a Messina, Macerata, Pavia. Ordinario all'Universit\u00e0 di Padova, alla Universit\u00e0 Cattolica di Milano e alla Universit\u00e0 degli Studi di Milano, \u00e8 autore di opere fondamentali di teoria generale del diritto, diritto tributario e diritto processuale civile. \nDopo aver insegnato dal 1941 al 1948 a Padova, dove ebbe per colleghi Santoro Passarelli, Bigiavi, Esposito, Trabucchi, Bettiol, Guicciardi, Quadri e Bobbio, dal 1948 al 1974 ha insegnato Scienza delle finanze e diritto finanziario nell'Universit\u00e0 Cattolica del Sacro Cuore di Milano, ove si dedic\u00f2 in modo particolare al processo tributario.\nIl suo principale allievo, negli anni di insegnamento padovano, \u00e8 stato Aldo Attardi.\nI suoi principali allievi negli anni di insegnamento di Scienza delle finanze e diritto finanziario sono stati Enrico De Mita, Gianfranco Gaffuri, Gaspare Falsitta, Francesco Tesauro.\nNel 1974 si trasfer\u00ec all'Universit\u00e0 degli Studi di Milano, ove ricopr\u00ec la cattedra di diritto processuale civile. Nel 1988 divenne socio dell'Accademia Nazionale dei Lincei."}
{"id": "3885908", "revid": "339392", "url": "https://it.wikipedia.org/wiki?curid=3885908", "title": "Ordo Praedicatorum", "text": ""}
{"id": "3885909", "revid": "52133020", "url": "https://it.wikipedia.org/wiki?curid=3885909", "title": "Equazione omogenea", "text": ""}
{"id": "3885910", "revid": "84184", "url": "https://it.wikipedia.org/wiki?curid=3885910", "title": "Florus di Lione", "text": ""}
{"id": "3885912", "revid": "125100422", "url": "https://it.wikipedia.org/wiki?curid=3885912", "title": "Albert Christoph Dies", "text": " Grande ammiratore di Franz Joseph Haydn, ha scritto una sua biografia, \"Biographische Nachrichten von Joseph Haydn\" (Vienna, 1810), la cui pubblicazione \u00e8 stata sponsorizzata dagli Esterh\u00e1zy. In questa pubblicazione compaiono per la prima volta molti documenti su Haydn.\nBiografia.\nDies nacque ad Hannover (venne battezzato l'11 febbraio 1755) e inizi\u00f2 i suoi studi nella stessa citt\u00e0. Studi\u00f2 per un anno all'accademia di D\u00fcsseldorf e poi, a vent'anni d'et\u00e0 e con trenta ducati in tasca, part\u00ec alla volta di Roma. Durante il viaggio si ferm\u00f2 a studiare brevemente a Mannheim e Basilea. Nella capitale italiana condusse una vita frugale fino al 1796; suo figlio Johannes (Giovanni) nacque nel 1776. Per mantersi copiava quadri, principalmente di Salvator Rosa (suo pittore preferito) ma il suo gusto personale lo portava anche a dipingere i paesaggi naturali di Tivoli, Albano e altri luoghi pittoreschi intorno alla citt\u00e0 dove risiedeva. Per gli stessi motivi visit\u00f2 pi\u00f9 volte anche Napoli, luogo natale di Rosa.\nNel 1787 ricevette una visita di Goethe. Il poeta, interessato alla teoria del colore, riport\u00f2 nel suo \"Zweiter r\u00f6mischer Aufenthalt\":\nIn questo periodo Dies compose anche della musica. Non ci rimane nulla, tuttavia, della sua produzione musicale, ed \u00e8 probabile che egli abbia distrutto tutti i suoi spartiti.\nJacques-Louis David, all'epoca impegnato nella composizione del giuramento degli Orazi (1784) a Roma, volle portare Dies a Parigi. Ma egli aveva dei buoni motivi per rifiutare l'offerta: stava infatti corteggiando una giovane romana, che sarebbe diventata sua moglie. Nel frattempo conobbe Volpato, per il quale fece dei disegni. Ci\u00f2 influenz\u00f2 indubbiamente il progetto (portato a termine in seguito) di pubblicare, assieme a Jacob Wilhelm Mechau, Johann Christian Reinhart e Johann Friedrich Frauenholz, la cosiddetta \"Collection de vues pittoresques de l'Italie\". Questo lavoro venne stampato in settantadue copie a Norimberga, nel 1799.\nNel 1787 Dies inger\u00ec per sbaglio tre quarti d'oncia di diacetato di piombo. La sua convalescenza fu lunga e non guar\u00ec mai completamente.\nSembra che Dies sia scappato a Salisburgo nel maggio del 1796, in compagnia di una giovane ragazza. Si trasfer\u00ec a Vienna l'anno seguente, e vi sbarc\u00f2 il lunario raffigurando paesaggi. Si mantenne anche come disegnatore e incisore. Insegn\u00f2 poi pittura paesaggistica all'accademia Reale e Imperiale e infine divenne gallerista del principe Nicola II Esterh\u00e1zy. Quindi le sue condizioni fisiche peggiorarono, al punto che perse l'uso di una mano.\nEntrato in contatto con il compositore viennese Franz Joseph Haydn, del quale era un grande ammiratore, tra il 1805 ed il 1808 frequent\u00f2 ripetutamente la sua casa per intervistarlo e raccolse una grande quantit\u00e0 di informazioni, che portarono nel 1810 alla pubblicazione della sua biografia, \"Biographische Nachrichten von Joseph Haydn\".\nDies mor\u00ec a Vienna il 28 dicembre 1822, dopo molti anni di sofferenze croniche.\nAttivit\u00e0 di biografo.\nDies era un grande ammiratore della musica di Joseph Haydn e decise pertanto di incontrare il compositore e scrivere la sua biografia. Venne introdotto alla casa del musicista dal suo collega Anton Grassi, che aveva scolpito alcuni busti di Haydn. Nel corso di tre anni (dal 15 aprile 1805 fino all'8 agosto 1808), fece trenta visite alla casa dell'anziano compositore, ormai fragile e sofferente. Nonostante Haydn avesse la vista molto rovinata e facesse fatica a vederlo, Dies fu sempre accolto in casa e pot\u00e9 comunque intervistarlo. Nel 1810, un anno dopo la morte di Haydn, Dies pubblic\u00f2 una biografia (\"Biographische Nachrichten von Joseph Haydn\"), basata su ci\u00f2 che aveva appreso nel corso degli incontri con il musicista.\nQuesto lavoro \u00e8 organizzato secondo la sequenza delle varie visite, trattate e descritte nell'ordine originale, ed \u00e8 considerata una fonte fondamentale sulla vita del compositore. \u00c8 la prima a riportare numerosi documenti di Haydn, tra i quali una lista di tutte le sue composizioni del periodo londinese (1791-92 e 1794-95) tratta dal taccuino compilato da Haydn a Londra e andato perduto.\nIn confronto all'altra importante biografia di Haydn dell'epoca, scritta nello stesso periodo da Georg August Griesinger, quella di Dies \u00e8 forse meno accurata e appare pi\u00f9 abbellita e sentimentale. Vernon Gotwals, traduttore di Dies, nel confrontarlo con Griesinger conclude che:\nValutazioni e critiche.\nL'undicesima edizione dell'Encyclopedia Britannica presenta una bassa considerazione dell'operato di Dies, articolando le seguenti critiche:\nFriedrich Noack, nel suo articolo in \"Allgemeines Lexicon der bildenden K\u00fcnstler\", descrive il lavoro di Dies come goffo, mediocre e prosaico. Vernon Gotwals aggiunge inoltre che \"il suo stile letterario non \u00e8 molto meglio\"."}
{"id": "3885917", "revid": "4175", "url": "https://it.wikipedia.org/wiki?curid=3885917", "title": "ASD Rugby Vicenza", "text": "L'ASD Rugby Vicenza \u00e8 un club italiano di rugby a 15 di Vicenza costituito da due associazioni, il Rangers Rugby Vicenza, che gestisce tutte le attivit\u00e0 del club dai 14 anni alla prima squadra nonch\u00e9 la femminile senior, e l\u2019Amatori Rugby Vicenza che si occupa di minirugby e di tutte le attivit\u00e0 dai 5 ai 14 anni.\nIl Rangers Vicenza maschile milita nel campionato nazionale di Serie A.\nStoria.\nLa prima comparsa del rugby in citt\u00e0 si ha attorno agli anni trenta del XX secolo, quando un gruppo di studenti universitari decise di portare anche a Vicenza il gioco della palla ovale. La sperimentazione dur\u00f2 pochi anni in quanto l'affacciarsi della guerra chiam\u00f2 alle armi molti di quei giocatori che avevano iniziato a praticare questo sport.\nNegli anni sessanta si decise di ritentare e fu cos\u00ec che venne fondato il Recoaro Rugby XIII, dal nome dell'omonima ditta di acque minerali, che inizi\u00f2 a partecipare al campionato di Serie A di rugby a 13. La societ\u00e0 per\u00f2 si sciolse dopo alcuni anni.\n\u00c8 nel 1974 che alcuni giocatori del vecchio Recoaro Rugby XIII decisero di fondare l'attuale societ\u00e0, praticando le attivit\u00e0 prima nel campo del quartiere dei Ferrovieri ed edificando, nel 1977 l'attuale struttura. Si tratt\u00f2 di un ritorno in grande stile in quanto si riusc\u00ec a mettere in campo due squadre seniores ed una Under 19, si organizzarono tornei studenteschi molto sentiti, nacque una formazione femminile che a lungo contese il primato nazionale a Treviso e forn\u00ec numerose giocatrici alla Nazionale italiana.\nIn quegli anni lo Zugi Vicenza, questo il nome del primo sponsor del Rugby Vicenza, si attest\u00f2 subito ad un livello medio-alto della Serie C1, mantenendo un indiscusso primato in provincia; nella quale, nel frattempo, erano sorte altre 5 societ\u00e0: Aeronautica Militare Vicenza, Bassano, Alte Ceccato, Recoaro e Thiene, dando vita ad epiche sfide con gli avversari dell'epoca: Este, CUS Padova e Verona.\nDopo aver sfiorato una prima promozione in Serie B, persa ai play-off contro un Civitavecchia favorito anche dall'arbitraggio, a met\u00e0 degli anni ottanta, avviene la fusione proprio con il Thiene e, in pochi anni, la squadra passa dalla Serie C alla Serie A2 grazie alle giocate di John Kirwan, Giuseppe Artuso, Ian Foster ed H\u00e9ctor De Marco.\nDopo alcune traversie societarie la squadra inizia a retrocedere, fino al ritorno in Serie C.\n\u00c8 con gli anni 2000 che vi \u00e8 un nuovo slancio del rugby in citt\u00e0. Viene coltivato un vivaio di atleti, cosa che gli anni prima non si verificava, che porta a creare attualmente una prima squadra seguita da una squadra Under 23, Under 20, Under 16, Under 14, minirugby e una squadra femminile.\nNel 2011 la prima squadra dei Rangers Rugby Vicenza centra la storica promozione in Serie B, sfumata per poco l'anno prima.\nIl campionato seguente vede il Rangers disputare ottime prestazione tanto da chiudere la stagione regolare al secondo posto nel proprio girone. Dopo le due gare play-off contro il CUS Genova, l'andata a Vicenza vinta 30 a 9, il ritorno persa di misura 27 a 24, la squadra viene promossa in Serie A.\nA febbraio 2017 il Rangers ha perso il suo capitano, l'italo-argentino Bruno Andr\u00e9s Doglioli, radiato per avere aggredito con un placcaggio alle spalle l'arbitro romano Maria Beatrice Benvenuti a Padova durante un incontro con il nel dicembre precedente."}
{"id": "3885918", "revid": "339392", "url": "https://it.wikipedia.org/wiki?curid=3885918", "title": "Biblioteca Nacional", "text": ""}
{"id": "3885919", "revid": "287204", "url": "https://it.wikipedia.org/wiki?curid=3885919", "title": "Hans J\u00e4rta", "text": "\u00c8 stato consigliere di Gustavo IV e membro della Accademia Reale Svedese delle Scienze. Ha avuto un ruolo rilevante nel redigere la Costituzione svedese."}
{"id": "3885920", "revid": "599013", "url": "https://it.wikipedia.org/wiki?curid=3885920", "title": "Andr\u00e9s Barcos", "text": ""}
{"id": "3885921", "revid": "621682", "url": "https://it.wikipedia.org/wiki?curid=3885921", "title": "Manuel Vel\u00e1squez", "text": ""}
{"id": "3885924", "revid": "106456", "url": "https://it.wikipedia.org/wiki?curid=3885924", "title": "Ignaz Assmayer", "text": "Durante la sua vita scrisse quindici messe, due requiem, un \"Te Deum\" e diversi oratori, tra cui \"Das Gel\u00fcbde\", \"Saul und David\", e \"Sauls Tod\".\nBiografia.\nIgnaz Assmayer fu allievo di Andreas Brunmayer, di Michael Haydn e, a Vienna, di Joseph von Eybler e di Antonio Salieri. Nel 1808 divent\u00f2 organista a Salisburgo, dove scrisse il suo oratorio \"Die S\u00fcndfluth\" (\"Il diluvio\") e \"Worte der Weihe\". Nel 1815 divent\u00f2 direttore del coro della Schottenkirche di Vienna e nel 1825 organista principale."}
{"id": "3885925", "revid": "36426", "url": "https://it.wikipedia.org/wiki?curid=3885925", "title": "Coaching", "text": "Il coaching (o affiancamento e guida) \u00e8 una metodologia di sviluppo personale nella quale una persona (detta \"coach\") supporta un cliente o allievo (detto \"coachee\") nel raggiungimento di uno specifico obiettivo personale, professionale o sportivo. Un coach fornisce il suo supporto verso l\u2019acquisizione di un pi\u00f9 alto grado di consapevolezza, responsabilit\u00e0, scelta, fiducia e autonomia.\nDefinizioni.\nL\"'International Coach Federation\" definisce il coaching come una partnership con i clienti che, attraverso un processo creativo, stimola la riflessione, ispirandoli a massimizzare il loro potenziale personale e professionale.\nL'Associazione Coaching Italia, invece, definisce il coaching una metodologia che si basa su una relazione di partnership paritaria (tra il coach e il suo cliente) che, attraverso un rapporto commerciale (di espressa natura contrattuale), mira a riconoscere, sviluppare e valorizzare le strategie, le procedure e le azioni utili al raggiungimento di obiettivi operativi collocati nel futuro del cliente.\nStoria.\nLa parola ha origine dal termine francese \"coche\", carrozza o cocchio (derivato a sua volta dall'ungherese Kocsis o dal ceco Koczi). Nel XVI secolo \u201ccoche\u201d identificava un mezzo di trasporto trainato da cavalli e condotto da una guida: il cocchiere. Il termine anglosassone, invece, rinvia il coaching all'ambiente sportivo.\nNel XIX secolo in Inghilterra gli studenti universitari, verso la fine del loro percorso, utilizzavano il termine coach per indicare i migliori tutor, dando loro titolo rispettoso e autorevole.\nNegli Stati Uniti, il coach nasce per sviluppare e incrementare la prestazione sportiva; il coach non solo guidava la squadra e l'allenava, ma la seguiva dal punto di vista emotivo, la stimolava, creava spirito di gruppo per affrontare gli avversari con maggiore carica e sicurezza. Attraverso la guida costante del coach, i giocatori e il team sviluppavano quelle capacit\u00e0 e competenze che rendevano il gruppo stesso motivato, forte e capace di raggiungere gli obiettivi attesi.\nIl contributo pi\u00f9 importante al coaching moderno fu dato nella seconda met\u00e0 degli anni settanta del Novecento dal californiano W. Timothy Gallwey, allenatore della squadra di tennis dell'Universit\u00e0 di Harvard e primo a mettere nero su bianco i suoi principi di base (\"C\u2019\u00e8 sempre un gioco interiore in corso nella nostra mente, non importa in che altro gioco siamo impegnati. Il modo in cui lo affrontiamo \u00e8 quello che spesso fa la differenza tra il nostro successo e il nostro fallimento\").\nI libri pubblicati da Timothy Gallwey propongono l'applicazione del coaching a molti campi: da quello sportivo, come il tennis, il golf, lo sci, alla musica e a quelli lavorativi; le sue indicazioni, poi, sono state applicate anche al campo degli affari, del benessere, dell'educazione.\nInsieme a Gallwey, un altro ex sportivo \u00e8 considerato uno dei padri del coaching: Sir John Henry Douglas Whitmore. Lasciata la carriera di pilota automobilistico, John Whitmore si dedic\u00f2 allo studio della psicologia transpersonale. Grazie alla collaborazione con Gallwey, import\u00f2 il metodo di questi in Gran Bretagna e lo diffuse anche ad ambiti diversi da quello sportivo. John Whitmore \u00e8 stato l'ideatore di uno dei modelli pi\u00f9 impiegati nel coaching, il modello G.R.O.W., utile a definire gli obiettivi e a migliorare la performance.\nGrazie all'intuizione di Whitmore, dagli anni novanta la figura del coach compare nelle aziende. Inizialmente, le figure destinatarie dell'intervento del coach furono i manager che, per sviluppare e migliorare le loro capacit\u00e0 umane e professionali, si affidarono a consiglieri di fiducia, quali i coach. Fino ad allora, questa pratica era vista come una novit\u00e0 e una moda nel campo dei direttori della formazione, ma era praticamente sconosciuta alle altre professioni.\nObiettivi e metodologia.\nIl coaching \u00e8 una relazione processuale fondata sulla scoperta e lo sviluppo delle potenzialit\u00e0 personali. Il metodo offre al cliente strumenti che permettano loro di elaborare e identificare i loro obiettivi e rafforzare efficacia e prestazione personali. \nPresupposto di partenza \u00e8 che ogni persona abbia delle potenzialit\u00e0 latenti; l'obiettivo del coach \u00e8 di scoprirle e insegnare al cliente come utilizzarle. Sul piano metodologico, il modello pi\u00f9 usato \u00e8 il G.R.O.W. model di Whitmore.\nIl coaching non pu\u00f2 essere utilizzato come terapia sostitutiva in caso di patologie psichiche o legate a disturbi della personalit\u00e0.\nIl coaching si rivolge a persone che vogliano vivere con maggiore soddisfazione la loro vita e raggiungere obiettivi significativi, a genitori, adolescenti, imprenditori, manager, insegnanti, atleti e a tutti coloro che desiderino migliorare le performance e raggiungere obiettivi particolarmente impegnativi. In un rapporto di coaching, l'allenamento e la valorizzazione delle potenzialit\u00e0 personali permette di inquadrare l'essenza stessa del coaching: accompagnare la persona verso il massimo rendimento attraverso un processo autonomo di apprendimento.\nL'attivit\u00e0 di coaching.\nL'attivit\u00e0 di coaching si occupa dell'intervento sulla crescita personale dell'individuo. Il coaching prevede un'attivit\u00e0 professionale specialistica che ha come finalit\u00e0 il raggiungimento degli obiettivi del cliente, in armonia con il mandato istituzionale. L'attivit\u00e0 di coaching \u00e8 spesso affiancata da un termine che ne identifica l'ambito, per esempio: il business coaching, il life coaching, il relationship coaching, il parent coaching, il leadership coaching, l'executive coaching, il team coaching e lo health coaching.\nIl coaching \u00e8 un processo relazionale avente l'obiettivo di aiutare una persona o un gruppo di persone ad acquisire una maggiore consapevolezza e responsabilit\u00e0 personali e/o a superare barriere che ostacolano il miglioramento della performance. \nTale intervento si basa su approcci che lo differenziano dall'ambito psicoterapeutico, in quanto il coach, ispirandosi alla psicologia positiva, anzich\u00e9 soffermarsi sui deficit dell'individuo, aiuta il cliente a individuare in modo autonomo i propri obiettivi, a stendere un piano d'azione e a raggiungere l'autorealizzazione, anche grazie alla scoperta e all'impiego delle proprie potenzialit\u00e0. Dunque, il coaching cerca di raggiungere risultati non di tipo clinico, ma utili all'accrescimento personale, professionale, relazionale.\nLa parola \"coach\" evoca quella di allenatore. Nel caso del life coaching, ad esempio, il coach allena la persona a sviluppare il suo potenziale latente al fine di vivere con pi\u00f9 soddisfazione la sua esistenza, a darsi obiettivi concreti allineati ai propri valori personali e a raggiungerli con motivazione. Il lavoro del coach spesso investe il ragionamento e propone essenzialmente di cambiare le abitudini poco funzionali e i comportamenti che ostacolano l'individuo nel raggiungimento di felicit\u00e0 e benessere. Se lavora nell'area business, invece, il coach pu\u00f2 essere una persona dell'azienda o un consulente esterno. Nel primo caso, il coaching \u00e8 meno centrato sulla cultura e sui valori professionali e pi\u00f9 sulle competenze tecnico specialistiche. Nel caso del business coach come consulente esterno, l'accento \u00e8 posto invece sulla prestazione, sul risultato e sul concetto di lavoro di squadra.\nUn aspetto distintivo del coaching \u00e8 che un coach \u00e8 un facilitatore di processo e non di contenuto, che interviene in modo \"neutro\" in una relazione: non indirizza, non consiglia, ma facilita il cliente in una scoperta autonoma delle \"proprie\" soluzioni e verit\u00e0.\nNegli Stati Uniti molte universit\u00e0 offrono attualmente programmi di formazione di coaching. .\nIl coaching (a differenza di altri servizi di supporto alla persona) non \u00e8 un servizio psicologico, tanto meno \u00e8 una terapia, ma consiste in una metodologia e in una filosofia di vita che affonda le sue basi nel dialogo socratico. L'apprendimento del \"saper fare\" e del \"saper essere\" del coaching avviene imparando e praticando alcune competenze fondamentali (che sono definite dalle associazioni di categoria).\nCritiche al coaching.\nI critici vedono il coaching come un tentativo di emulare la psicoterapia, ma senza limitazioni, supervisione, regolamentazione e un codice etico.\nVero \u00e8 che il termine, molto di moda, e l'attuale normativa hanno permesso l'uso della parola \"coach\" da parte di alcuni life coach, business coach e wellness coach presenti sul mercato senza adeguata formazione o certificazione.\nItalia.\nQuella del coach (contrariamente a medico, biologo, psicologo, etc..) \u00e8 una professione non regolamentata. Nessuna formazione obbligatoria statale \u00e8 necessaria per chi lo esercita professionalmente, perci\u00f2, non essendo richiesti requisiti specifici, chiunque la pu\u00f2 svolgere. \nSi precisa che la suddetta attivit\u00e0 professionale non rientra tra quelle relative alla professione di psicologo ai sensi dell\u2019art. 1 della legge 18 febbraio 1989, n. 56, e che i professionisti iscritti alle associazioni professionali di categoria si impegnano a non svolgere tali attivit\u00e0, salvo che siano dotati del relativo titolo professionale e iscritti all'Ordine degli psicologi."}
{"id": "3885926", "revid": "1363832", "url": "https://it.wikipedia.org/wiki?curid=3885926", "title": "Lydia Maria Child", "text": "Nota la sua attivit\u00e0 come femminista, abolizionista e in difesa dei nativi americani.\nRaggiunse la massima notoriet\u00e0 negli anni che andavano dal 1820 al 1850, colpendo i propri lettori col puntare il dito, nelle proprie opere, su temi quali la supremazia bianca e la predominanza maschile nella societ\u00e0.\nNonostante il suo forte impegno civile, la sua opera pi\u00f9 nota \u00e8 la poesia \"Over the River and Through the Woods\" sul giorno del ringraziamento.\nIl 31 gennaio 1943 fu varata la nave di classe Liberty che portava il suo nome.\nBiografia.\nNata Lydia Maria Francis, come figlia di Susannah Rand Francis e Convers Francis, suo fratello maggiore Convers Francis fu ministro della chiesa unitaria. Frequent\u00f2 la scuola femminile di Medford per poi entrare in seminario. Dopo la morte della madre si trasfer\u00ec presso la sorella nel Maine, dove inizi\u00f2 gli studi per diventare insegnante. Fu in questo periodo che, incoraggiata dal fratello maggiore, scrisse \"Homobok\".\nNel 1928 spos\u00f2 l'avvocato abolizionista David Lee Child.\nDivenne amica di note attiviste e femministe quali Margaret Fuller, Elizabeth Peabody e Harriet Winslow Sewall.\nOpere.\nSin dall'inizio della propria carriera di scrittrice, fu autrice di opere inerenti l'educazione e la crescita delle donne che ebbero grande diffusione. Scrisse molti racconti, fra i quali il pi\u00f9 noto \u00e8 \"Hobomok, an Indian story\" del 1824, che narra dell'amore fra un pellerossa ed una donna bianca e che venne pubblicato sotto pseudonimo, e romanzi come \"Philothea, Looking toward sunset, Romance of the republic\". Sul tema dell'abolizionismo, per il quale il suo impegno fu ininterrotto, scrisse i saggi \"Appeal for that class of Americans called Africans\" 1833, il primo saggio contro lo schiavismo stampato in forma di libro, \"Letters from New York\" e \"The Right Way the Safe Way\"."}
{"id": "3885929", "revid": "767487", "url": "https://it.wikipedia.org/wiki?curid=3885929", "title": "Lo\u00efsa Puget", "text": "Puget compose ed esegu\u00ec la propria musica nei salotti dell'epoca e spos\u00f2 il suo paroliere, Gustave Lemoine. Nel periodo pi\u00f9 produttivo, fra il 1830 ed il 1845, compose la musica per oltre 300 canzoni. Nel 1841 Philippe Lemoine e Adolphe D'Ennery scrisse un melodramma basato sulla canzone di maggior successo di Puget, \"La Grace de Dieu\", che fu da base per l'idea di Donizetti della Linda di Chamounix."}
{"id": "3885931", "revid": "767487", "url": "https://it.wikipedia.org/wiki?curid=3885931", "title": "Il vecchio mulino", "text": "Il vecchio mulino (\"The Old Mill\") \u00e8 un film del 1937 diretto da Wilfred Jackson e Graham Heid. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla RKO Radio Pictures il 5 novembre 1937 dopo aver partecipato in concorso alla 5\u00aa Mostra internazionale d'arte cinematografica di Venezia. Il film raffigura una comunit\u00e0 naturale di animali che popolano un vecchio mulino a vento abbandonato in campagna (il cui modellino d'ispirazione fu realizzato da Ken Anderson), e come affrontano un grave temporale estivo che quasi distrugge il loro habitat.\n\"Il vecchio mulino\" fu un banco di prova per tecniche di animazione avanzate che sarebbero state utilizzate nei primi Classici Disney, come la cinepresa multipiano, il comportamento realistico degli animali, effetti di illuminazione e colore complessi, raffigurazioni di pioggia, vento, fulmini, increspature, schizzi e riflessi, la rotazione tridimensionale di oggetti dettagliati e l'uso del ritmo per produrre effetti drammatici ed emotivi specifici. Divenne uno dei corti Disney pi\u00f9 popolari, vincendo l'Oscar al miglior cortometraggio d'animazione ai premi Oscar 1938 (che ne determin\u00f2 l'inclusione nella riedizione del 1966 del film di montaggio \"I capolavori di Walt Disney\") e guadagnandosi l'apprezzamento di Hayao Miyazaki che lo considera il suo film Disney preferito. Nel 1994 si classific\u00f2 al 15\u00ba posto nel libro \"The 50 Greatest Cartoons\", mentre nel 2015 \u00e8 stato scelto per la conservazione nel National Film Registry della Biblioteca del Congresso in quanto \"culturalmente, storicamente o esteticamente significativo\". Fu distribuito anche col titolo Vecchio mulino.\nTrama.\nIn aperta campagna, vicino a uno stagno e a un mulino, sopraggiunge il crepuscolo e le vacche si apprestano a rientrare nella stalla. All'interno, il mulino \u00e8 in rovina e lasciato al pi\u00f9 completo stato di abbandono. Infatti \u00e8 abitato da due uccelli la cui femmina sta covando le uova sotto la ruota della macina, bloccata da una corda, ma anche da alcuni topolini, da due tortore in amore, da un gufo dormiglione e da uno stormo di pipistrelli che si affrettano ad uscire perch\u00e9 sta calando la notte. Quando sopraggiungono le tenebre, le rane gracidano, i grilli friniscono e le lucciole svolazzano tra i canneti. All'improvviso comincia ad alzarsi il vento: tutti i piccoli animali corrono a rifugiarsi mentre il mulino \u00e8 scosso da violente folate. La tempesta comincia a farsi sentire con dei boati di tuoni in lontananza e una forte raffica di vento fa spezzare i brandelli della corda che teneva bloccato il meccanismo, facendolo muovere. La tempesta infuria sempre di pi\u00f9: gli animali del mulino cercano di ripararsi, il tetto dell'edificio perde alcune tegole e i canneti si aprono a met\u00e0 fischiando. Sopraggiunge il temporale che, dopo un crescendo di tensione, squarcia il vecchio mulino con un violento fulmine, distruggendogli una pala che si spezza. Il mulino si piega quasi distrutto verso l'indietro, mentre il temporale si placa. Sorge il sole e i pipistrelli entrano nella loro dimora, mentre tutti gli animali escono dai loro rifugi, i due uccellini gioiscono per la nascita dei loro piccoli, avvenuta durante la tempesta, e le vacche escono dalla stalla.\nDistribuzione.\nEdizioni home video.\nDVD.\nUna volta restaurato, il cortometraggio fu distribuito in DVD nel secondo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. Fu poi inserito come contenuto speciale nel secondo disco della prima edizione DVD di \"Bambi\", uscita in Italia il 23 febbraio 2005 e in America del Nord il 1\u00ba marzo. In Italia fu incluso anche nel DVD \"Il brutto anatroccolo e altre storie\", uscito il 3 settembre 2003 come secondo volume della collana \"Le fiabe\"."}
{"id": "3885934", "revid": "28592", "url": "https://it.wikipedia.org/wiki?curid=3885934", "title": "Regni crociati", "text": ""}
{"id": "3885935", "revid": "729019", "url": "https://it.wikipedia.org/wiki?curid=3885935", "title": "Benjamin Franklin Sands", "text": "Fu retroammiraglio nella United States Navy durante la guerra di secessione americana e la guerra messicano-statunitense."}
{"id": "3885937", "revid": "486946", "url": "https://it.wikipedia.org/wiki?curid=3885937", "title": "Regno sasanide", "text": ""}
{"id": "3885938", "revid": "830939", "url": "https://it.wikipedia.org/wiki?curid=3885938", "title": "Otto Ludwig", "text": "Biografia.\nSuo padre mor\u00ec quando lui aveva dodici anni, e crebbe in condizioni svantaggiate. Si form\u00f2 da autodidatta, dedicandosi inizialmente alla poesia e soprattutto alla musica, cogliendo l'attenzione del Duca di Sassonia-Meiningen con l'opera \"Die K\u00f6hlerin\", che gli permine nel 1839 di continuare gli studi musicali con Felix Mendelssohn a Lipsia.\nLa cattiva salute e l'innata timidezza lo portarono ad abbandonare la carriera musicale e a concentrarsi esclusivamente agli studi letterari, scrivendo storie e drammi. Il dramma \"Der Erbf\u00f6rster\" (\"Il guardiano della foresta\", 1850) ricevette considerazione immediata come accurato studio psicologico. A questo segu\u00ec \"Die Makkab\u00e4er\" (1852), nel quale il metodo realistico de \"Il guardiano della foresta\" venne applicato ad un evento storico, il che gli permise pi\u00f9 ampia libert\u00e0 letteraria.\nGrazie a queste tragedie, a cui possono aggiungersi \"Die Rechte des Herzens\" e \"Das Fr\u00e4ulein von Scuderi\", alla commedia \"Hans Frey\", e ad un'incompleta tragedia su Agnes Bernauer, Ludwig si pone subito dopo Christian Friedrich Hebbel come pi\u00f9 rinomato poeta drammatico tedesco della met\u00e0 dell'800.\nNel frattempo, sposatosi e trasferitosi a Dresda, torn\u00f2 a dedicarsi alla narrativa. Pubblic\u00f2 una serie di storie sulla Turingia caratterizzate dalla stessa attenzione ai particolari e dall'accurata analisi psicologica dei suoi drammi. Tra queste, vi sono \"Die Heiteretei und ihr Widerspiel\" (1851), e il suo capolavoro, il romanzo \"Zwischen Himmel und Erde\" (\"Tra cielo e terra\", 1855). In \"Shakespeare-Studien\" (pubblicato postumo nel 1871) Ludwig si dimostr\u00f2 essere un critico capace.\nLa sua grande passione per Shakespeare lo port\u00f2 a svalutare l'opera di Friedrich Schiller in contrasto con l'opinione prevalente dei suoi connazionali. Mor\u00ec a Dresda nel 1865."}
{"id": "3885939", "revid": "599013", "url": "https://it.wikipedia.org/wiki?curid=3885939", "title": "Enrique Brichetto", "text": "Caratteristiche tecniche.\nGiocava come interno sinistro."}
{"id": "3885940", "revid": "287204", "url": "https://it.wikipedia.org/wiki?curid=3885940", "title": "La fanciulla di Pskov", "text": "La fanciulla di Pskov () \u00e8 la prima opera di Nikolaj Andreevi\u010d Rimskij-Korsakov, in tre atti e sei scene.\nStoria della composizione.\nRimskij-Korsakov inizi\u00f2 a lavorare alla sua prima opera lirica nel 1868, consigliato da Milij Balakirev e Modest Petrovi\u010d Musorgskij. Il libretto fu scritto dal compositore stesso, su soggetto dell'omonimo dramma di Lev Mej. Nella stesura del libretto Rimskij-Korsakov fu in parte aiutato da \u010cajkovskij, che gli invi\u00f2 un libretto gi\u00e0 pronto sul dramma di Mej, del quale il compositore utilizz\u00f2 alcuni frammenti per il terzo atto; i due cori femminili del terzo atto furono scritti da Musorgskij. La composizione and\u00f2 avanti in maniera discontinua negli anni successivi e venne completata all'inizio del 1872. La prima versione dell'opera era in quattro atti. Quando Rimskij-Korsakov sottopose l'opera al vaglio della censura, sorsero non pochi problemi: un decreto dello zar Nicola I, infatti, permetteva che gli zar russi anteriori ai Romanov comparissero solo in drammi e tragedie, ma non nelle opere liriche. Il giovane compositore dovette rivolgersi al ministro della marina Krabbe, che amava la musica ed il teatro, e con il quale era in buoni rapporti, affinch\u00e9 intercedesse presso il granduca Konstantin, membro della famiglia imperiale, grazie al quale la censura diede il permesso alla messa in scena dell'opera. \"La fanciulla di Pskov\" venne quindi messa in programma dalla direzione dei teatri imperiali per la stagione successiva. La prima rappresentazione ebbe luogo il 1 (13) gennaio 1873 al teatro Mariinskij di San Pietroburgo, diretta da Eduard Napravnik, con Osip Petrov nel ruolo di Ivan il Terribile, ed ebbe un buon successo. Nel 1876 Rimskij-Korsakov inizi\u00f2 a revisionare \"La fanciulla di Pskov\", terminando il lavoro nel gennaio del 1878. Il compositore era per\u00f2 pi\u00f9 insoddisfatto della seconda versione che della prima, e tra il 1891 ed il 1893 oper\u00f2 una nuova revisione. La terza versione fu data al teatro Panaev di San Pietroburgo il 6 (18) aprile 1895 ed a Mosca il 24 dicembre 1896 con F\u00ebdor \u0160aljapin. Il materiale composto, ma non incluso nell'opera, relativo al primo atto del dramma di Lev Mej, fu poi utilizzato da Rimskij-Korsakov per l'opera del 1898 \"La boiarda Vera \u0160eloga\", talvolta rappresentata come prologo de \"La fanciulla di Pskov\". La prima rappresentazione dell'opera in Italia ebbe luogo l'11 aprile 1912 al teatro alla Scala di Milano, come \"La Pskovitana\", in italiano, diretta da Tullio Serafin, con Bernardo De Muro e \u0160aljapin. L'opera fu successivamente eseguita a Palermo (1959), Trieste (1968), Genova e Roma (1969), con Boris Hristov nel ruolo dello zar.\nTrama.\nL'azione ha luogo a Pskov e nei dintorni del monastero Pskovo-Pe\u010derskij Uspenskij nel 1570.\nAtto I.\nScena prima. Il giardino presso la casa del principe Tokmakov, rappresentante dello zar e posadnik a Pskov. Alcune ragazze giocano a gorelki (antico gioco popolare slavo), ma Ol'ga, la figlia Tokmakov, se ne sta in disparte, mentre le balie Vlas'evna e Perfil'evna parlano tra loro. Ste\u0161a, amica di Ol'ga, propone di andare a raccogliere lamponi e tutte le giovani escono, lasciando sole le nutrici. Perfil'evna racconta la diceria secondo cui Ol'ga non sia figlia di Tokmakov, poi la conversazione si sposta sul fatto che il terribile zar di Mosca Ivan Vasil'evi\u010d sta marciando verso la libera citt\u00e0 di Pskov, dopo aver duramente sconfitto e sottomesso Novgorod. Le ragazze ritornano e Ste\u0161a dice a Ol'ga che il suo amato Michajl Tu\u010da oggi verr\u00e0 da lei. Vlas'evna si fa convincere a raccontare una fiaba, quando si sente il fischio di Tu\u010da. Tutte le donne rientrano in casa, mentre Ol'ga va in segreto all'appuntamento. I due giovani innamorati parlano del loro futuro: infatti Ol'ga \u00e8 promessa sposa al boiardo Nikita Matuta. Improvvisamente si sente un rumore di passi in avvicinamento: Tu\u010da scavalca la recinzione mentre Ol'ga si nasconde in un cespuglio. Entrano il principe Tokmakov con Matuta. Tokmakov rivela a Matuta che Ol'ga \u00e8 sua figlia adottiva, e che sua madre \u00e8 la boiarda Vera \u0160eloga mentre il vero padre \u00e8 ignoto. Si sente il suono di campane che convoca al ve\u010de. Ol'ga \u00e8 scossa dalle notizie che ha appena ascoltato.\nScena seconda. La piazza del mercato di Pskov, di notte. Il popolo accorre. In piazza il messaggero Ju\u0161ko Velebin, giunto da Novgorod, riferisce che la citt\u00e0 \u00e8 stata presa e che lo zar Ivan il Terribile sta marciando su Pskov. Il popolo \u00e8 in preda al panico. Tokmakov e Matuta esortano alla sottomissione allo zar, ma Tu\u010da \u00e8 contrario a questa idea, incita alla la popolazione alla resistenza e se ne va con alcuni giovani di Pskov per nascondersi nei boschi. La folla \u00e8 afflitta e turbata ed il principe Tokmakov esorta nuovamente ad accogliere in pace lo zar.\nAtto II.\nScena prima. La grande piazza di Pskov. Presso le case ci sono tavoli con pane e sale, in segno di sottomissione. La folla ha paura in attesa dell'arrivo dello zar. Ol'ga molto turbata riferisce a Vlas'evna il segreto di cui \u00e8 involontariamente venuta a conoscenza la sera prima. Vlas'evna cerca di consolarla, ma ha un cattivo presentimento per la sorte di Ol'ga. Lo zar entra solennemente in citt\u00e0, mentre il popolo implora la sua grazia.\nScena seconda. Una stanza a casa di Tokmakov. La nobilt\u00e0 di Pskov incontra qui Ivan il Terribile. Ol'ga serve lo zar, che la tratta con benevolenza, avendo notato in lei i tratti della madre Vera \u0160eloga. Quindi lo zar manda via tutti i presenti, per rimanere solo con Tokmakov. Parlando con il principe si convince definitivamente che Ol'ga \u00e8 sua figlia ed, emozionato dai ricordi di giovent\u00f9, esclama: \"Dio conservi Pskov!\".\nAtto III.\nScena prima. In un bosco lungo la strada che conduce al monastero Pskovo-Pe\u010derskij Uspenskij. Nel bosco lo zar va a caccia. Inizia un temporale. Ol'ga si sta recando con le altre ragazze al monastero per pregare, ma \u00e8 un pretesto per incontrarsi di nascosto con Tu\u010da: infatti la ragazza fa apposta a rimanere indietro. I due innamorati si vedono ed Ol'ga cerca di convincere Tu\u010da a tornare con lei a Pskov, in quanto lo zar si sta mostrando benevolo con la citt\u00e0. All'improvviso entra in scena Matuta con il suo seguito: il vecchio, insospettito dall'indifferenza di Ol'ga nei suoi confronti, la stava seguendo di nascosto, ed ora ha capito tutto. Tu\u010da cade ferito, Ol'ga sviene e viene portata via da uno sgherro di Matuta, che minaccia di svelare allo zar il tradimento di Tu\u010da.\nScena seconda. Il quartier generale dello zar a Pskov, di notte. Ivan il Terribile \u00e8 solo e si abbandona ai ricordi. La sua meditazione \u00e8 interrotta dalla notizia che la guardia dello zar ha catturato Matuta, che aveva cercato di rapire Ol'ga. Lo zar \u00e8 adirato e non ascolta Matuta, che tenta di parlargli di Tu\u010da. Ol'ga viene fatta entrare. Ivan dapprima la ascolta con diffidenza, ma poi la sincera ammissione della ragazza del suo amore per Tu\u010da e la sua conversazione dolce e piena di sentimento affascinano lo zar. Improvvisamente Tu\u010da, ripresosi dalla ferita, attacca con il suo drappello la guardia dello zar per liberare Ol'ga. Lo zar ordina di uccidere i ribelli e di condurgli Tu\u010da, che per\u00f2 riesce a sfuggire alla cattura. Da lontano giungono ad Ol'ga le parole di addio del suo amato. La ragazza corre fuori dalla tenda e cade, ferita per errore da una guardia. Ol'ga muore e lo zar disperato si china sul corpo della figlia. Il popolo entra in scena e piange la morte della povera fanciulla."}
{"id": "3885941", "revid": "729019", "url": "https://it.wikipedia.org/wiki?curid=3885941", "title": "Samuel Parkman Tuckerman", "text": "Perfezion\u00f2 i propri studi in Inghilterra e Svizzera e, dal 1840 fu organista della St.Paul Episcopal Church.\n\u00c8 noto essenzialmente per le sue composizioni di carattere ecclesiastico (fra cui \"Introductory Voluntary for Organ\"), ma ha anche scritto e raccolto in pubblicazioni la musica d'organo sua e di altri, dando vita a \"Mysterious Presence, Source of All\" e \"A Collection of Cathedral Chants: Including the Gregorian Tones, Adapted to the Canticles, and Occasional Services, of the Protestant Episcopal Church\", ."}
{"id": "3885944", "revid": "287204", "url": "https://it.wikipedia.org/wiki?curid=3885944", "title": "Sh2-118", "text": "Sh2-118 \u00e8 un'estesa nebulosa a emissione visibile nella costellazione del Cigno.\nSi individua nella parte nordoccidentale della costellazione, pochi gradi a ovest della Nebulosa Nord America; il periodo pi\u00f9 indicato per la sua osservazione nel cielo serale ricade fra i mesi di luglio e dicembre ed \u00e8 notevolmente facilitata per osservatori posti nelle regioni dell'emisfero boreale terrestre.\nSi tratta di un debole sistema di filamenti nebulosi centrati apparentemente nella regione attorno alla stella 72 Cygni; le sue dimensioni sono comunque notevoli, estendendosi per circa 8\u00b0 e collegandosi apparentemente con altre nubi vicine, come Sh2-113, Sh2-114 e il grande sistema di Cygnus X e Sh2-109. L'unica stima della distanza per questa nebulosa \u00e8 stata effettuata nel 2003 e fornisce un valore di 3800\u00a0parsec (circa 12400 anni luce); se questa misura dovesse rivelarsi corretta, Sh2-118 si troverebbe ben al di l\u00e0 del sistema di Cygnus\u00a0X e probabilmente anche all'esterno del Braccio di Orione."}
{"id": "3885946", "revid": "125619577", "url": "https://it.wikipedia.org/wiki?curid=3885946", "title": "Peter Arnold Heise", "text": "Biografia.\nI genitori di Heise tentarono di spingerlo a diventare un avvocato, ma i voti eccellenti in campo musicale ottenuti a scuola gli fecero cambiare idea. Ha iniziato a scrivere canzoni all'et\u00e0 di 19 anni. Da giovane raccolse diverse centinaia di canti popolari direttamente dalla gente comune, melodie che impieg\u00f2 successivamente in \"Tornerose\" (\"Bella Addormentata\") e \"Bergliot\" (\"Un romanzo danese storico\"). Ha studiato con Niels Wilhelm Gade, che ebbe una grande influenza sul suo stile. Dal 1857 al 1865, fu insegnante e organista all'Accademia di Sor\u00f8.\nNel 1860 music\u00f2 il poema di Hans Christian Andersen \"Jylland Mellem tvende Have\" (\"Jutland tra due mari\")."}
{"id": "3885947", "revid": "729019", "url": "https://it.wikipedia.org/wiki?curid=3885947", "title": "Rachilde", "text": "Nacqua a Cros, tra Ch\u00e2teau-l'\u00c9v\u00eaque e P\u00e9rigueux, in Dordogna. Apparteneva al filone del decadentismo.\nPubblic\u00f2 sotto gli pseudonimi di \"Jean de Childra\" e \"Jean de Chibra\".\nSoprannominata \"Mademoiselle Baudelaire\" da Maurice Barr\u00e8s e definita \"un distinto pornografo\" da Jules Barbey d'Aurevilly, Rachilde \u00e8 una delle pi\u00f9 complesse figure letterarie ad emergere a cavallo tra il XIX e XX secolo. La sua produzione pi\u00f9 nota comprende i romanzi \"Monsieur V\u00e9nus\" (1884), \"La Jongleuse\" (1900, rev. 1925) e un lavoro saggistico dal titolo \"Pourquoi je ne suis pas f\u00e9ministe\" (1928) in cui si afferma notoriamente, \"non ho mai avuto alcuna fiducia nelle donne in quanto l'eterno femminino mi ha tradito per primo in veste materna.\"\nBisessuale, irriverente e indipendente, nei suoi biglietti da visita si poteva leggere: \"Rachilde - Uomo di lettere\". Secondo Petra Dierkes-Thrun, docente del Department of Comparative Literature dell'Universit\u00e0 di Stanford, Rachilde ha giocato un ruolo non ancora pienamente riconosciuto nel plasmare l'eredit\u00e0 di Oscar Wilde. L'Oscar Wilde che conosciamo oggi non esisterebbe senza Rachilde. Nel periodo in cui Wilde era poco pi\u00f9 di una battuta, Rachilde ha scritto articoli che difendevano l'amore omosessuale, ha esaminato l'opera di Wilde e commissionato nuove traduzioni dei suoi romanzi e opere teatrali. Senza Rachilde, che ha ospitato uno dei primi salotti d'avanguardia di Parigi e curato una delle riviste letterarie pi\u00f9 influenti d'Europa, il \"\"Mercure de France\",\" scrive Dierkes-Thrun, l'eredit\u00e0 di Wilde sarebbe stata molto diversa.\nScandalosa in giovent\u00f9, insultata dai moralisti, nonch\u00e9 dalle prime femministe, le sue opere ignorate o dimenticate negli anni dopo la morte, Rachilde oscilla tra decadenza e modernismo letterario e tra una misoginia virulenta e una profonda convinzione del suo proprio valore femminile.\nI primi anni.\nMarguerite Eymery nasce nel febbraio del 1860, unica prole del matrimonio in gran parte infelice dei suoi genitori. Il padre \u00e8 un funzionario militare che avrebbero preferito un figlio maschio al posto suo, mentre la madre \u00e8 una donna eccentrica seguace dello spiritismo che poco si cura di lei.\nMarguerite \u00e8 una lettrice vorace sin dalla pi\u00f9 giovane et\u00e0, la mancanza di sorveglianza da parte dei genitori le diede campo libero nella biblioteca del nonno, dove molte letture - in quegli anni - sarebbero state considerate non adeguate per una ragazza. La produzione giovanile che ci \u00e8 pervenuta mostra come fosse una scrittrice accanita sin dai dodici anni, teneva infatti un quaderno di appunti e pubblicava i suoi primi racconti in un giornale locale. In questi scritti la giovane Marguerite mostra interesse verso l'identit\u00e0 sessuale e le problematiche relative alle questioni di genere, temi che emergeranno di volta in volta nelle sue opere della maturit\u00e0. Non aveva ancora sedici anni quando comincia a scrivere pezzi commissionati di narrativa e saggistica per la stampa locale usando lo pseudonimo di \"Rachilde\". Sosteneva che il nome era stato suggerito da un nobiluomo svedese che l'aveva contattata in modo soprannaturale e le dettava i suoi racconti, il che era presumibilmente un elaborato stratagemma per fare pensare alla madre che lei non era veramente responsabile per i temi scandalosi che trattava.\nMaturit\u00e0 e trasferimento a Parigi.\nNel 1878, part\u00ec per Parigi contro la volont\u00e0 del padre, ma accompagnata dalla madre come chaperon. Gli anni 1880 furono un periodo d'oro della letteratura a Parigi. L'aumento dei livelli di alfabetizzazione generale, i progressi nella tecnologia della stampa e la 'Haussmannisazione' della citt\u00e0 furono tutti elementi che si combinarono insieme creando un clima che rese possibile la pubblicazione di pi\u00f9 di cinquanta quotidiani e molte piccole riviste letterarie.\nRachilde e suo marito, Alfred Vallette, fondarono e lavorarono in una di queste, il \"Mercure de France\", dove apparvero le suo prime recensioni e i primi saggi. L'essersi trasferita a Parigi permise anche a Rachilde, per la prima volta, di far parte di un gruppo di artisti la cui sensibilit\u00e0 coincideva con la sua. Il suo primo romanzo Monsieur de la Nouveaut\u00e9 fu pubblicato nel 1880 con un'introduzione di Ars\u00e8ne Houssaye, seguito poco dopo dallo sviluppo di un circolo letterario di decadenti e simbolisti. All'interno di questo cerchio, Rachilde si considerava un lupo mannaro: iconoclasta, impaziente di preoccupazioni piccolo-borghesi, e sprezzante della \"folla imbecille\" che, per lei, \u00e8 sempre stata contro l'individuo (\"Face \u00e0 la peur\", 1942).\nAnche se Rachilde era sposata con un uomo, la sua esperienza non era quello tipica di una cisgender, eterosessuale femminile. Rachilde era nota per vestire in abiti maschili, anche se questo era in diretta violazione della legge francese.. Inoltre, Rachilde aveva avuto almeno una relazione con una donna prima del suo matrimonio.\nNel 1884, Rachilde scrisse e pubblic\u00f2 \"Monsieur Venus\", la storia di una nobildonna che preferisce vestirsi da uomo, che prende come amante un squattrinato sarto di fiori artificiali, e lentamente ma inesorabilmente trasforma le sue caratteristiche maschili in tratti femminili. La conclusione della storia dove sia il divario di genere e le distinzioni tra umani e non umani si confondono, resta estremamente inquietante e quasi preveggente in termini di recenti dibattiti intorno all'incarnazione. L'opera \u00e8 pionieristica per quanto riguarda i temi femministi. Ha anche un'ispirazione autobiografica perch\u00e9 \u00e8 noto come Rachilde avesse l'abitudine di indossare ella stessa abiti da uomo., arrivando persino nel 1885 a chiedere e ottenere il permesso dalla Prefettura di polizia per poter andare in giro travestita.\nSimbolismo e decadentismo.\nSimbolismo e decadentismo hanno avuto luogo nel corso del tardo XIX secolo e all'inizio del XX secolo. Sono visti come parte del movimento pi\u00f9 grande dell'arte d'avanguardia. Il Simbolismo si concentra sull'uso di personaggi, oggetti di scena ed eventi che non servono alla trama, ma piuttosto rappresentano idee complesse. Il Simbolismo utilizza esperienze sensoriali per spiegare ci\u00f2 che non pu\u00f2 essere comunicato attraverso le parole. Spesso coinvolge ricordi, sogni o eventi soprannaturali / spirituali. \u00c8 nato come risposta al movimento dell'arte naturalista che aveva dominato il mondo dell'arte europea per tutto il fine del diciannovesimo secolo. Mette per primo in discussione l'idea di realt\u00e0, verit\u00e0 e normalit\u00e0 che era stata cos\u00ec semplice nell'arte naturalistica. L'arte decadente si concentra sulla glorificazione di tutte le forme di esperienza sensuale. L'utilizzo estremo del dolore e della miseria in una luce romantica. Il Decadentismo, insieme al movimento simbolista, si oppone alla societ\u00e0 tradizionale e al pensiero mainstream.\nRachilde e suo marito, Alfred Vallette, furono tra le personalit\u00e0 pi\u00f9 influenti del simbolismo e del decadentismo a Parigi. Fondarono il \"Mercure de France\", nonch\u00e9 una casa editrice per giovani talenti. Rachilde e il marito animarono gli incontri noti come \"salotti\" ogni Marted\u00ec pomeriggio durante i quali giovani artisti potevano incontrare scrittori affermati. Ci\u00f2 contribu\u00ec a lanciare la carriera di molti scrittori di rilievo. Uno degli scrittori pi\u00f9 noti partecipanti a questi incontri fu Oscar Wilde, che \u00e8 stato ispirato in parte dal libro di Rachilde \"Monsieur Venus.\" Un altro famoso partecipante fu Alfred Jarry, il drammaturgo autore del capolavoro d'avanguardia \"Ubu Roi\". Rachilde contribu\u00ec anche al successo del Theatre de I'Ouvre e del Theatre d'Art, scrivendo recensioni sugli spettacoli teatrali nella sua rivista.\nRachilde scrisse anche diverse opere teatrali di rilievo nel mondo simbolista. La pi\u00f9 nota e importante delle sue opere teatrali \u00e8 stata l'atto unico \"L'Araign\u00e9e de Cristal\" o \"Il cristallo del ragno\" che debutt\u00f2 nel 1892. Quest'opera mostra una madre e un figlio, in preda al terrore, mentre parlano di uno specchio fracassato. L'opera \u00e8 famosa per l'uso dei ruoli di genere e il simbolismo dello specchio. In esso, lo specchio non riflette semplicemente la persona di fronte ma circonda e crea un abisso insondabile.\nMuore dimenticata a Parigi il 4 aprile 1953, all'et\u00e0 di 93 anni."}
{"id": "3885948", "revid": "1573940", "url": "https://it.wikipedia.org/wiki?curid=3885948", "title": "Calais camerounensis", "text": "Calais camerounensis \u00e8 una specie di coleottero della famiglia Elateridae.\nDistribuzione e habitat.\n\"C. camerounensis\" \u00e8 presente nel Camerun."}
{"id": "3885952", "revid": "1573940", "url": "https://it.wikipedia.org/wiki?curid=3885952", "title": "Leptomys arfakensis", "text": "Leptomys arfakensis () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 138 e 151\u00a0mm, la lunghezza della coda tra 146 e 146\u00a0mm, la lunghezza del piede tra 36 e 39\u00a0mm e la lunghezza delle orecchie tra 21 e 21\u00a0mm.\nAspetto.\nLa pelliccia \u00e8 soffice e vellutata. Il colore delle parti dorsali \u00e8 bruno fulvo, giallastro sui fianchi, mentre le parti ventrali sono bianche. \u00c8 presente una striscia mediana di pelle priva di peli che attraversa le spalle e si estende in avanti fino alla fronte. Una maschera scura \u00e8 presente intorno agli occhi. Le orecchie sono grandi, marroni scure e cosparse di piccoli peli scuri. Le vibrisse sono lunghe fino a 70\u00a0mm. La coda \u00e8 lunga quanto la testa ed il corpo, \u00e8 marrone scuro con l'estremit\u00e0 bianca, \u00e8 ricoperta da 17-18 anelli di scaglie per centimetro ed \u00e8 praticamente priva di peli. \nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nella penisola di Vogelkop, nella estrema parte nord-occidentale della Nuova Guinea.\nVive probabilmente in foreste tropicali basso-montane a 1.000 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "3885954", "revid": "1573940", "url": "https://it.wikipedia.org/wiki?curid=3885954", "title": "Leptomys elegans", "text": "Leptomys elegans () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 143 e 194\u00a0mm, la lunghezza della coda tra 125 e 164\u00a0mm, la lunghezza del piede tra 36 e 43\u00a0mm, la lunghezza delle orecchie tra 18 e 26\u00a0mm e un peso fino a 120\u00a0g.\nAspetto.\nLa pelliccia \u00e8 soffice e vellutata. Il colore delle parti superiori \u00e8 fulvo, pi\u00f9 scuro sulla schiena e pi\u00f9 chiaro sui fianchi, mentre le parti inferiori sono bianche o crema. \u00c8 presente una striscia mediana di pelle priva di peli che attraversa le spalle e si estende in avanti fino alla fronte. Le orecchie sono grandi e marroni. Il dorso delle zampe \u00e8 finemente ricoperto di peli bianchi. La coda \u00e8 pi\u00f9 corta della testa e del corpo, \u00e8 marrone scuro sopra, priva di pigmento sotto, la punta \u00e8 bianca ed \u00e8 ricoperta da 8-13 anelli di scaglie per centimetro. Il cariotipo \u00e8 2n=48 FN=54.\nBiologia.\nComportamento.\n\u00c8 una specie terricola.\nAlimentazione.\nSi nutre principalmente di insetti.\nRiproduzione.\nLe femmine danno alla luce una media di 1,75 piccoli alla volta.\nDistribuzione e habitat.\nQuesta specie \u00e8 diffusa nella parte orientale della Nuova Guinea.\nVive nelle foreste secondarie ed in vecchi campi agricoli tra 400 e 1.600 metri di altitudine. Probabilmente \u00e8 presente anche nelle foreste tropicali primarie.\nStato di conservazione.\nLa IUCN Red List, considerato il vasto areale, la popolazione numerosa, classifica \"L.elegans\" come specie a rischio minimo (LC)."}
{"id": "3885955", "revid": "1543377", "url": "https://it.wikipedia.org/wiki?curid=3885955", "title": "Tsukasa Hosaka", "text": "Carriera.\nCalciatore.\nLaureato all'universit\u00e0 Meiji, dopo l'assunzione alla Furukawa Electric pass\u00f2 alla sezione calcistica del circolo aziendale con la quale vinse tre edizioni della Coppa dell'Imperatore e partecip\u00f2 alle prime tre edizioni della Japan Soccer League. Conta 19 presenze nella nazionale maggiore, partecipando alle qualificazioni ai Mondiali del 1962 e alla rappresentativa giapponese alle Olimpiadi di Tokyo.\nDopo il ritiro.\nRitiratosi dal calcio giocato, continu\u00f2 a svolgere la propria professione di dirigente d'azienda ottenendo, tra il 1973 e il 1977, l'incarico di allenatore del Kofu Club. Nel 1998 si candid\u00f2 alle elezioni della Camera dei consiglieri per il Partito Liberal Democratico, senza risultare eletto."}
{"id": "3885959", "revid": "729019", "url": "https://it.wikipedia.org/wiki?curid=3885959", "title": "Frattura di Goyrand-Smith", "text": "La frattura di Goyrand-Smith \u00e8 una frattura del radio distale, anche detta frattura di Colles inversa in quanto la dislocazione del frammento epifisario, nel piano sagittale, avviene in senso inverso. \u00c8 invece identica la sede e il decorso della rima di frattura.\nEpidemiologia.\n\u00c8 molto pi\u00f9 rara della frattura di Colles.\nEziologia.\nSi verifica per la caduta sulla mano atteggiata in flessione.\nClinica.\nLa deformit\u00e0 viene definita a \"ventre di forchetta\" poich\u00e9 il frammento distale si sposta verso il palmo della mano.\nTrattamento.\nIl trattamento \u00e8 analogo a quello della frattura di Colles, con l'unica differenza che le manovre correttive sul frammento distale vanno dirette in senso inverso cio\u00e8 in senso estensorio."}
{"id": "3885961", "revid": "1573940", "url": "https://it.wikipedia.org/wiki?curid=3885961", "title": "Leptomys ernstmayri", "text": "Leptomys ernstmayri () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 124 e 156\u00a0mm, la lunghezza della coda tra 132 e 171\u00a0mm, la lunghezza del piede tra 33 e 42\u00a0mm, la lunghezza delle orecchie tra 15 e 24\u00a0mm e un peso fino a 69\u00a0g.\nAspetto.\nLa pelliccia \u00e8 soffice, densa e vellutata. Le parti superiori sono bruno-fulve, mentre le parti ventrali sono bianco-grigiastre. \u00c8 presente una striscia mediana di pelle priva di peli che attraversa le spalle e si estende in avanti fino alla fronte. Le zampe sono bianche. La coda \u00e8 pi\u00f9 lunga della testa e del corpo, uniformemente grigio brunastra, con l'estremit\u00e0 bianca.\nBiologia.\nComportamento.\n\u00c8 una specie terricola. Individui sono stati catturati all'interno di tane vicino a corsi d'acqua.\nDistribuzione e habitat.\nQuesta specie \u00e8 diffusa nella Provincia degli Altopiani del Sud e nella Penisola di Huon, Papua Nuova Guinea.\nVive nelle foreste mature e rigenerate tropicali tra 1.200 e 2.880 metri di altitudine.\nStato di conservazione.\nLa IUCN Red List, considerato il vasto areale e la mancanza di reali minacce, classifica \"L.ernstmayri\" come specie a rischio minimo (LC)."}
{"id": "3885962", "revid": "599013", "url": "https://it.wikipedia.org/wiki?curid=3885962", "title": "Leigh Richmond Roose", "text": "Carriera.\nClub.\nInizi e Stoke City.\nSi avvicin\u00f2 al calcio in giovent\u00f9, durante il periodo dell'universit\u00e0, giocando con il . Debutt\u00f2 con il club gallese, nell'ottobre 1895 in un'ampia vittoria senza reti subite contro il Shropshire. Gioc\u00f2 con il club per cinque stagioni vincendo una Coppa del Galles nel 1900 ai danni del Druids, che allora era la pi\u00f9 blasonata formazione in Galles.\nForte della fama ottenuta all', Leigh si trasfer\u00ec a Londra, dove gioc\u00f2 nel London Welsh, squadra fondata da ufficiali gallesi dell'esercito britannico allo scopo di \"tenere alto il nome del Galles nella metropoli\".\nGrazie alle prestazioni ottenute con la squadra, sebbene fosse una realt\u00e0 amatoriale, fu notato dallo , che gli propose un contratto: Leigh inizialmente rifiut\u00f2 per poter terminare gli studi universitari di medicina al King's College Hospital; cambiando poi idea.\nCon il club inglese, gioco per tre anni, totalizzando 81 presenze totali e oltre 40 clean sheets. Alla quale vanno aggiunti vari infortuni, che hanno portato il club per tre volta vicino alla retrocessione.\nEverton e ritorno allo Stoke.\nNotato dagli osservatori dell', nella seconda parte della stagione 1904-1905 si unisce ai \"Toffees\", per sostituire l'irlandese Billy Scott reduce da 12 partite con 17 gol subito. Grazie al suo arrivo, l'Everton riusc\u00ec a riprendersi raggiungendo la semifinale di FA Cup.\nDopo appena un anno ritorna allo , con la quale gioca altre 66 partite.\nSunderland e la fine della carriera.\nDopo le esperienze con l' e lo , si trasferisce al dove totalizza 98 presenze tra campionato e coppa. Successivamente la sua carriera raggiunge un rapido declino disputando poche partite, 29 con sette club diversi.\nL'arruolamento militare e la morte.\nAllo scoppio della prima guerra mondiale si arruol\u00f2 come volontario: le sue conoscenze di medicina gli garantirono un posto lontano dal fronte, a curare i feriti prima a Rouen, poi a Gallipoli. Tornato a Londra, si arruol\u00f2 come soldato nel 9\u00ba Battaglione dei Royal Fusiliers, e venne spedito in Francia per affrontare la Battaglia della Somme.\nQui si distinse per coraggio e perizia, coprendo i compagni con precisi colpi di fucile e venendo notato per la potenza con cui scagliava le bombe a mano nelle trincee nemiche, evidente retaggio di quando, da portiere, lanciava il pallone dalla propria met\u00e0 campo fin nel cuore dell\u2019area avversaria.\nNella guerra sul fronte occidentale, Leigh Roose sopravvisse per mesi, ottenendo una medaglia al valore. Mor\u00ec il 7 ottobre del 1916, dopo quasi sei mesi al fronte, durante un assalto alle trincee tedesche nei pressi di Gueudecourt. Nella furia della battaglia il suo corpo non fu mai ritrovato."}
{"id": "3885966", "revid": "1573940", "url": "https://it.wikipedia.org/wiki?curid=3885966", "title": "Leptomys paulus", "text": "Leptomys paulus () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 117 e 132\u00a0mm, la lunghezza della coda tra 138 e 163\u00a0mm, la lunghezza del piede tra 31 e 36\u00a0mm, la lunghezza delle orecchie tra 18 e 23\u00a0mm e un peso fino a 52\u00a0g.\nAspetto.\nLa pelliccia \u00e8 soffice, densa e setosa. Il colore delle parti dorsali \u00e8 bruno fulvo scuro, giallastro sui fianchi, le guance sono bianche, mentre le parti ventrali sono bianco-grigiastre. Una striscia mediana di pelle priva di peli attraversa le spalle e si estende in avanti fino alla fronte. Le orecchie sono grandi, marrone scure e cosparse di pochi piccoli peli scuri. Le vibrisse sono lunghe fino a 60\u00a0mm. \u00c8 presente una maschera pi\u00f9 scura intorno agli occhi. Le zampe sono bianche. La coda \u00e8 pi\u00f9 lunga della testa e del corpo, \u00e8 uniformemente scura con l'estremit\u00e0 bianca, \u00e8 ricoperta da circa 18-20 anelli di scaglie per centimetro ed \u00e8 praticamente priva di peli. \nBiologia.\nComportamento.\n\u00c8 una specie terricola.\nRiproduzione.\nFemmine gravide sono state catturate in marzo, con 1-2 embrioni impiantati.\nDistribuzione e habitat.\nQuesta specie \u00e8 diffusa nell'estrema parte orientale della Nuova Guinea.\nVive nelle foreste pluviali tropicali basso-montane tra 1.240 e 1.540 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "3885972", "revid": "1573940", "url": "https://it.wikipedia.org/wiki?curid=3885972", "title": "Leptomys signatus", "text": "Leptomys signatus () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 140 e 155\u00a0mm, la lunghezza della coda tra 143 e 155\u00a0mm, la lunghezza del piede tra 36 e 45\u00a0mm, la lunghezza delle orecchie tra 19 e 21,5\u00a0mm e un peso fino a 80\u00a0g.\nAspetto.\nLa pelliccia \u00e8 corta, soffice, densa e vellutata. Le parti superiori sono grigio-giallastre, mentre le parti ventrali sono bianche. Sulla fronte \u00e8 presente una chiazza allungata biancastra. La coda \u00e8 lunga come la testa e il corpo, uniformemente scura con l'estremit\u00e0 bianca.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nel basso corso del fiume Fly, Nuova Guinea centro-meridionale.\nVive nelle foreste collinari o su formazioni carsiche fino a 1.400 metri di altitudine.\nStato di conservazione.\nLa IUCN Red List, considerato il vasto areale e la mancanza di reali minacce, classifica \"L.signatus\" come specie a rischio minimo (LC)."}
{"id": "3885975", "revid": "767487", "url": "https://it.wikipedia.org/wiki?curid=3885975", "title": "Il piccolo diseredato", "text": "Il piccolo diseredato (\"Ugly Duckling\") \u00e8 un film del 1939 diretto da Jack Cutting. \u00c8 l'ultimo cortometraggio d'animazione della serie \"Sinfonie allegre\" (bench\u00e9 il titolo della serie non vi appaia), distribuito negli Stati Uniti dalla RKO Radio Pictures il 7 aprile 1939. Basato sulla fiaba \"Il brutto anatroccolo\" di Hans Christian Andersen (gi\u00e0 adattata con pi\u00f9 libert\u00e0 nella stessa serie con \"L'anitroccolo eroico\" del 1931), il film vinse l'Oscar al miglior cortometraggio d'animazione ai premi Oscar 1940, venendo inserito nella riedizione del 1966 del film di montaggio \"I capolavori di Walt Disney\". \u00c8 noto anche col titolo Il brutto anatroccolo, mentre in inglese fu pubblicizzato col titolo \"The Ugly Duckling\".\nTrama.\nIn un nido di anatre, sotto gli occhi dei genitori, si schiudono le uova; ma un uovo, pi\u00f9 grosso degli altri, si schiude in ritardo e ne esce un piccolo diverso dagli altri nell'aspetto e nel verso. I genitori litigano e cos\u00ec il maschio va a vivere da solo mentre la femmina se ne va con i suoi piccoli, abbandonando il brutto l'anatroccolo. Quest'ultimo tenta di unirsi a loro, ma loro lo cacciano via in malo modo. Rimasto solo, l'anatroccolo non riesce a capire il perch\u00e9 dell'azione e prova a guardarsi nell'acqua e a causa delle onde, \u00e8 convinto di essere molto brutto.\nIn lacrime, l'anatroccolo parte alla ricerca di una nuova famiglia, prima tenta di unirsi a una nidiata di uccellini e poi di farsi adottare da un'anatra di legno. Purtroppo i tentativi falliscono, e cos\u00ec torna nello stagno scoppiando a piangere. Proprio in quel momento arrivano degli anatroccoli uguali a lui che lo invitano a unirsi a loro. Poco dopo giunge anche la loro madre, un cigno che adotta il piccolo come suo figlio. Finalmente felice, il piccolo cigno segue la sua nuova famiglia, venendo salutato da quella vecchia.\nDistribuzione.\nData di uscita.\nLe date di uscita internazionali sono state:\nEdizioni home video.\nDVD.\nUna volta restaurato, il cortometraggio fu distribuito in DVD come Easter egg nella prima edizione di \"T come Tigro... e tutti gli amici di Winnie the Pooh\", uscita il 22 agosto 2000 in America del Nord e il 12 febbraio 2002 in Italia; il corto \u00e8 visibile al termine del primo quiz a risposta multipla, poi mantenuto anche nell'edizione DVD successiva. Il corto \u00e8 presente anche nel secondo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. In Italia fu inserito anche nel DVD \"Il brutto anatroccolo e altre storie\", uscito il 3 settembre 2003 come secondo volume della collana \"Le fiabe\", mentre in America del Nord fu incluso anche nel secondo volume della collana \"Timeless Tales\" (uscito il 16 agosto 2005) e nel DVD \"The Wind in the Willows\" (uscito il 19 maggio 2009 come quinto volume della collana \"Walt Disney Animation Collection\")."}
{"id": "3885977", "revid": "217591", "url": "https://it.wikipedia.org/wiki?curid=3885977", "title": "Nostra Signora di Luj\u00e1n", "text": "Nostra Signora di Luj\u00e1n \u00e8 l'appellativo con cui i cattolici venerano la beata vergine Maria in seguito agli eventi che riguardarono un'icona del XIV secolo dell'Immacolata Concezione, il cui culto \u00e8 stato riconosciuto dalla Chiesa cattolica.\nStoria.\nL'icona della Vergine che sar\u00e0 chiamata \"di Luj\u00e1n\" giunge in Argentina nel maggio 1630. Un \"hacendado\" di Santiago del Estero, Antonio Far\u00edas, ha intenzione di edificare una cappella nella sua \"hacienda\" e ordina due immagini dell'Immacolata Concezione dal Brasile.\nI buoi inamovibili.\nIl primo evento singolare, testimoniato anche dallo stesso Far\u00edas, avvenne durante il primo trasporto delle icone. Secondo la tradizione, i carri che le trasportavano, trainati da buoi, si fermarono ai margini del fiume Luj\u00e1n, a 67 chilometri da Buenos Aires, e ogni tentativo di smuovere i buoi fu inutile, anche aggiungendo ulteriori animali da soma. Come venne tolta una delle due immagini della Vergine, i buoi del carro in questione ripresero a camminare. I presenti, credendo di trovarsi di fronte a un evento miracoloso, decisero di non portare oltre il fiume quell'immagine della Vergine, bens\u00ec di donarla alla vicina famiglia di Don Rosendo de Oramas.\nPrimo santuario e il servo Manuel.\nAssieme agli uomini della carovana viaggiava un servo di religione cattolica, Manuel, che aveva grande devozione per la Madonna. Far\u00edas gli comunic\u00f2 che da quel momento in poi sarebbe restato al servizio della Vergine di Luj\u00e1n. Manuel divenne il custode esclusivo dell'immagine fino alla morte.\nLa famiglia de Oramas costru\u00ec una cappelletta nel territorio di Partido di Pilar, a 30 chilometri dall'attuale santuario. Molti fedeli, che avevano ascoltato il racconto dei buoi inamovibili, vennero in pellegrinaggio da Buenos Aires fra il 1630 e il 1674, e l'immagine fu battezzata \"Virgen Estanciera\" e \"Patroncita Morena\". Il posto \u00e8 oggi conosciuto come \"Lugar del milagro\", e vi sorgono un convento e una nuova cappella di fango e mattoni crudi a ricordo della cappelletta originale.\nAbbandono del primo santuario e spostamento dell'immagine.\nAlla morte di Don Rosendo, la sua \"estancia\" (azienda agricola) rimase abbandonata. Tuttavia il servo Manuel rimase da solo a custodire l'icona della Vergine.\nPreoccupata per lo stato di solitudine dell'icona, e notando l'assenza di interesse per questa meta di pellegrinaggio da parte delle autorit\u00e0, la proprietaria di una vicina \"estancia\", Ana de Matos, sollecit\u00f2 all'amministratore dei beni del defunto Don Rosendo, Juan de Oramas, la cessione dell'icona della Vergine di Luj\u00e1n. La signora de Matos garant\u00ec la costruzione di una cappella degna che facilitasse i pellegrinaggi. Tuttavia, al servo Manuel non venne permesso di custodire ulteriormente l'icona.\nLe sparizioni inspiegabili.\n\u00c8 a seguito di questa cessione che avvenne una serie di eventi che sarebbero stati ritenuti inspiegabili dai protagonisti e riconosciuti successivamente come miracolosi dalla Chiesa cattolica.\nLa signora Ana de Matos install\u00f2 temporaneamente l'immagine della Vergine nel suo oratorio, ma al mattino dopo, secondo il suo racconto, scopr\u00ec che l'icona non era sull'altare dove era stata collocata. I sospetti ricaddero sul servo Manuel, e infatti l'immagine della Vergine fu trovata nella vecchia cappelletta assieme a Manuel. Tuttavia, nei giorni successivi, le sparizioni dell'immagine si ripeterono, e a nulla servirono le drastiche misure prese dalla signora de Matos, come quella di incatenare il servo Manuel al pavimento della \"hacienda\" abbandonata, per impedirgli di recarsi all'oratorio: l'immagine veniva sempre recuperata nella vecchia cappelletta.\nA questo punto la signora de Matos si rivolse al vescovo di Buenos Aires, Crist\u00f3bal de Mancha y Velazco, e al governatore di R\u00edo de la Plata, Jos\u00e9 Mart\u00ednez de Salazar. Fu deciso di organizzare una processione alla presenza delle autorit\u00e0 civili ed ecclesiastiche, alla quale partecip\u00f2 anche il servo Manuel, divenuto di nuovo il custode dell'immagine. Secondo la tradizione, le sparizioni inspiegabili cessarono definitivamente.\nIncoronazione dell'immagine.\nNel 1886 fu presentata al papa Leone XIII la petizione della Diocesi e dei fedeli di R\u00edo de la Plata per l'incoronazione della Vergine. Il pontefice benedisse la coroncina e stabil\u00ec la festivit\u00e0 nel sabato anteriore alla IV domenica dopo la Pasqua. L'incoronazione ufficiale dell'icona avvenne nel maggio 1887, oltre 250 anni dopo il suo arrivo in Argentina.\nCulto.\nFestivit\u00e0.\nLa festivit\u00e0 di Nostra Signora di Luj\u00e1n si celebra in data 8 maggio.\nPatrona dell'Argentina.\nNostra Signora di Luj\u00e1n \u00e8 riconosciuta dalla Chiesa cattolica come Patrona dell'Argentina. Dal 1949 \u00e8 patrona di questo Paese anche col titolo di Maria Ausiliatrice.\nSantuario e luoghi di culto.\nL'icona antica della Vergine viene oggi custodita nella Basilica di Luj\u00e1n, riconosciuta come basilica minore da Papa Pio XI nel 1930 e meta di innumerevoli pellegrinaggi.\nFra i luoghi di culto della Vergine di Luj\u00e1n spicca la Cappella di Nostra Signora di Luj\u00e1n in Antartide.\nFilmografia.\nLa storia della Vergine di Luj\u00e1n \u00e8 raccontata nel film argentino \"Ah\u00ed tienes a tu Madre\", presentato in anteprima nel 2004 al Festival di Mar del Plata."}
{"id": "3885978", "revid": "729019", "url": "https://it.wikipedia.org/wiki?curid=3885978", "title": "Lake Torpedo Boat Company", "text": "La societ\u00e0 Lake Torpedo Boat di Bridgeport (Connecticut) fu una delle prime aziende produttrici di sommergibili per la marina degli Stati Uniti. Fondata da Simon Lake nel 1912, la societ\u00e0 era in competizione con la Electric Boat Company di John Philip Holland fino a quando difficolt\u00e0 finanziarie condussero alla chiusura delle operazioni nel 1924."}
{"id": "3885982", "revid": "1632387", "url": "https://it.wikipedia.org/wiki?curid=3885982", "title": "Dislivello", "text": "Il dislivello \u00e8 un termine topografico che denota la differenza di altitudine (o di livello) tra due punti rispetto a una superficie di riferimento.\nCome si calcola.\nLa differenza di quota (o dislivello) fra due punti sulla superficie terrestre \u00e8 data da:\nformula_1 = formula_2 \ndove formula_3 e formula_4 sono le altitudini dei due punti.\nPer misurarla si fa uso di un livello oppure di un teodolite, a seconda della distanza fra i punti e l'accuratezza richiesta dai lavori topografici. \u00c8 anche misurabile con altimetri o apparecchi basati sulla tecnologia GPS, a patto evidentemente di potersi recare nei due punti tra i quali deve essere determinato il dislivello.\nDislivello positivo e dislivello negativo.\nIl dislivello viene spesso considerato quello tra il punto di partenza e quello di arrivo di un percorso. Per \"dislivello positivo\" si intende la differenza di quota tra la quota inferiore del punto di partenza e la quota superiore del punto di arrivo; viceversa, si parla di \"dislivello negativo\". Per esempio, partendo da quota 1042\u00a0m s.l.m. di Andalo e raggiungendo cima Tosa a quota 3173\u00a0s.l.m., si supera un dislivello positivo di 2131 metri (\"+2131\"). \nIn un dato percorso si definisce \"dislivello complessivo positivo\" la somma di tutti i dislivelli positivi parziali (o salite) che bisogna percorrere dal punto di partenza a quello di arrivo, e \"dislivello complessivo negativo\" la somma di tutti i dislivelli negativi parziali (o discese).\nEsempio.\nCircoscrivendo il concetto di dislivello a un campo applicativo di tipo escursionistico e sportivo, e assumendo inoltre la presenza di valori di errore dell'ordine dei metri per chilometro, la tabella che segue riporta le quote altimetriche e i dislivelli (positivi e negativi) tra alcune localit\u00e0 toccate dalla quinta tappa dell'Alta via della Valle d'Aosta n. 1. \nIl dislivello complessivo positivo per raggiungere Gressoney da Niel lungo il percorso dell'Alta via \u00e8 invece di +979 m, mentre quello negativo (ovvero la somma delle discese) \u00e8 di \u20131124 m. Naturalmente valori di questo tipo sono approssimazioni pi\u00f9 o meno grossolane del valore reale, dato dalla somma dei dislivelli tra tutti i punti percorsi, nessuno escluso. Con il crescere del numero dei punti rilevati tale approssimazione tender\u00e0 spesso a migliorare; anche in tratti che a un livello di dettaglio minore erano stati considerati complessivamente in salita potrebbero essere individuati brevi tratti di discesa, e viceversa.\nNelle operazioni di certificazione dei dislivelli di gare di corsa in montagna mediante tracce GPS viene considerato adeguato un campionamento del dislivello in un punto ogni 10 metri di sviluppo del percorso oggetto della certificazione.\nDislivello e pratiche sportive.\nIl dislivello da superare nel corso di una escursione \u00e8 uno degli elementi che ne determinano la maggiore o minore difficolt\u00e0. A parit\u00e0 di sviluppo planimetrico e di altri fattori (come ad esempio la natura del terreno o la sua esposizione) maggiore \u00e8 il dislivello positivo da superare e maggiore sar\u00e0 l'impegno fisico richiesto per completare l'escursione stessa. \nI tempi di percorrenza degli itinerari escursionistici in montagna vengono stimati in prima approssimazione in base al dislivello da percorrere. Il Club Alpino Italiano generalmente ipotizza che un escursionista mediamente allenato percorra dai 300 ai 350 metri di dislivello positivo all'ora. Se la salita \u00e8 ripida ma senza particolari difficolt\u00e0 oppure l'escursionista \u00e8 molto allenato, questi valori possono per\u00f2 essere superati di molto. In discesa il tempo di percorrenza evidentemente si riduce, in genere a circa i \u2154 di quello stimato per la salita.\nI valori di dislivello da percorrere, sia complessivo sia per km di sviluppo, sono anche uno degli elementi che concorrono alla classificazione delle corse in montagna adottata delle competenti federazioni sportive nazionali e internazionali. Ad esempio il regolamento FIDAL per la corsa in montagna definisce la specialit\u00e0 del \"kilometro verticale\" come:\nL'indicazione del dislivello viene anche utilizzata nella descrizione di itinerari e competizioni da gruppi e associazioni sportive che si occupano di varie altre attivit\u00e0 all'aria aperta, come ad esempio la mountain bike o lo sci alpinismo.\nCertificazione.\nI valori di dislivello delle gare di maggiore importanza possono venire certificati da organismi sportivi nazionali o internazionali, i quali in genere basano tale certificazione su tracce GPS."}
{"id": "3885986", "revid": "287204", "url": "https://it.wikipedia.org/wiki?curid=3885986", "title": "Nostra Signora di Luj\u00e0n", "text": ""}
{"id": "3885987", "revid": "287204", "url": "https://it.wikipedia.org/wiki?curid=3885987", "title": "Nostra Signora di Lujan", "text": ""}
{"id": "3885991", "revid": "1571574", "url": "https://it.wikipedia.org/wiki?curid=3885991", "title": "The Book of Mormon", "text": "The Book of Mormon \u00e8 un musical satirico originale con libretto, musica e testi di Trey Parker, Robert Lopez e Matt Stone . Meglio noti per la serie televisiva satirica \"South Park\", Parker e Stone hanno collaborato alla composizione della colonna sonora con Lopez, che aveva collaborato alle orchestrazioni e alla stesura di \"Avenue Q\". La storia \u00e8 una satira religiosa, volta a scherzare sulle organizzazioni ecclesiastiche, ma anche sulle strutture dello stesso teatro musicale, e mostra l'interesse degli autori verso il mormonismo e il musical.\n\"The Book of Mormon\" racconta la storia di due giovani missionari mormoni inviati in un remoto villaggio nel Nord dell'Uganda, dove un brutale signore della guerra minaccia le popolazioni locali. Ingenui e ottimisti, i due provano a diffondere l'insegnamento del Libro di Mormon, ma hanno serie difficolt\u00e0 ad integrarsi con la popolazione locale, troppo spaventata dalla fame, dalla miseria e dall'AIDS.\nDopo quasi sette anni di lavoro, il musical approda a Broadway nel marzo 2011. \"The Book of Mormon\" ha ricevuto recensioni molto positive ed importanti riconoscimenti teatrali, tra i quali nove Tony Award, uno dei quali al miglior musical. L'incisione discografica della colonna sonora del musical cantata dal cast originale \u00e8 stata pubblicata nel marzo 2011 ed \u00e8 diventato uno dei pi\u00f9 grandi successi discografici nella storia di Broadway degli ultimi quarant'anni, arrivando al terzo posto nelle classifiche \"Billboard\".\nTrama.\nAtto I.\nAlla Chiesa di Ges\u00f9 Cristo dei santi degli ultimi giorni di Provo un giovane missionario, Kevin Price, istruisce un gruppo di altri mormoni su come convertire porta a porta la persone al mormonismo (\"Hello\"). Uno dei missionari, Arnold Cunningham, \u00e8 un giovanotto sovrappeso e ingenuo che continua a provare a convertire persone, ma evidentemente \u00e8 senza speranza. Price, invece, crede che se riuscir\u00e0 a convertire abbastanza persone, i suoi superiori lo manderanno ad Orlando, per la sua missione della durata di due anni. Le sue speranze vengono deluse e lui e Cunningham vengono mandati insieme in Uganda (\"Two By Two\"). Dopo aver salutato le proprie famiglie, i due giovani di buone speranze partono dall'aeroporto di Salt Lake City. Price \u00e8 certo di essere destinato a qualcosa di grande, mentre Cunningham \u00e8 felice di avere un nuovo miglior amico, un ragazzo conosciuto solo il giorno prima (\"You And Me (But Mostly Me)\").\nAppena arrivati nell'Uganda del Nord, i due vengono derubati da due soldati locali al soldo di un brutale signore della guerra, il generale Butt Fucking Naked (riferimento al reale generale liberiano Joshua Milton Blahyi, noto con il nome di generale Butt Naked a causa della sua abitudine di combattere nudo). Mafala Hatimbi e altri abitanti conducono i due missionari al villaggio, dove li introducono nel loro mondo di carestia, fame, povert\u00e0 ed AIDS. Gli abitanti del villaggio, per allontanare la malasorte ripetono di continuo la formula \u201cHasa Diga Eebowai\u201d, spesso cantandola. I due missionari cantano con loro, per poi scoprire che la frase significa \u201cFottiti, Dio!\u201d (\"Hasa Diga Eebowai\"). Gli abitanti, quindi, bestemmiano continuamente per rallegrarsi.\nIn seguito Nabulungi, la figlia di Mafala, porta i due missionari al loro quartier generale, dove incontrano gli altri mormoni che operano in quella zona, incapaci di convertire le popolazioni autoctone. Elder McKinley, capo dei mormoni, spiega a Price e a Cunningham che, per sopravvivere in mezzo a tanti miscredenti, l'unica soluzione \u00e8 non mostrare i propri sentimenti (McKinley lo fa in tutti i sensi: \u00e8 un omosessuale represso) e far finta che nulla di brutto accada, spegnendo la propria emotivit\u00e0 come una lampadina (\"Turn It Off\"). Anche gli altri mormoni concordano con McKinley e non mostrano mai i propri sentimenti. Price \u00e8 pieno di dubbi e ansie, ma Cunningham lo rassicura e gli dice che riuscir\u00e0 a convertire i nativi (\"I Am Here for You\").\nPrice \u00e8 certo di riuscire dove gli altri mormoni hanno fallito, cos\u00ec si mette alacremente all'opera e racconta ai nativi la storia e i principi del mormonismo con una celebrazione del profeta Joseph Smith (\"All-American Prophet\"). I nativi non trovano interessanti le questioni religiose e ignorano Price, ritenendolo arrogante e fastidioso. Poco dopo l'esibizione di Price arriva il generale General Butt-Fucking-Naked, che pretende che tutte le donne del villaggio siano circoncise entro la fine della settimana; ci\u00f2 scatena la rabbia dei nativi. Il generale, per soffocare le proteste, elimina un paesano. Nabulungi, tornata sana e salva a casa, spinta dai discorsi di Price sul Paradiso, sogna una vita migliore nel paese d'origine dei missionari bianchi (\"Sal Tlay Ka Siti\").\nAl quartier generale dei mormoni, Elder McKinley \u00e8 in preda ad una crisi di panico, dopo aver ricevuto un messaggio del Presidente di missione che esige di essere informato su tutti i progressi compiuti. La verit\u00e0 \u00e8 che la situazione \u00e8 disastrosa e che anche Price e Cunningham hanno fallito, annientando tutte le speranze di Elder McKinley. Price, scioccato per aver assistito all'esecuzione di un uomo, decide di lasciar perdere la missione e di chiedere il trasferimento ad Orlando. Cunningham, sempre fedele, gli promette di seguirlo ovunque (\"I Am Here For You (Reprise)\"). Tuttavia Price, stanco dal comportamento infantile del ragazzo, decide di scaricarlo come compagno di missione. Cunningham, solo e disperato, cerca di farsi coraggio, ma i suoi pensieri vengono bruscamente interrotti dall'arrivo di Nabulungi, desiderosa di apprendere maggiori informazioni sul Libro di Mormon (\"Man Up\").\nAtto II.\nCunningham tuttavia, non conosce veramente il Libro di Mormon, cos\u00ec infarcisce il suo insegnamento con nozioni estrapolate da romanzi fantasy e film di fantascienza (\"Making Things Up Again\"). I nativi vedono nelle storie inventate da Cunningham dei riferimenti alle proprie vicissitudini legate ai problemi dell'Uganda. Cunningham si sente in colpa per aver raccontato frottole agli ugandesi, ma poi razionalizza: se queste storie hanno fatto loro bene non possono essere sbagliate. Mentre Price si prepara a lasciare il villaggio ripensa a un episodio della sua infanzia, quando rub\u00f2 una merendina dalla cucina e diede la colpa al fratello con il fratello Jack che venne punito al posto suo. Da questo ricordo scaturiscono i terribili incubi fatti da bambino sull'Inferno e scopre con orrore di viverli nuovamente (\"Spooky Mormon Hell Dream\").\nSvegliatosi dall'incubo, Price si accorge di aver sbagliato ad abbandonare la missione. Mentre Cunningham annuncia l'arrivo di dieci nuovi collaboratori, Price afferma di voler restare nella missione, ma l'altro mormone \u00e8 troppo ferito per ascoltarlo. Price, desideroso di mostrarsi pentito e memore del motivo della missione, affronta il Generale per tentare di convertirlo con il Libro di Mormon (\"I Believe\").\nGli ugandesi, stupiti dal coraggio del missionario, decidono di battezzarsi in massa e di convertirsi al mormonismo. Nabulungi e Cunningham condividono un momento molto intimo, in cui la ragazza gli chiede di battezzarlo (\"Baptize Me\"). I mormoni festeggiano la fede ritrovata e l'affinit\u00e0 che sentono con gli ugandesi (\"I Am Africa\"). Per\u00f2, Price non \u00e8 riuscito a convertire il Generale, e ora affoga il proprio dispiacere in numerose tazze di caff\u00e8 in un bar di Kitguli, dove infine Cunningham riesce a trovarlo. Cunningham gli spiega che loro due dovranno comportarsi da veri missionari, visto che il Presidente di Missione ha intenzione di venirli a trovare per congratularsi personalmente con loro dei successi ottenuti. Quando l'amico lo lascia, Price riflette amaramente su tutte le promesse fattegli dalla Chiesa, dalla vita e dalla famiglia che non sono mai state mantenute (\"Orlando\").\nLa sera stessa Price e Cunningham vengono nominati migliori missionari d'Africa e gli Ugandesi raccontano al Presidente di Missione la storia di Joseph Smith (\"Joseph Smith American Moses\"), smascherando cos\u00ec tutte le invenzioni e le digressioni fantastiche aggiunte da Cunningham rispetto al Libro di Mormon. Il Presidente di missione manda al quartier generale i missionari e, furioso, dice a Nabulungi e agli altri ugandesi di non essere veri mormoni. Cunningham \u00e8 depresso e si sente un fallito per aver raccontato tante bugie e aver ingannato gli ugandesi, sentendosi inoltre tradito dalla Chiesa. Price, tuttavia, si riappacifica con Cunningham, capendo che l'amico ha avuto ragione fino al primo momento: non \u00e8 la conoscenza delle Sacre Scritture il vero valore della religione, bens\u00ec \u00e8 il saper aiutare le persone in difficolt\u00e0 (\"You And Me (But Mostly Me) (Reprise)\").\nNabulungi, credendo che Cunningham l'abbia voluta ingannare, racconta agli abitanti del villaggio che il missionario \u00e8 stato divorato dai leoni, ma scopre che i suoi connazionali avevano compreso che Cunningham parlava per metafore per far meglio capire a loro il significato del Libro di Mormon. Proprio mentre il Generale sta per attaccare il villaggio, tornano Price e Cunningham accolti benevolmente dagli abitanti e i due, speculando sul fatto che Cunningham sia risorto e inventando altri corollari alla loro dottrina, riescono a far fuggire il Generale. I missionari, riuniti con gli ugandesi, sono pronti a lavorare con fede e carit\u00e0 per salvare l'Africa e renderla un vero e proprio Paradiso in Terra (\"Tomorrow Is a Latter Day\").\nNumeri musicali.\nAtto Primo\n\u2020Non presente nell'incisione discografica\u2020\u2020Presente come una parte di \"Tomorrow Is a Latter Day\" nell'incisione discografica.\nProduzioni.\nBroadway.\n\"The Book of Mormon\" ha aperto all'Eugene O'Neill Theatre di Broadway il 24 marzo 2011, dopo un mese di anteprime. La produzione \u00e8 coreografata da Casey Nicholaw e diretta da Nicholaw e Parker. Le sconografie sono di Scott Pask, i costumi di Ann Roth, le luci di Brian MacDevitt. Le orchestrazioni sono di Larry Hochman e ha collaborato come vocal coach Stephen Oremus. Nel cast originale figuravano Andrew Rannells nel ruolo di Price e Josh Gad come Cunningham. Altri sostituti nel ruolo di Price sono stati Gavin Creel e Matt Doyle.\nPrimo tour statunitense.\nIl primo tour statunitense di \"The Book of Mormon\" \u00e8 partito il 14 agosto 2012 al Denver Center for the Performing Arts di Denver, Colorado, per poi replicare al Pantages Theatre di Los Angeles dal 5 settembre per i successivi tre mesi. Il tour, inizialmente, doveva partire in dicembre, ma \u00e8 poi stato anticipato di quattro mesi. Gavin Creel e Jared Gertner (Cunningham) hanno interpretato i loro ruoli fino alla fine di dicembre, quando sono stati sostituiti dagli attori del West End Mark Evans e Christopher John O'Neill dando loro la possibilit\u00e0 di iniziare le prove per gli spettacoli del Regno Unito.\nChicago.\nUna seconda produzione, differente e separata dal tour nazionale, ha debuttato al Bank of America Theatre di Chicago il primo dicembre 2012 e sarebbe dovuta essere la prima produzione in pianta stabile negli Stati Uniti dopo quella di Broadway. \u00c8 stata invece chiusa il 6 ottobre 2013, e l'esperienza \u00e8 proseguita come secondo tour nazionale statunitense.\nWest End.\nLa produttrice Sonia Friedman ha annunciato una possibile produzione del musical nel West End di Londra nel 2012. Nel gennaio 2012 l'allestimento della produzione \u00e8 stato posticipato, a causa del fatto che Parker e Stone stavano lavorando alla quindicesima stagione di \"South Park\". Il musical ha infine debuttato il 25 febbraio 2013 al Prince of Wales Theatre di Londra.\nSecondo tour statunitense.\nA seguito della chiusura dell'allestimento di Chicago, la stessa produzione \u00e8 attualmente in tour negli USA.\nRiconoscimenti.\nDrama Desk Award\nDrama League Award\nNew York Drama Critics' Circle Award\nOuter Critics Circle Award\nTony Award\nGrammy Award\nTemi e riferimenti.\n\"The Book of Mormon\" presenta temi esplicitamente religiosi, come la fede ed il dubbio. Nonostante la chiesa mormone venga palesemente messa in ridicolo, il musical infonde un messaggio di ottimismo e speranza, oltre all'insegnamento che la religione non va presa alla lettera, ma vista come una strada per condurre al meglio la propria esistenza. Matt Stone, uno dei creatori del musical, ha descritto \"The Book of Mormon\" come una \"lettera d'amore alla religione da parte di un ateo.\"\nLe canzoni sono in classico stile Broadway e il critico Frank Rich ha trovato somiglianze tra canzoni del musical con quelle di altri spettacoli musicali. Ad esempio, \"I Believe\" si ispira alla canzone \"Climb Ev'ry Mountain\" di \"The Sound of Music\", \"Hello!\" a \"The Telephone Hour\" di Bye Bye Birdie, \"Turn It Off\" a \"I'll Never Be Jealous Again\" da The Pajama Game e la ripresa di \"Orlando\" ricorda \"Tomorrow\" dal musical \"Annie\". Altre parodie sono presenti in \"You And Me (But Mostly Me)\" simile a \"Defying Gravity\" di \"Wicked\", mentre \"Sal Tiay Ka Siti\" si riferisce alle ballad di Alan Menken \"Somewhere That's Green\" e \"Part of Your World\"."}
{"id": "3885993", "revid": "28592", "url": "https://it.wikipedia.org/wiki?curid=3885993", "title": "Causa civile", "text": ""}
{"id": "3885994", "revid": "28592", "url": "https://it.wikipedia.org/wiki?curid=3885994", "title": "Aerei di linea", "text": ""}
{"id": "3885995", "revid": "158286", "url": "https://it.wikipedia.org/wiki?curid=3885995", "title": "Criterio di stabilit\u00e0 di Routh", "text": ""}
{"id": "3885997", "revid": "767487", "url": "https://it.wikipedia.org/wiki?curid=3885997", "title": "L'anitroccolo eroico", "text": "L'anitroccolo eroico (\"The Ugly Duckling\") \u00e8 un film del 1931 diretto da Wilfred Jackson. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla Columbia Pictures il 17 dicembre 1931. Il film \u00e8 liberamente ispirato alla fiaba di Hans Christian Andersen \"Il brutto anatroccolo\", che verr\u00e0 adattata pi\u00f9 fedelmente e a colori otto anni dopo ne \"Il piccolo diseredato\", ultimo corto della serie. \u00c8 stato distribuito in DVD col titolo Il brutto anatroccolo.\nTrama.\nNel pollaio di una fattoria, le uova di una gallina si schiudono ma tra di esse ce n'\u00e8 una d'anatra. La gallina caccia via l'anatroccolo,che viene cacciato via anche da tutti gli altri animali della fattoria. Il piccolo si sente solo ed emarginato, ma in seguito ad una tromba d'aria la gallina si trova separata dai suoi pulcini, in balia della corrente di un fiume che porta ad una cascata. Il coraggioso anatroccolo, senza esitazioni, sfida la sorte e decide di salvare i fratelli usando un mantice come imbarcazione. Una volta riportati tutti i pulcini sani e salvi a riva, la madre adotta anche lui nella sua nidiata, scusandosi con quest'ultimo.\nDistribuzione.\nEdizioni home video.\nUna volta restaurato, il cortometraggio fu distribuito in DVD nel secondo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004."}
{"id": "3885998", "revid": "767487", "url": "https://it.wikipedia.org/wiki?curid=3885998", "title": "Ram\u00f3n Grosso", "text": "Carriera.\nNato a Madrid, entra a far parte del Madrid fin dall'et\u00e0 di 15 anni. Nel 1964, viene ceduto in prestito per quattro mesi all', con i \"Colchoneros\" disputa 12 partite e realizza 4 reti.\nTerminato il prestito all'Atletico torna al Real, facendo parte della generazione Y\u00e9-y\u00e9 Nelle prime due stagioni diventa capocannoniere della squadra, realizzando 17 goal in 24 partite nel 1964-65 e 11 in 29 partite l'anno successivo. Debutta in Coppa dei Campioni il 23 settembre 1964, nella partita di andata valida per il primo turno vinta dal Real Madrid per 2-5 contro il Boldklubben 1909.\nCon la Nazionale Spagnola debutto il 1\u00ba febbraio 1967, ad Istanbul nello Stadio Ali Sami Yen, contro la Turchia, in una partita pareggiata 0-0 valida per le qualificazioni per gli Europei del 1968. Proprio contro la Turchia realizz\u00f2 anche il suo unico goal con le \"Furie Rosse\", a Bilbao, allo stadio Stadio di San Mam\u00e9s, nella partita di ritorno delle qualificazioni, vinta 2-0, il 31 maggio 1967.\nSi ritira nel 1976, dopo aver giocato con il Real gioca 257 partite in campionato, realizzando 57 reti. Inoltre ha vinto la Coppa dei Campioni 1965-1966, 7 Campionati Spagnoli e 3 Copa del General\u00edsimo.\nDopo il ritiro continua a restare legato alle \"Merengues\", infatti allena per due volte il Real Madrid Castilla nel 1987 e nel 1997, e collabora con la prima squadra.\nMor\u00ec nel 2002 dopo una lunga battaglia contro il cancro."}
{"id": "3886000", "revid": "287204", "url": "https://it.wikipedia.org/wiki?curid=3886000", "title": "Ramon Grosso", "text": ""}
{"id": "3886008", "revid": "599013", "url": "https://it.wikipedia.org/wiki?curid=3886008", "title": "Fernando Serena", "text": "Carriera.\n\u00c8 appartenuto alla generazione Y\u00e9-y\u00e9 del Real Madrid, con cui ha vinto soprattutto la Coppa dei Campioni 1965-1966: Serena segn\u00f2 il gol del definitivo 2-1 nella finale con il Partizan Belgrado."}
{"id": "3886013", "revid": "47040942", "url": "https://it.wikipedia.org/wiki?curid=3886013", "title": "Karl Ernst von Baer", "text": ""}
{"id": "3886014", "revid": "621682", "url": "https://it.wikipedia.org/wiki?curid=3886014", "title": "Francisco Serena", "text": ""}
{"id": "3886023", "revid": "132266", "url": "https://it.wikipedia.org/wiki?curid=3886023", "title": "Nord-Est (Cina)", "text": ""}
{"id": "3886025", "revid": "1442080", "url": "https://it.wikipedia.org/wiki?curid=3886025", "title": "Orange Prokom Open 2003 - Doppio femminile", "text": "Il doppio femminile del torneo di tennis Orange Prokom Open 2003, facente parte del WTA Tour 2003, ha avuto come vincitrici Tetjana Perebyjnis e Silvija Talaja che hanno battuto in finale Maret Ani e Libu\u0161e Pr\u016f\u0161ov\u00e1 6-4, 6-2."}
{"id": "3886026", "revid": "1652635", "url": "https://it.wikipedia.org/wiki?curid=3886026", "title": "Rafael Batista Hern\u00e1ndez", "text": ""}
{"id": "3886028", "revid": "621682", "url": "https://it.wikipedia.org/wiki?curid=3886028", "title": "Felo", "text": ""}
{"id": "3886031", "revid": "767487", "url": "https://it.wikipedia.org/wiki?curid=3886031", "title": "Pedro Casado", "text": "Carriera.\nNel 1969 viene ingaggiato dal : con il club di Santander gioca nella Tercera Divisi\u00f3n 1970-1971 ottennendo il diciottesimo posto nel Gruppo I, retrocedendo cos\u00ec nella quarta serie iberica."}
{"id": "3886032", "revid": "28592", "url": "https://it.wikipedia.org/wiki?curid=3886032", "title": "Grande Guerra Turca", "text": ""}
{"id": "3886033", "revid": "1442080", "url": "https://it.wikipedia.org/wiki?curid=3886033", "title": "East West Bank Classic 2003 - Doppio", "text": "Il doppio del torneo di tennis East West Bank Classic 2003, facente parte del WTA Tour 2003, ha avuto come vincitrici Mary Pierce e Rennae Stubbs che hanno battuto in finale Elena Bovina e Els Callens 6\u20133, 6\u20133."}
{"id": "3886041", "revid": "621682", "url": "https://it.wikipedia.org/wiki?curid=3886041", "title": "Isidro S\u00e1nchez", "text": ""}
{"id": "3886044", "revid": "132266", "url": "https://it.wikipedia.org/wiki?curid=3886044", "title": "Dipartimento del Nord-Est", "text": ""}
{"id": "3886046", "revid": "132266", "url": "https://it.wikipedia.org/wiki?curid=3886046", "title": "Dipartimento del Sud-Est", "text": ""}
{"id": "3886047", "revid": "767487", "url": "https://it.wikipedia.org/wiki?curid=3886047", "title": "L'attacco dei pomodori assassini", "text": "L'attacco dei pomodori assassini (\"Attack of the Killer Tomatoes!\"), conosciuto anche col titolo Pomodori assassini, \u00e8 un film del 1978 diretto da John DeBello e interpretato da David Miller. Il film \u00e8 una parodia degli horror statunitensi degli anni quaranta e cinquanta ed \u00e8 stato il primo di una lunga serie di parodie horror e di film comici demenziali (\"wacky comedy\") che invasero le videoteche negli anni ottanta.\nTrama.\nIl genere umano si trova improvvisamente attaccato da pomodori senzienti, decisi a conquistare il mondo. In seguito al fallimento di tutti i tentativi di debellare la minaccia da parte del governo statunitense, il detective Mason Dixon (David Miller) scoprir\u00e0 che i pomodori non sopportano una canzone, dal titolo \"Amore in pubert\u00e0\", in grado di indebolirli e metterli in fuga, e in virt\u00f9 di ci\u00f2 riuscir\u00e0 a porre fine all'invasione.\nIncidente dell'elicottero.\nDurante le riprese il pilota di un elicottero Hiller UH-12E, volando in prossimit\u00e0 del suolo, urt\u00f2 di coda il terreno perdendo il controllo del velivolo e provocandone lo schianto e l'esplosione. Il pilota rimase fortunatamente illeso. Ciononostante, soprattutto a causa del budget ristretto, il regista decise di non tagliare la scena.\nRiferimenti culturali.\nIl film si ispira come detto a varie pellicole precedenti, tra cui \"Gli uccelli\" (1963) di Alfred Hitchcock, \"Lo squalo\" (1975) di Steven Spielberg e Superman (1978) di Richard Donner.\nSequel.\nLa saga dei pomodori assassini \u00e8 in seguito proseguita con tre sequel, gli ultimi due dei quali rimasti inediti in Italia:\nRicezione critica.\nIl film non \u00e8 stato accolto bene dalla critica, ricevendo solo il 27% delle recensioni positive su Rotten Tomatoes."}
{"id": "3886048", "revid": "1543377", "url": "https://it.wikipedia.org/wiki?curid=3886048", "title": "Distretto di Talavera de la Reyna", "text": "Il distretto di Talavera de la Reyna \u00e8 un distretto del Per\u00f9 nella provincia di Andahuaylas (regione di Apur\u00edmac) con 16.649 abitanti al censimento 2007 dei quali 8.578 urbani e 8.071 rurali.\n\u00c8 stato istituito fin dall'indipendenza del Per\u00f9."}
{"id": "3886051", "revid": "824274", "url": "https://it.wikipedia.org/wiki?curid=3886051", "title": "Nordea Nordic Light Open 2003 - Doppio", "text": "Il doppio del torneo di tennis Nordea Nordic Light Open 2003, facente parte del WTA Tour 2003, ha avuto come vincitrici Evgenija Kulikovskaja e Olena Tatarkova che hanno battuto in finale Tetjana Perebyjnis e Silvija Talaja 6\u20132, 6\u20134."}
{"id": "3886055", "revid": "1543377", "url": "https://it.wikipedia.org/wiki?curid=3886055", "title": "Distretto di Tumay Huaraca", "text": "Il distretto di Tumay Huaraca \u00e8 un distretto del Per\u00f9 nella provincia di Andahuaylas (regione di Apur\u00edmac) con 2.144 abitanti al censimento 2007 dei quali 730 urbani e 1.414 rurali.\n\u00c8 stato istituito il 29 dicembre 1964."}
{"id": "3886057", "revid": "1543377", "url": "https://it.wikipedia.org/wiki?curid=3886057", "title": "Distretto di Turpo", "text": "Il distretto di Turpo \u00e8 un distretto del Per\u00f9 nella provincia di Andahuaylas (regione di Apur\u00edmac) con 4.066 abitanti al censimento 2007 dei quali 1.262 urbani e 2.804 rurali.\n\u00c8 stato istituito il 11 dicembre 1942."}
{"id": "3886058", "revid": "767487", "url": "https://it.wikipedia.org/wiki?curid=3886058", "title": "Mariano Garc\u00eda Rem\u00f3n", "text": "Carriera.\nTrascorse la maggior parte della carriera nel Real Madrid, con cui vinse 7 campionati spagnoli e 4 Coppe del Re."}
{"id": "3886059", "revid": "287204", "url": "https://it.wikipedia.org/wiki?curid=3886059", "title": "Mariano Garcia Remon", "text": ""}
{"id": "3886060", "revid": "132266", "url": "https://it.wikipedia.org/wiki?curid=3886060", "title": "Regione Nord-Est del Brasile", "text": ""}
{"id": "3886062", "revid": "824274", "url": "https://it.wikipedia.org/wiki?curid=3886062", "title": "Pilot Pen Tennis 2003 - Doppio", "text": "Il doppio del torneo di tennis Pilot Pen Tennis 2003, facente parte del WTA Tour 2003, ha avuto come vincitrici Virginia Ruano Pascual e Paola Su\u00e1rez che hanno battuto in finale Alicia Molik e Mag\u00fci Serna 7\u201366, 6\u20133."}
{"id": "3886063", "revid": "132266", "url": "https://it.wikipedia.org/wiki?curid=3886063", "title": "Regione Sud-Est del Brasile", "text": ""}
{"id": "3886064", "revid": "767487", "url": "https://it.wikipedia.org/wiki?curid=3886064", "title": "Il piffero magico", "text": "Il piffero magico (\"The Pied Piper\"), riedito col titolo Il pifferaio magico, \u00e8 un cartone animato del 1933 che fa parte della collana \"Sinfonie allegre\", tratto dall'omonima fiaba popolare.\nTrama.\nLa citt\u00e0 di Hameln \u00e8 invasa dai topi che rubano in continuazione il cibo dai negozi e fanno scherzi alla gente di passaggio. Tutti gli abitanti non ce la fanno pi\u00f9 e vanno dal sindaco per protestare, il quale decide di chiamare un noto prestigiatore in grado di risolvere il problema. Egli si presenta, ma la gente lo deride e dubita delle sue capacit\u00e0. L'uomo tira fuori un piccolo flauto, con cui comincia a suonare una musica incantatrice che attrae tutti i topi, i quali lo inseguono ballando fuori dalle mura. Il musicista, dopo aver fatto sparire per magia i topi, torna sotto le mura di Hameln a richiedere il compenso, ma l'avido sindaco, dato che anche lui dubitava delle sue capacit\u00e0, non vuole perdere la faccia e cos\u00ec gli dichiara di non dargli nulla sennonch\u00e9 un misero soldo.\nIl pifferaio, indispettito, decide di punire tutti gli abitanti della citt\u00e0 per la loro avarizia e cos\u00ec si mette a suonare di nuovo il flauto attraendo l'attenzione di tutti i bambini della citt\u00e0. Questi ultimi, indaffarati nelle faccende domestiche a differenza dei loro genitori, sfondano le porte e lo inseguono nella valle. Al termine del tragitto l'uomo e i pargoli si trovano di fronte a una montagna: il pifferaio, con alcune melodie, apre un ingresso nella roccia che lascia intravedere la soglia di un grandissimo parco giochi, dove i bambini potranno giocare per sempre.\nDistribuzione.\nUscito negli Stati Uniti il 16 settembre 1933, arriv\u00f2 nelle sale italiane nel settembre del 1934.\nEdizioni Home Video.\nDVD.\nIl cortometraggio \u00e8 incluso nel DVD \"Le fiabe volume 4: La lepre e la tartaruga e altre storie\"."}
{"id": "3886065", "revid": "1711941", "url": "https://it.wikipedia.org/wiki?curid=3886065", "title": "Doriathrin", "text": ""}
{"id": "3886071", "revid": "287204", "url": "https://it.wikipedia.org/wiki?curid=3886071", "title": "Katarina Kovacova", "text": ""}
{"id": "3886081", "revid": "767487", "url": "https://it.wikipedia.org/wiki?curid=3886081", "title": "The Immortal Alamo", "text": "The Immortal Alamo \u00e8 un cortometraggio muto del 1911 diretto da William F. Haddock. \u00c8 conosciuto anche con il titolo \"Fall of the Alamo\". Fu l'esordio cinematografico per Fanny Midgley e per Richard Stanton.\nProduzione.\nIl film fu prodotto da Gaston M\u00e9li\u00e8s per la Georges M\u00e9li\u00e8s con il nome Star Film Company. Venne girato nel Texas, a Hot Wells e a San Antonio. La produzione us\u00f2 i cadetti della Peacock Military Academy come comparse per interpretare i soldati dell'esercito messicano.\nDistribuzione.\nDistribuito dalla General Film Company, il film - un cortometraggio della durata di una ventina di minuti - usc\u00ec nelle sale cinematografiche statunitensi il 25 maggio 1911.\nNon si conoscono copie ancora esistenti della pellicola e il film viene considerato presumibilmente perduto."}
{"id": "3886085", "revid": "599013", "url": "https://it.wikipedia.org/wiki?curid=3886085", "title": "Jos\u00e9 Clarke", "text": "Caratteristiche tecniche.\nGiocava come centravanti."}
{"id": "3886087", "revid": "124451017", "url": "https://it.wikipedia.org/wiki?curid=3886087", "title": "\u00c9mile Schuffenecker", "text": "Biografia.\nClaude-\u00c9mile Schuffenecker era figlio di Nicolas Schuffenecker (1829\u20131854), un sarto d'origine alsaziana che mor\u00ec quando \u00c9mile aveva due anni. Poco tempo dopo la madre si trasfer\u00ec a Meudon, presso Parigi, e trov\u00f2 un lavoro in una lavanderia. Qualche anno pi\u00f9 tardi \u00c9mile and\u00f2 a vivere con sua zia materna, Anne Fauconnet Monnet, e suo marito Pierre Cornu, a Parigi. Frequent\u00f2 la scuola dei Frati delle scuole cristiane, poi cominci\u00f2 a lavorare nella bottega di suo zio, che vendeva cioccolato e caff\u00e8 nel quartiere delle Halles.\nNel 1871, Schuffenecker entr\u00f2 come agente di cambio nello studio Bertin. Nel febbraio del 1872 incontr\u00f2 Paul Gauguin e i due divennero grandi amici. Un quadro di Gauguin, infatti, s'intitola L\u2019\"Atelier di Schuffenecker\", e quando \u00c9mile Bernard desider\u00f2 incontrare Gauguin, Schuffenecker gli diede una lettera di presentazione. L'incontro fra Bernard e Gauguin avvenne nel luglio del 1886 e segn\u00f2 la nascita della \"Scuola di Pont-Aven\".\nSchuffenecker segu\u00ec i corsi serali di disegno della Citt\u00e0 di Parigi e prese lezioni da Carolus-Duran e da Paul Baudry. Assieme a Gaugun studi\u00f2 i quadri dei maestri del passato al Louvre e lavor\u00f2 all'Acad\u00e9mie Colarossi.\nIn una lettera del 1888 Gauguin espresse a Shuffenecker il suo credo, che divenne l'anima delle future contestazioni sull'arte:\nNel 1880, Schuffenecker spos\u00f2 sua cugina Louise Lan\u00e7on, dalla quale ebbe due figli: Jeanne (1882) e Paul (1884). \u00c9mile e Louise ospitarono regolarmente diversi artisti, come Armand Guillaumin e Camille Pissarro.\nSchuffenecker espose al \"Salon\" del 1880 e 1881. Dopo la crisi della Borsa del 1881 decise di abbandonare l'ufficio e di dedicarsi unicamente all'arte. E, nel 1882, risult\u00f2 primo al concorso di insegnamento del disegno presso il \"Liceo Michelet\" di Vanves.\nNel 1884, divenne uno dei membri fondatori del \"Salon degli indipendenti\", dopo essere stato rifiutato dal Salon del 1883. Quello stesso anno invit\u00f2 Berthe Morisot e \u00c9douard Manet nel suo atelier per vedere i suoi lavori e Manet gli sugger\u00ec di esporre assieme agli impressionisti. Camille Pissarro, invitato anche lui, si rifiut\u00f2 invece di venire, giudicando le sue opere prive di interesse. Quando Gauguin part\u00ec per la Martinica, Schuffenecker si prese cura di suo figlio Clovis.\nMa nel 1903, sua moglie chiese il divorzio. Gauguin non la stimava e diceva di lei: \u00ab \u00c8 una vera arpia, che non sopporta pi\u00f9 suo marito e lo considera un idiota. \u00bb Schuffenecker, peraltro, fu costretto a liquidare la sua collezione di quadri, che comprendeva, fra l'altro, 7 opere di C\u00e9zanne, 7 di Van Gogh (\"Il postino\", \"Il Buon Samaritano\", une \"Arlesiana\", una versione dei \"Girasoli\", \"Ricordo del giardino di Etten\" etc.) ; alcuni furono venduti a Sergej \u0160\u010dukin, con numerosi lavori di Gauguin (fra cui il celebre \"Cristo Giallo\"), incisioni giapponesi e disegni di Odilon Redon. In seguito entr\u00f2 in depressione. Appassionato di questioni sociali, ripeteva ai suoi allievi che il disegno non s'insegna e che i problemi sociali possono risolversi con \u00ab la confisca delle eredit\u00e0 a vantaggio della societ\u00e0 \u00bb. Messo in congedo dallo Stato, venne pensionato.. Ma riusc\u00ec ad esporre ancora nel 1912 e nel 1917 al Salon degli Indipendenti.\nNegli anni venti, frequent\u00f2 il pittore fauve Victor Dupont, che lo chiam\u00f2 affettuosamente presso di lui per le sue simpatie anarchiche.\nSchuffenecker fu sottovalutato in vita e quindi pressoch\u00e9 dimenticato. Grav\u00f2 su di lui anche l'accusa di aver dipinto alcuni falsi, fra i quali tre Van Gogh: \"Giardino ad Auvers\" , \"Il giardino di Daubigny\" e una versione dei \"Girasoli\".\nMor\u00ec a Parigi a 83 anni, nel 1934.\nIl Sintetismo.\nGauguin e Schuffenecker andavano regolarmente a dipingere a Pont-Aven, in Bretagna, dove Gauguin fece il ritratto dell'amico (\"Schuffenecker, \u00e0 Pont Aven\") e una caricatura intitolata \"Synth\u00e9tisme\". \nL'opera di Schuffenecker in effetti \u00e8 una serie di citazioni, in cui appaiono diverse influenze, il puntinismo, Degas, Gauguin, etc. Ma fu comunque Schuffenecker che trov\u00f2 un locale, il caff\u00e8 Volpini, dove i post-impressionisti potevano esporre. Dopo la morte di Clovis, il figlio di Gauguin, i rapporti fra i due pittori si guastarono. Secondo Gauguin, Schuffenecker non era altro che un mediocre arrivista, nato per fare l'operaio, il portiere o il commerciante, un velleitario che si aspetta tutto dagli altri per diventare un giorno il proprietario.."}
{"id": "3886092", "revid": "47767", "url": "https://it.wikipedia.org/wiki?curid=3886092", "title": "Silla (torrente)", "text": "Il torrente (o rio) Silla \u00e8 un piccolo torrente del Trentino, lungo circa 9 km, che nasce sull'Altopiano di Pin\u00e9 e fa parte del bacino idrografico del Fersina. \nDescrizione.\nNasce dal Lago della Serraia (a quota 973 m s.l.m.) e, dopo aver attraversato Baselga di Pin\u00e9 e la frazione di Tressilla (chiamata cos\u00ec perch\u00e9 l\u00ec passa tre volte il torrente Silla), raggiunge ed attraversa la valle di Fornace (detta anche Val Granda o Val Camino, che si trova fra il Monte Piano di Fornace e i dossi dell'altopiano di Pin\u00e9). Arrivato in fondo a questa piccola valle, sfocia nel Fersina in prossimit\u00e0 della localit\u00e0 \"La Mochena\" (comune di Civezzano), ad un'altitudine di circa 400 m s.l.m. \nPoco prima di sfociare nel Fersina, si getta nel Silla il rio Farinella (che raccoglie a sua volte le acque dei rivi minori della zona di Civezzano e del Calisio). \nAltre sorgenti.\nTalvolta, la sorgente della Silla viene considerata il lago delle Piazze, dalla cui diga fuoriesce il \"Foss Grant\" (o \"R\u00f2gia\"), un piccolo rivo di 2 km che, dopo aver attraversato le paludi di Sternigo, si getta nel lago della Serraia (che, in tal caso, costituirebbe la parte iniziale del torrente Silla). Altre fonti ancora affermano che la Silla nasca dal lago di Valle, il cui unico emissario sarebbe quindi la parte iniziale del torrente, mentre il corso d'acqua che scende dall'altopiano non sarebbe che un immissario."}
{"id": "3886095", "revid": "47041795", "url": "https://it.wikipedia.org/wiki?curid=3886095", "title": "Infogrames Interactive", "text": " #redirect Atari Interactive"}
{"id": "3886096", "revid": "767487", "url": "https://it.wikipedia.org/wiki?curid=3886096", "title": "Arsenio Iglesias", "text": "Carriera.\nFu nominato allenatore dell'anno della Liga nel 1993 e nel 1995, anno in cui vinse la Coppa del Re."}
{"id": "3886106", "revid": "599013", "url": "https://it.wikipedia.org/wiki?curid=3886106", "title": "Carlos Izaguirre", "text": "Caratteristiche tecniche.\nGiocava come interno sinistro o destro; aveva un fisico leggero. Abile con entrambi i piedi, era capace di ricoprire pi\u00f9 ruoli e di svolgere pi\u00f9 mansioni con la stessa efficacia, ed era un buon finalizzatore."}
{"id": "3886107", "revid": "767487", "url": "https://it.wikipedia.org/wiki?curid=3886107", "title": "Jonas Olsson (1970)", "text": "Carriera.\nGiocatore.\nOlsson ha militato per tutta la sua carriera nella rosa del G\u00f6teborg giocando tutte le 239 partite di campionato, siglando 14 reti. Ha vinto sei campionati svedesi (\"Allsvenskan\") con la maglia dell'IFK G\u00f6teborg.\nAllenatore.\nOlsson ha iniziato la sua carriera da allenatore nel 2004 sulla panchina del Trollh\u00e4ttan. Dopo tre stagioni, ritorna all'IFK G\u00f6teborg, condividendo la sua nuova esperienza con Stefan Rehn. Nel 2007, sotto la loro guida, il G\u00f6teborg vince il campionato dopo 11 anni di anonimato. In quello stesso anno, per\u00f2, vengono sconfitti con un pesante 3-0 nella finale di Svenska Cupen dal Kalmar. Il riscatto arriver\u00e0 l'anno immediatamente dopo, perch\u00e9 nel 2008 i biancoblu ritrovano in finale di Svenska Cupen proprio il Kalmar, che stavolta per\u00f2 sar\u00e0 sconfitto 5-4 ai calci di rigore. Il 2009 invece fu un anno ottimo ma colmo di trofei mancati: infatti il G\u00f6teborg in quell'anno arriv\u00f2 secondo per quattro punti e perse la Svenska Cupen 2009 un'altra volta in finale, stavolta venendo sconfitto per 2-0 dall'. Dopo i deludenti risultati del 2011, Olsson fu esonerato.\nAd ottobre 2011, ha firmato un contratto con la squadra norvegese del Sogndal. Ha preso il posto dell'ex-allenatore Harald Aabrekk dal 1\u00ba gennaio 2012. Ha lasciato il club al termine del campionato 2014, conclusosi con la retrocessione del Sogndal. Il 17 dicembre 2014 \u00e8 diventato nuovo allenatore dell'Ullensaker/Kisa, a cui si \u00e8 legato con un contratto annuale.\nIl 20 ottobre 2015, il Ljungskile ha annunciato di aver ingaggiato Olsson come nuovo allenatore, con un contratto valido a partire dal 1\u00ba gennaio 2016. Il 24 ottobre, in virt\u00f9 della vittoria per 1-4 sul campo del Fana, ha comunque condotto l'Ullensaker/Kisa alla promozione in 1. divisjon."}
{"id": "3886109", "revid": "767487", "url": "https://it.wikipedia.org/wiki?curid=3886109", "title": "Bol'\u0161oe Jama\u0161evo", "text": "Bol'\u0161oe Jama\u0161evo (in russo: \u0411\u043e\u043b\u044c\u0448\u043e\u0435 \u042f\u043c\u0430\u0448\u0435\u0432\u043e; in ciuvascio: \u041c\u0103\u043d \u042f\u043c\u0430\u0448; M\u0103n Jama\u0161) \u00e8 una localit\u00e0 rurale (una derevnja) del \"rajon\" Alikovskij, nella Repubblica autonoma della Ciuvascia, in Russia. Si trova a 20 chilometri da Alikovo, che \u00e8 il centro amministrativo del distretto omonimo. Fa parte del circondario rurale di \u0160um\u0161eva\u0161i\nPopolazione.\nLa popolazione di 350 persone \u00e8 principalmente di etnia ciuvascia.\nInfrastrutture e trasporti.\nNel villaggio c'\u00e8 un centro culturale, una biblioteca, una chiesa, un pronto soccorso, un negozio. Il paese \u00e8 prevalentemente alimentato a gas e si trova vicino alle rive del torrente Hor\u0161eva\u0161."}
{"id": "3886111", "revid": "767487", "url": "https://it.wikipedia.org/wiki?curid=3886111", "title": "Millimetric Miles", "text": "Millimetric Miles \u00e8 un EP dei Superfried Guys, pubblicato nel 2005 da Vertical."}
{"id": "3886113", "revid": "47041947", "url": "https://it.wikipedia.org/wiki?curid=3886113", "title": "USA Home Video", "text": ""}
{"id": "3886115", "revid": "599013", "url": "https://it.wikipedia.org/wiki?curid=3886115", "title": "S\u00edgfrid Gracia", "text": ""}
{"id": "3886120", "revid": "122335848", "url": "https://it.wikipedia.org/wiki?curid=3886120", "title": "Nicolas Touzaint", "text": "Biografia.\nOltre al titolo olimpico vanta sei medaglie ai Campionati europei di concorso completo."}
{"id": "3886121", "revid": "1573940", "url": "https://it.wikipedia.org/wiki?curid=3886121", "title": "Goneatara", "text": "Goneatara \u00e8 un genere di ragni appartenente alla famiglia Linyphiidae.\nDistribuzione.\nLe quattro specie oggi attribuite a questo genere sono state reperite nel territorio statunitense.\nTassonomia.\nA dicembre 2011, si compone di quattro specie:"}
{"id": "3886122", "revid": "643494", "url": "https://it.wikipedia.org/wiki?curid=3886122", "title": "Plymouth Road Runner", "text": "La Road Runner fu una vettura prodotta dalla sezione Plymouth della Chrysler dal 1968 al 1980. Apparteneva alla tipologia delle muscle car, allora molto diffusa negli Stati Uniti. Ottenne un discreto successo grazie alle sue caratteristiche tecniche e al prezzo contenuto.\nStoria.\nPrima serie (1968-1970).\nLa prima serie della Road Runner venne lanciata nel 1968. Il nome del modello deriva da quello del personaggio della Warner Bros., perennemente cacciato da Wile Coyote. La Plymouth dovette versare 50.000 dollari alla compagnia cinematografica per poter utilizzare il nome e per poter applicare sull'auto piccole decorazioni raffiguranti il personaggio, mentre altri 10.000 dollari vennero investiti per produrre uno speciale clacson che riproducesse fedelmente il caratteristico \"beep beep\" dell'uccello.\nBasata sul pianale B della Chrysler, gi\u00e0 utilizzato in particolare per la GTX, la Road Runner doveva rappresentare un \"ritorno alle origini\" per le muscle car, visti i suoi interni poveri e la scarsit\u00e0 di optional a disposizione. Con motore anteriore e trazione posteriore, montava un propulsore modello 383 V8 di 6300\u00a0cm\u00b3 di cilindrata che sviluppava una potenza di 335 CV, oppure un motore V8 Hemi da 425\u00a0CV, grazie al quale poteva percorrere un quarto di miglio in circa 14 secondi. Il cambio di serie era manuale a quattro rapporti, mentre tra gli optional la Plymouth offriva un automatico a tre rapporti.\nLa Road Runner venne messa in vendita ad un prezzo di 3.000 dollari in due diverse versioni, una con tetto rigido e l'altra dotata di hard-top. Solo nel primo anno ne vennero vendute 45.000, a fronte di un'iniziale previsione da parte della Plymouth di 2.000, risultando la terza muscle car per numero di vendite dietro alla Pontiac GTO ed alla Chevrolet Chevelle. L'anno successivo entr\u00f2 in produzione la versione cabriolet (tolta dal mercato gi\u00e0 nel 1970 a causa delle scarse vendite) ed un nuovo motore di 7200\u00a0cm\u00b3 di cilindrata e 390\u00a0CV di potenza venne aggiunto alla gamma. Questa versione della Road Runner serv\u00ec inoltre da base per la Superbird, un'auto da corsa progettata per la NASCAR che nel 1970 ottenne otto vittorie per poi uscire di scena l'anno dopo.\nSeconda serie (1971-1975).\nLa nuova Road Runner fu presentata al pubblico nel 1971, con un design pi\u00f9 \"arrotondato\" per uniformarsi agli altri modelli della Plymouth, una migliore aerodinamica ed una nuova versione depotenziata a 300\u00a0CV del 383 V8. Tuttavia il 383 V8 fu rimosso gi\u00e0 l'anno dopo in favore del nuovo modello 400, peraltro pi\u00f9 debole (280\u00a0CV) per uniformarsi agli appena introdotti standard di emissioni. La Road Runner, che tra l'altro aveva ormai soppiantato la GTX nella gamma Plymouth, perse sensibilmente in prestazioni (per percorrere un quarto di miglio ora impiegava 16 secondi) e in vendite.\nTerza serie (1976-1980).\nNonostante vari cambi di motorizzazione protrattisi fino al 1975, la Road Runner non si risollev\u00f2 pi\u00f9 nelle vendite, e in quell'anno venne rimpiazzata da un nuovo modello, la Volare, basata su un modello Dodge. Il nome Road Runner rimase abbinato alla Volare, seppur ridotto quasi al ruolo di decorazione e poco altro a livello tecnico, fino al 1980, anno in cui la Volare, e con essa la Road Runner, usc\u00ec di produzione."}
{"id": "3886131", "revid": "1906976", "url": "https://it.wikipedia.org/wiki?curid=3886131", "title": "La sagra di Giarabub", "text": "La sagra di Giarabub (in alcuni testi Saga di Giarabub) \u00e8 una canzone di guerra italiana.\nStoria.\nScritta nel 1941 da Alberto Simeoni e Ferrante Alvaro De Torres, e musicata da Mario Ruccione, venne composta dopo la battaglia di Giarabub, durante la quale, dal dicembre del 1940 al marzo del 1941, in un'oasi libica al confine con l'Egitto, isolate truppe italiane al comando del tenente colonnello Salvatore Castagna, rimasto ferito nel combattimento, offrirono una strenua resistenza agli assedianti inglesi, fino alla capitolazione dovuta all'esaurirsi di viveri e munizioni.\nGrazie all'EIAR, la canzone divenne in quegli anni molto popolare, con i suoi sette ritornelli che iniziano tutti con la parola, \"Colonnello\". Ad esso infatti il milite che canta si rivolge, sempre con una diversa richiesta, a dimostrare l'ostinazione nella difesa a qualsiasi costo, della posizione italiana.\nCuriosit\u00e0.\nLa canzone fa parte della colonna sonora del film del 1942 Giarabub.\nNell'onirica scena finale del film \"In nome del popolo italiano\" di Dino Risi, durante i caroselli per la vittoria dell'Italia in una partita di calcio contro l'Inghilterra, Vittorio Gassmann vestito da soldato paracadutista canta una strofa della \"Saga di Giarabub\"."}
{"id": "3886134", "revid": "486946", "url": "https://it.wikipedia.org/wiki?curid=3886134", "title": "Avarin", "text": ""}
{"id": "3886135", "revid": "767487", "url": "https://it.wikipedia.org/wiki?curid=3886135", "title": "I coniglietti buffi", "text": "I coniglietti buffi (\"Funny Little Bunnies\") \u00e8 un film del 1934 diretto da Wilfred Jackson. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla United Artists il 24 marzo 1934. Pochi mesi dopo partecip\u00f2 in concorso alla 2\u00aa Mostra internazionale d'arte cinematografica di Venezia, dove vinse la medaglia per il miglior disegno animato. Il film rappresenta il primo lavoro presso la Disney dell'animatore Wolfgang Reitherman e la doppiatrice Florence Gill.\nTrama.\nIn una valle incantata un gruppo di coniglietti pasquali si sta dando da fare per i preparativi della festa di Pasqua. Per tutto il film si assiste alla creazione, formazione, decorazione e pittura di qualunque tipo di uova, da quelle di cioccolato a quelle vere dipinte a mano e alla scultura di statuette fatte di cioccolato fondente. Infine tutto l'occorrente viene impacchettato e disposto su dei carri, pronto per essere distribuito dai coniglietti in tutto il mondo.\nDistribuzione.\nEdizione italiana.\nIl film, a partire dalla sua distribuzione cinematografica nel 1934, fu presentato in Italia quasi sempre in lingua originale. L'unica eccezione riguarda la versione inclusa nella VHS \"Cartoni animati da Oscar\", che presenta la colonna sonora internazionale (quindi priva della canzone).\nEdizioni home video.\nDVD.\nUna volta restaurato, il cortometraggio fu distribuito in DVD nel primo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. In Italia fu incluso anche nel DVD \"I tre porcellini e altre storie\", uscito il 29 ottobre 2009 come quinto volume della collana \"Le fiabe\"."}
{"id": "3886138", "revid": "1543377", "url": "https://it.wikipedia.org/wiki?curid=3886138", "title": "USS Ranger (CV-4)", "text": "La USS \"Ranger\" (CV-4) era una portaerei, unica della sua classe, in forza alla United States Navy, la marina militare degli Stati Uniti d'America e la nona unit\u00e0 navale a portare quel nome.\nCaratterizzata dal ponte di volo rialzato, dall'isola separata e dai sei fumaioli abbattibili \u00e8 stata la prima portaerei progettata dalla chiglia destinata alla US Navy.\nDelle otto portaerei in dotazione alla marina statunitense, dalla CV-1 alla CV-8, la USS \"Ranger\", assieme all' ed alla , riusc\u00ec a sopravvivere all'intera seconda guerra mondiale. Diversamente da queste, tuttavia, fu inizialmente ritenuto che avesse una velocit\u00e0 massima non adeguata ad operare nella task force della Pacific Fleet, di conseguenza la maggior parte del periodo bellico la vide operare nell'Oceano Atlantico.\nCostruzione.\nLa \"Ranger\" venne impostata il 26 settembre 1931 dalla Newport News Shipbuilding &amp; Drydock Co., Newport News, in Virginia, e varata il 25 febbraio 1933, con madrina dell'evento Lou Henry Hoover moglie di Herbert Hoover, l'allora Presidente degli Stati Uniti d'America, ed entrata in servizio al Norfolk Navy Yard il 4 giugno 1934, al comando del capitano Arthur L. Bristol.\nServizio operativo.\nPeriodo interbellico.\nLa \"Ranger\" inizi\u00f2 a condurre le proprie operazioni aeronavali al largo dei Capi Virginia il 21 giugno 1934 lasciando Norfolk il 17 agosto successivo per una missione di addestramento con destinazione Rio de Janeiro, poi Buenos Aires ed infine Montevideo. La portaerei fece quindi ritorno a Norfolk il 4 ottobre per le esercitazioni conclusive di nuovo al largo dei Capi Virginia e due soste in bacino di carenaggio per le riparazioni di fine addestramento fino al 1\u00ba aprile 1935, data in cui inizi\u00f2 la prima missione operativa nell'Oceano Pacifico. Transitato il Canale di Panama il 7 aprile, La \"Ranger\" raggiunse San Diego il 15 aprile successivo. Per i primi quattro anni partecip\u00f2 alle operazioni navali con tappa finale le isole Hawaii, ai primi test destinati ad una portaerei in condizioni invernali in Alaska, e nelle operazioni in prossimit\u00e0 della costa occidentale delle americhe che la condussero a sud fino a Callao, Per\u00f9, ed all'estremit\u00e0 settentrionale fino a Seattle, nello stato di Washington. Il 4 gennaio 1939 la \"Ranger\" lasci\u00f2 San Diego per le esercitazioni invernali della flotta nella zona caraibica basata alla baia di Guant\u00e1namo, Cuba facendo in seguito rotta verso nord arrivando a Norfolk il successivo 20 aprile.\nLa \"Ranger\" quindi inizi\u00f2 una missione in prossimit\u00e0 della costa orientale che la port\u00f2 nuovamente da Norfolk al Mar dei Caraibi. Nell'autunno del 1939, inizi\u00f2 un'operazione di controllo delle acque internazionali, il Neutrality Patrol (\"pattugliamento internazionale\"), nel tratto di mare che andava da Bermuda lungo le rotte commerciali dell'Oceano Atlantico centrale e la costa orientale fino alla Naval Station Argentia, Terranova.\nSeconda guerra mondiale.\n1941-42.\nNel dicembre 1941, mentre la \"Ranger\" era di ritorno a Norfolk dalla missione di pattugliamento che si estendeva fino a Port of Spain, Trinidad e Tobago, le forze giapponesi iniziarono l'attacco di Pearl Harbor. Arrivata a Norfolk l'8 dicembre, ripart\u00ec in missione di pattugliamento nell'Atlantico Meridionale il 21 di quello stesso mese. Al termine della missione il 21 marzo 1942 era nuovamente al Norfolk Navy Yard per effettuare manutenzione e riparazioni. In quell'occasione la \"Ranger\" fu una delle quattordici unit\u00e0 navali a ricevere i primi radar RCA CXAM-1.\nLa \"Ranger\" ricopr\u00ec il ruolo di Nave ammiraglia del Rear Admiral A. B. Cook, Commander, Carriers, Atlantic Fleet (il comando portaerei della Flotta Atlantica) dal 6 aprile 1942 fino al suo avvicendamento con il Rear Admiral Ernest D. McWhorter che decise di affidare il ruolo di ammiraglia ad un'altra unit\u00e0.\nDopo essere arrivata alla Naval Air Station Quonset Point, Rhode Island, la \"Ranger\" caric\u00f2 68 caccia Curtiss P-40 Warhawk ed il personale del 33rd Pursuit Squadron United States Army Air Force, e prese il mare il 22 aprile trasportando l'unit\u00e0 aerea della US Army e sbarcandola ad Accra, nell'allora colonia britannica della Costa d'Oro, il 10 maggio. Fece quindi ritorno a Quonset Point il 28 maggio e, dopo un'operazione di pattugliamento fino ad Argentia, si diresse verso Newport dove arriv\u00f2 il 1\u00ba luglio per effettuare un altro carico di 72 caccia P-40 Warhawk USAAF con destinazione Accra. Entrambi gli Squadron di P-40 Warhawk erano destinati a rilevare nelle operazioni dalla Cina il \"1st American Volunteer Group\" \"Flying Tigers\" (le Tigri Volanti). Dopo aver toccato Trinidad a seguito di una richiesta, la \"Ranger\" torn\u00f2 a Norfolk\nper partecipare ad un'operazione locale di battaglia simulata fino al 1\u00ba ottobre, basandosi per l'addestramento a Bermuda e dove si riun\u00ec con quattro nuove portaerei di scorta Classe \"Sangamon\", unit\u00e0 appena convertite da petroliere per incrementare la presenza aeronavale statunitense nell'area dell'Oceano Atlantico.\nIn qualit\u00e0 della pi\u00f9 grande portaerei in forza all'Atlantic Fleet, la \"Ranger\" comand\u00f2 la task force che comprendeva oltre a se stessa anche le quattro CVE statunitensi. Le unit\u00e0 ebbero il compito di provvedere alla superiorit\u00e0 aerea dell'area durante l'invasione anfibia del protettorato francese del Marocco, allora sotto l'influenza del Governo di Vichy, e della risultante Battaglia navale di Casablanca iniziata l'8 novembre.\nIn quella data, alle 06:15, la \"Ranger\", ancorata a 26 nm (circa 42 km) a Nord-Ovest di Casablanca, inizi\u00f2 a far decollare i suoi velivoli per appoggiare lo sbarco da tre differenti punti della costa atlantica del Nordafrica, l'inizio dell'Operazione Torch. Nove dei suoi caccia Grumman F4F Wildcat attaccarono gli aeroporti di Rabat e Sal\u00e9, quartier generali dell'Arm\u00e9e de l'air de l'armistice di stanza in Marocco. Senza subire alcuna perdita riuscirono in quell'occasione a distruggere sette velivoli in un aerodromo e quattordici bombardieri nell'altro, ed in una seconda incursione altri sette velivoli in sosta presso l'aeroporto di Kenitra. Alcuni dei velivoli della \"Ranger\" riuscirono inoltre a mitragliare quattro cacciatorpediniere della marina francese nei pressi di Casablanca ed a colpire, anche con bombardamenti, le batterie costiere.\nLa portaerei lanci\u00f2 496 sortite di combattimento nei tre giorni di operazioni. I suoi aerei d'attacco totalizzarono due colpi diretti di bombe sul conduttore di flottiglia francese, il cacciatorpediniere \"Albatros\", devastandone completamente la parte anteriore e causando 300 vittime. Essi attaccarono anche l'incrociatore francese \"Primauguet\" mentre usciva dal porti di Casablanca, sganciando cariche di profondit\u00e0 a distanza letale su due sottomarini. Inoltre misero fuori uso le difese costiere e le batterie antiaeree, distrussero pi\u00f9 di 70 aerei nemici al suolo e ne abbatterono 15 in combattimenti aerei. Comunque 16 velivoli della \"Ranger\" vennero persi o danneggiati irreparabilmente. Si stima anche che 21 carri leggeri avversari vennero danneggiati e circa 86 veicoli militari distrutti, molti dei quali camion trasporto truppe.\nCasablanca capitol\u00f2 alle forze statunitensi l'11 novembre. La \"Ranger\" part\u00ec dalle coste marocchine il 12 novembre, tornando ad Hampton Roads il 24 novembre e a Norfolk il 14 dicembre 1942.\n1943.\nAl termine del periodo di addestramento nella Baia di Chesapeake, sulla \"Ranger\" venne effettuato un raddobbo presso il Norfolk Navy Yard che si protrasse dal 16 dicembre 1942 al 7 febbraio 1943. Al termine inizi\u00f2 una missione per trasportare 75 caccia P-40L USAAF in Nordafrica, arrivando a Casablanca il successivo 23 febbraio quindi inizi\u00f2 una missione di pattugliamento e di addestramento dei propri piloti durante il viaggio verso la costa del New England fino all'estremit\u00e0 settentrionale raggiungendo Halifax, in Nuova Scozia. In data 11 agosto del 1943 salp\u00f2 da Halifax per unirsi alla Home Fleet a Scapa Flow, in Scozia, il 19 agosto, nella quale esegu\u00ec una missione di pattugliamento controllando i possibili avvicinamenti di unit\u00e0 nemiche alla Isole britanniche.\nIl 2 ottobre la \"Ranger\" assieme alla Home Fleet lasci\u00f2 Scapa Flow in direzione delle acque territoriali norvegesi e con destinazione del porto di Bod\u00f8, nella Norvegia settentrionale, allo scopo di pianificare un attacco alla flotta della tedesca Kriegsmarine che operava nella zona (Operazione Leader). La task force raggiunse la posizione di lancio al largo di Vestfjord prima dell'alba del 4 ottobre senza essere scoperta. Alle 06:18 dalla \"Ranger\" decollarono 20 bombardieri Douglas SBD Dauntless protetti da una scorta di otto caccia F4F Wildcat. Una \"division\" di SBD Dauntless attacc\u00f2 la nave cargo \"LaPlata\" da 8\u00a0000 LT (8\u00a0100 t) mentre il resto continu\u00f2 a dirigersi verso nord per attaccare un convoglio tedesco con il risultato di danneggiare gravemente una nave cisterna da 10.000 LT (10\u00a0125 t) ed un pi\u00f9 piccolo trasporto truppe, riuscendo inoltre ad affondare due delle quattro piccole navi mercantili tedesche presenti nella rada di Bod\u00f8.\nUn secondo gruppo di attacco proveniente dalla \"Ranger\", consistente in 10 aerosiluranti Grumman TBF Avenger e sei caccia F4F Wildcat a loro scorta, riusc\u00ec a distruggere un cargo tedesco ed una piccola nave guardiacoste ed a bombardare un trasporto truppe. Nell'operazione vennero persi tre velivoli colpiti dalla contraerea nemica. Nel pomeriggio del 4 ottobre la \"Ranger\" fu individuata da una pattuglia di tre velivoli della Luftwaffe tuttavia la sua combat air patrol riusc\u00ec ad abbattere due aerei nemici ed allontanarne il terzo.\nLa \"Ranger\" fece quindi ritorno a Scapa Flow il 6 ottobre, intraprendendo successivamente una nuova missione di pattugliamento con il britannico 2nd Battle Squadron nel tratto di mare che si estendeva fino a Nord-Ovest dell'Islanda, per poi ripartire da Hvalfjord il 26 novembre per raggiungere Boston il 3 dicembre.\n1944\u201345.\nIl 3 gennaio 1944 la \"Ranger\" venne assegnata al ruolo di addestramento al largo di Quonset Point, Rhode Island, compito sospeso il successivo 20 aprile per raggiungere Staten Island, New York, per caricare 76 caccia Lockheed P-38 Lightning e personale della US Army, US Navy e della francese Marine nationale intraprendendo una nuova missione di trasporto con destinazione Casablanca, partendo il 24 aprile ed arrivando il successivo 5 maggio. I nuovi caccia bimotore erano destinati a sostituire nei reparti di volo USAAF i velivoli danneggiati messi a terra in attesa di essere rimpatriati per le necessarie riparazioni, questi ultimi imbarcati con il personale militare di ritorno a New York.\nPrima della partenza per gli Stati Uniti il Chief of Naval Operations ammiraglio Ernest King pianific\u00f2 un aggiornamento alla portaerei, allungandone il ponte di volo e sostituendole i motori. La \"Ranger\" era stata progettata nei tardi anni venti e di conseguenza era pi\u00f9 piccola, pi\u00f9 lenta, con una corazzatura pi\u00f9 leggera, trasportava meno velivoli ed un carico di munizionamento inferiore rispetto all'intera flotta di portaerei in dotazione alla US Navy. L'ammiraglio King caldeggi\u00f2 l'avvio dei lavori di trasformazione, ma i suoi ufficiali di stato maggiore sottolinearono che le risorse necessarie avrebbero avuto un negativo impatto sulla costruzione e riparazione di portaerei pi\u00f9 recenti, pi\u00f9 grandi e pi\u00f9 efficaci. Sulla base di queste considerazioni il progetto fu quindi annullato. Prima di raggiungere il porto di New York il 16 maggio, la \"Ranger\" entr\u00f2 al Norfolk Navy Yard per ricevere comunque degli aggiornamenti atti a rinforzare il ponte di volo, ad installare nuove catapulte e ad aggiornare le apparecchiature radar agli ultimi standard. Questo permise di acquisire la capacit\u00e0 per sostenere l'addestramento all'intercettazione aerea notturna. In data 11 luglio la \"Ranger\" lasci\u00f2 Norfolk per dirigersi verso il Panama transitando per l'omonimo canale cinque giorni pi\u00f9 tardi ed imbarcando personale US Army per diverse migliaia a Balboa, diretti a San Diego, in California, dove arrivarono il 25 luglio. Dopo aver imbarcato personale e velivoli del Night Fighting Squadron 102 e quasi 1\u00a0000 Marines, la \"Ranger\" ripart\u00ec in direzione delle acque Hawaiane il 28 luglio raggiungendo Pearl Harbor il 3 agosto. Durante i successivi tre mesi la \"Ranger\" condusse operazioni di addestramento all'intercettazione aerea notturna al largo di Pearl Harbor.\nUltime operazioni e radiazione.\nLa \"Ranger\" ripart\u00ec da Pearl Harbor il 13 ottobre per addestrare i nuovi piloti US Navy al combattimento. Operando al largo di San Diego sotto il Commander, Fleet Air, Alameda, California, la \"Ranger\" continu\u00f2 l'addestramento di gruppi aerei e squadroni di volo della marina lungo la costa della California per tutto il resto della guerra. La \"Ranger\" fu l'unica delle portaerei in dotazione alla US Navy operative prima dello scoppio della seconda guerra mondiale a non aver mai affrontato in battaglia la Marina imperiale giapponese.\nLasciata San Diego il 30 settembre 1945, la \"Ranger\" si diresse verso Balboa per imbarcare personale militare e civili con destinazione New Orleans, Louisiana, dove arriv\u00f2 il 18 ottobre. Dopo aver partecipato alle celebrazioni del Navy Day salp\u00f2 il 30 ottobre per partecipare a brevi operazioni presso Pensacola, in Florida. Dopo essere stata richiamata da Norfolk (il quartier generale della Flotta Atlantica) la \"Ranger\" entr\u00f2 al Philadelphia Naval Shipyard il 19 novembre per una revisione, quindi rimase sulla costa orientale fino alla sua radiazione avvenuta presso il Norfolk Naval Shipyard il 18 ottobre 1946. Rimossa dal Naval Vessel Register il 29 ottobre, venne infine venduta come rottame al Sun Shipbuilding and Drydock Company, Chester, in Pennsylvania il 31 gennaio 1947.\nOnorificenze.\nLa \"Ranger\" fu decorata con due Battle star."}
{"id": "3886141", "revid": "16066", "url": "https://it.wikipedia.org/wiki?curid=3886141", "title": "Open Pr\u00e9vadi\u00e8s Saint\u2013Brieuc 2011", "text": ""}
{"id": "3886143", "revid": "16066", "url": "https://it.wikipedia.org/wiki?curid=3886143", "title": "Open Pr\u00e9vadi\u00e8s Saint\u2013Brieuc 2011 - Singolare", "text": ""}
{"id": "3886144", "revid": "16066", "url": "https://it.wikipedia.org/wiki?curid=3886144", "title": "Open Pr\u00e9vadi\u00e8s Saint\u2013Brieuc 2011 - Doppio", "text": ""}
{"id": "3886148", "revid": "685041", "url": "https://it.wikipedia.org/wiki?curid=3886148", "title": "Vergine di Luj\u00e1n", "text": ""}
{"id": "3886150", "revid": "287204", "url": "https://it.wikipedia.org/wiki?curid=3886150", "title": "Vergine di Lujan", "text": ""}
{"id": "3886151", "revid": "1543377", "url": "https://it.wikipedia.org/wiki?curid=3886151", "title": "Eddy Cil\u00eca", "text": "Ha collaborato a molte delle principali riviste di settore, contribuito ad alcune opere enciclopediche, pubblicato numerosi volumi in proprio e offerto opera di consulenza per il terzo canale radiofonico della Rai.\nPercorso professionale.\nHa cominciato a occuparsi di musica ventunenne. Dal febbraio 1983 al settembre 1988 ha scritto per il mensile \"Il Mucchio Selvaggio\", contribuendo anche al supplemento \"Subway\". Nell'estate del 1988 ha fondato, con Federico Guglielmi e Maurizio Bianchini, il mensile \"Velvet. Percorsi di altro rock, cinema e cultura\", di cui \u00e8 stato redattore dall'ottobre 1988 alla chiusura nel giugno 1992. Fra il 1994 e il 1996 \u00e8 stato una delle firme di punta del mensile \"Dynamo!\". Dal novembre 1995 al luglio 1999 ha collaborato al mensile \"Rumore\". Nel marzo 1997 ha contribuito alla trasformazione di \"Blow Up\" da fanzine a giornale, prima distribuito solo in abbonamento, quindi in edicola con cadenza bimestrale e infine pubblicato mensilmente. La collaborazione continua a tutt'oggi, cos\u00ec come quella, iniziata nell'aprile 1996, al mensile di musica e alta fedelt\u00e0 \"Audio Review\".\nSempre negli anni '90 ha pubblicato articoli monografici e recensioni sui mensili \"Dance Music Magazine\" e \"Tank Girl\" e sui bimestrali \"Satisfaction\", \"Extreme Pulp\", \"Trance\" e \"Bassa Fedelt\u00e0\". Dal 1999 al 2004 ha diretto il sito dinamotorino.it. Fra il 2009 e il 2011 ha scritto per il trimestrale \"Mondomix\".\nLe sue esperienze radiofoniche includono una permanenza di due anni, dal 1996 al 1998, a Radio Flash, una delle principali emittenti torinesi, e l'opera di consulenza svolta dal 2006 al 2011 per Radio 3 Rai.\nRientrato nel novembre 1999 all'allora settimanale \"Il Mucchio\", ne \u00e8 rimasto redattore pure dopo il ritorno alla periodicit\u00e0 mensile, fino al dicembre 2012. Dal 2001 e sempre fino al 2012 \u00e8 stato redattore anche del trimestrale (e poi semestrale) \"Extra\", edito dalla medesima societ\u00e0 editrice, la cooperativa romana Stemax. Dimessosi da entrambi i giornali, ha poi contestato pubblicamente l'uso dei contributi statali per l'editoria da parte della suddetta cooperativa.\nNel dicembre 2011 ha inaugurato un blog, Venerato Maestro Oppure, che \u00e8 stato premiato nel 2013 e nel 2015 con la Targa Mei Musicletter, assegnata nell'ambito del Meeting delle Etichette Indipendenti, quale migliore blog personale italiano di informazione musicale."}
{"id": "3886165", "revid": "767487", "url": "https://it.wikipedia.org/wiki?curid=3886165", "title": "La cicala e la formica (film)", "text": "La cicala e la formica (\"The Grasshopper and the Ants\") \u00e8 un film del 1934 diretto da Wilfred Jackson. \u00c8 un cortometraggio d'animazione della serie \"Sinfonie allegre\", basato sull'omonima favola di Esopo. Fu distribuito negli Stati Uniti dalla United Artists il 10 febbraio 1934, e pochi mesi dopo partecip\u00f2 in concorso alla 2\u00aa Mostra internazionale d'arte cinematografica di Venezia. \u00c8 stato distribuito in DVD col titolo La cavalletta e le formiche, pi\u00f9 fedele al titolo originale e alla trama (nella versione inglese della favola e nel film stesso la protagonista \u00e8 infatti una cavalletta).\nTrama.\nUna cavalletta passa le sue giornate suonando il violino, ballando e mangiando foglie. Accortasi che alcune formiche stanno duramente lavorando per raccogliere cibo, le deride e dice a Andy (una di loro) che c'\u00e8 cibo su ogni albero e lei non vede alcun motivo per lavorare. Quindi inizia a cantare \"Com'\u00e8 bello non far niente\" e a ballare, trascinando nella danza anche Andy. La regina delle formiche arriva su una lettiga e fa tornare a lavorare Andy, quindi avverte con rabbia la cavalletta che non sar\u00e0 pi\u00f9 tanto felice quando arriver\u00e0 l'inverno. La cavalletta respinge allegramente l'avvertimento della regina, poich\u00e9 trova che l'inverno sia ancora molto lontano.\nLe stagioni per\u00f2 passano in fretta e presto la cavalletta si trova ad arrancare nella neve infreddolita e affamata. Nel frattempo, le formiche stanno banchettando con il cibo che avevano raccolto in primavera. La cavalletta bussa alla loro porta e crolla per il gelo, quindi le formiche la portano dentro, la riscaldano e la nutrono. La cavalletta chiede quindi alla regina di poter rimanere. La monarca le risponde che lo potr\u00e0 fare solo se lavorer\u00e0 e le ordina di suonare il suo violino. Cos\u00ec, mentre le formiche danzano, la cavalletta suona e canta allegramente \"Com'\u00e8 bello lavorare\".\nProduzione.\nLa bozza del film inizi\u00f2 a circolare nello studio a settembre del 1933. Entro il 3 ottobre la sceneggiatura finale di Bill Cottrell era stata approvata, e il 16 ottobre Hugh Hennessy prepar\u00f2 i disegni di layout del film. Al film contribu\u00ec anche Joe Grant, che disegn\u00f2 degli schizzi colorati a pastello. I risultati, notevolmente diversi dal lavoro degli altri artisti degli storyboard, incontrarono l'approvazione di Walt. Pinto Colvig diede voce alla cavalletta, in uno stile molto simile a quello che usava per Pippo. Secondo la sceneggiatura di Cottrell, Colvig avrebbe contribuito anche ai dialoghi e al testo della canzone di Leigh Harline e Larry Morey \"The World Owes Me a Living\" (che il doppiatore riutilizzer\u00e0 in seguito anche per Pippo). L'animazione sul corto inizi\u00f2 entro l'8 novembre e termin\u00f2 entro gennaio, con diversi animatori assegnati a varie sezioni lungo tutto il film.\nDistribuzione.\nEdizione italiana.\nIl film fu distribuito in Italia nel 1934 in lingua originale, venendo doppiato dalla Royfilm nel 2004 in occasione della distribuzione in DVD.\nEdizioni home video.\nDVD.\nUna volta restaurato, il cortometraggio fu distribuito in DVD nel secondo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. In America del Nord fu incluso anche nel primo volume della collana \"Timeless Tales\" (uscito il 16 agosto 2005) e nel DVD \"The Wind in the Willows\" (uscito il 19 maggio 2009 come quinto volume della collana \"Walt Disney Animation Collection\"). In Italia fu invece inserito anche nel DVD \"Vacanze di Natale in casa Disney\", uscito il 2 dicembre 2003."}
{"id": "3886168", "revid": "123408712", "url": "https://it.wikipedia.org/wiki?curid=3886168", "title": "Inno della Repubblica Ciuvascia", "text": "L'inno della Repubblica Ciuvascia \u00e8 l'inno nazionale della Repubblica autonoma della Ciuvascia. La musica fu composta da German Lebedev, ed il testo venne scritto da \u0130lle Tukta\u015f."}
{"id": "3886173", "revid": "1318658", "url": "https://it.wikipedia.org/wiki?curid=3886173", "title": "Henriette Reni\u00e9", "text": "Ha codificato un metodo per arpa ampiamente usato.\nBiografia.\nHenriette Gabrielle Marie Sophie Reni\u00e9 nasce il 18 settembre 1875 a Parigi, figlia di Jean \u00c9mile Reni\u00e9, artista eclettico capace di eccellere sia come pittore che come attore e cantante professionista, basso particolarmente apprezzato da Gioachino Rossini, e Gabrielle Marie Mouchet.\nCome figlia d'arte frequent\u00f2 l'ambiente musicale fin dall'infanzia, intraprendendo gli studi di pianoforte e dimostrando una spiccata predisposizione. Prima dei cinque anni d'et\u00e0 tuttavia, assistendo a un concerto del belga Alphonse Hasselmans, noto arpista del periodo, si innamor\u00f2 dello strumento dichiarando: \"Quell'uomo sar\u00e0 mio maestro d'arpa\".\nSotto la guida di Hasselmans, Reni\u00e9 inizi\u00f2 gli studi all'et\u00e0 di otto anni, dovendo affrontare anche una difficolt\u00e0 prettamente legata alla sua corporatura: a quell'et\u00e0 si narra fosse ancora troppo piccola, non riuscendo per le dimensioni dello strumento a raggiungere i pedali con i piedi. Il padre, vedendola molto determinata, svilupp\u00f2 delle estensioni che le permettevano di azionare i pedali senza dover scendere dallo sgabello.\nHasselmans aveva iniziato a insegnare al Conservatorio di Parigi, e si incontrarono a met\u00e0 strada per fare lezione presso il laboratorio di Sebastian Erard, famoso costruttore di arpe. Nel 1885, divenne una studentessa regolare del Conservatorio. A dieci anni, vinse un secondo premio in termini di prestazioni arpistiche (la commissione aveva effettivamente votato per darle il primo premio, ma il direttore aveva deciso che era inappropriato), e all'et\u00e0 di undici anni, vinse il Premier Prix.\nReni\u00e9 inizi\u00f2 ad insegnare presto, a nove anni, dichiar\u00f2 suo fratello e amico Fernand Maignen, suonava l'arpa e inizi\u00f2 ad insegnare anche a lui, e dopo il suo successo presso il Conservatorio, studenti provenienti da tutta Parigi, molti dei quali pi\u00f9 del doppio della sua et\u00e0, arrivavano per vederla suonare.\nDopo la laurea a soli dodici anni, diede spettacoli in giro per la Francia e insegn\u00f2 a studenti in tutta Parigi. Un'eccezione fu fatta per lei riguardo alle lezioni di armonia al Conservatorio, che normalmente non erano concesse agli studenti sotto i quattordici anni. I suoi professori: Th\u00e9odore Dubois, Ambroise Thomas, Jules Massenet la incoraggiarono anche a comporre. Tuttavia, era abituata all'idea che le donne dovessero rimanere a casa ed era riluttante ad iniziare un'arte che fino ad allora era stata quasi totalmente di monopolio maschile.\nI suoi quindici anni, durante i quali Reni\u00e9 diede il suo primo recital da solista a Parigi, segnarono i suoi problemi, sempre pi\u00f9 crescenti, con Hasselmans: i suoi genitori, infatti avevano omesso di elencarlo come direttore d'orchestra sui programmi. Henriette dovette ristampare a sue spese i programmi per placare il suo insegnante. Tuttavia, la tensione tra di loro continu\u00f2: Hasselmans prese per s\u00e9 tutti gli studenti professionali, lasciando a Henriette l'insegnamento di giovani donne d'elevata condizione sociale, che imparavano a suonare soltanto per aumentare le proprie condizioni culturali in vista di matrimoni. Di conseguenza, quando gli studenti seri avvicinavano Reni\u00e9, spesso lei doveva dare lezioni in segreto. Col passare del tempo, Hasselmans rifiut\u00f2 di raccomandarla a direttori come solista e diffuse segmenti dei suoi brani inediti nelle sue classi, senza darle alcun compenso. Tuttavia, Reni\u00e9 rimase fedele a lui.\nNel 1901 Reni\u00e9, completato il Concerto in do minore che aveva cominciato a comporre mentre era presso il Conservatorio, su consiglio di Dubois, lo mostr\u00f2 a Camille Chevillard, che la scrittur\u00f2 per alcuni concerti. Purtroppo, Reni\u00e9, aveva subito un grave disturbo allo stomaco a 21 anni che l'aveva lasciata molto debole, ma dovette svolgere i concerti nonostante la sua malattia. Tuttavia, queste esibizioni stabilizzarono Reni\u00e9, non solo come virtuosa, ma come compositrice e contribuirono a mostrare l'arpa come uno strumento solista, ispirando altri compositori a scrivere per essa.\nNel 1903, compose un brano per arpa (\"L\u00e9gende d'apr\u00e8s les Elfes de Leconte de Lisle\") ispirato alla poesia \"Les Elfes\" (\"Gli elfi\") scritta da Charles Marie Ren\u00e9 Leconte de Lisle. Questo brano \u00e8 ancora oggi considerato molto prestigioso e viene richiesto come obbligatorio in molti concorsi come il pi\u00f9 importante per questo strumento: Il Concorso di Israele.\nLo stesso anno, Reni\u00e9 present\u00f2 Marcel Grandjany, che allora aveva undici anni, quale suo allievo al Conservatorio, ma Hasselmans gli neg\u00f2 l'ammissione; questo studente, che in seguito diventer\u00e0 un prolifico compositore per arpa, sar\u00e0 accettato soltanto l'anno successivo come allievo. Infatti a tredici anni, Grandjany vinse il Premier Prix. (Egli, insieme con Mildred Dilling, introdurr\u00e0 il metodo \"Reni\u00e9\" negli Stati Uniti.)\nNel 1912, Hasselmans e Reni\u00e9 si riconciliarono. Ella annunci\u00f2 che era fisicamente in grado di insegnare al Conservatorio e voleva prendere il posto del suo vecchio maestro, anche se non c'erano professoresse che insegnavano nelle classi di strumenti avanzati. Tuttavia, il Conservatorio, in quanto istituzione governativa, richiesta l'approvazione da parte del Ministero della Pubblica Istruzione, a causa delle credenze religiose di Reni\u00e9, diede il posto a Marcel Tournier. Si dice che Hasselmans sia morto proprio la notte dopo aver sentito che la sua ex allieva non sarebbe stata nominata. \nRifiut\u00f2 una posizione presso l'Ecole Normale de Musique, ma fece nascere un concorso internazionale nel 1914: il \"Concours Reni\u00e9\", che comprendeva una somma notevole di denaro come premio, ed ha avuto significanti musicisti e compositori nella giuria nel corso degli anni, come Carlos Salzedo, Maurice Ravel, Marcel Grandjany, e Gabriel Piern\u00e9.\nDurante la prima guerra mondiale, Reni\u00e9 sopravvisse dando lezioni, e diede anche concerti di beneficenza quasi ogni notte. Dopo la guerra, Arturo Toscanini offr\u00ec a Reni\u00e9 un contratto, che lei rifiut\u00f2 a causa della salute precaria di sua madre.\nNel 1922, un politico la candid\u00f2 per la Legione d'Onore, ma fu respinta ancora una volta per le sue credenze religiose.\nReni\u00e9 cominci\u00f2 a partecipare a trasmissioni radiofoniche e registr\u00f2 nel 1926 per Columbia e Od\u00e9on. Le sue registrazioni fecero il tutto esaurito in tre mesi, ma le sessioni di registrazione sfiancarono l'arpista, cos\u00ec lei si rifiut\u00f2 di firmare nuovi contratti, nonostante il suo crescente successo. Nel 1937, cominci\u00f2 a lamentarsi nel suo diario della fatica e degli sforzi eccessivi, la malattia la costrinse anche a rinviare e annullare concerti.\nDurante la Seconda guerra mondiale Reni\u00e9, su richiesta del suo editore, elabor\u00f2 un metodo per Arpa, che divenne il suo obiettivo principale durante il conflitto. In due volumi, \u00e8 uno studio approfondito della tecnica arpistica e musicale. Essa \u00e8 stata adottata da arpisti internazionali quali Grandjany, Dilling e Susann McDonald. Il suo insegnamento arriv\u00f2 tramite i suoi allievi nei conservatori di tutto il mondo.\nGravi malattie come nevriti, attacchi di bronchite, polmonite, infezioni digestive ridussero Reni\u00e9 quasi una disabile, continu\u00f2 tuttavia a dare lezioni e concerti, nonostante l'intenso livello di sedativi che continu\u00f2 a prendere.\nQuando Tournier si ritir\u00f2 dal Conservatorio dopo 35 anni, venne chiesto a Reni\u00e9 di prendere il suo posto, ma rifiut\u00f2.\nLe fu finalmente data la Legion d'onore, e mor\u00ec un anno dopo nel marzo 1956. Dopo le esequie le sue spoglie vennero tumulate nella tomba delle famiglie Jacob-Desmalter, Mouchet e Reni\u00e9 presso il cimitero di P\u00e8re-Lachaise di Parigi, nel XX \"arrondissement\" della citt\u00e0.\nSalvi, il successore di Erard, ha creato un'arpa di modello \"Reni\u00e9\", e l'Istituto francese ha creato il premio Henriette Reni\u00e9 Premio\" per la composizione musicale per Arpa\"."}
{"id": "3886185", "revid": "767487", "url": "https://it.wikipedia.org/wiki?curid=3886185", "title": "La lepre e la tartaruga (film)", "text": "La lepre e la tartaruga (\"The Tortoise and the Hare\") \u00e8 un film del 1935 diretto da Wilfred Jackson. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla United Artists il 5 gennaio 1935 e basato sull'omonima favola di Esopo. \u00c8 noto per aver introdotto nell'animazione il concetto della velocit\u00e0, sviluppato principalmente dall'animatore Hamilton Luske (con l'assistenza di Ward Kimball) tramite delle linee. Il corto vinse l'Oscar al miglior cortometraggio d'animazione ai premi Oscar 1935, venendo quindi inserito nel film di montaggio del 1937 \"I capolavori di Walt Disney\". Fu poi seguito nel 1936 dal corto \"Il campione\".\nTrama.\nUna moltitudine di animali si riunisce per assistere alla gara tra Max Leprotto e Tobia Tartaruga. Max \u00e8 chiaramente favorito, mentre Tobia viene subito preso in giro e deriso per essere lento e goffo. Appena la gara inizia, Max sfreccia sulla pista ottenendo un enorme vantaggio, ma si ferma presso una scuola femminile per parlare con quattro conigliette. Quando arriva anche Tobia, le conigliette lo invitano a fermarsi ma lui si rifiuta poich\u00e9 intende finire la gara. Anche se Tobia ora \u00e8 in testa, Max decide di rimanere per un po', essendo sicuro di non avere problemi a mettersi al passo con lui, e utilizza il campo sportivo della scuola per mettere in mostra le sue incredibili doti di velocista. A un certo punto per\u00f2 sente la folla rumoreggiare, e vede che Tobia non \u00e8 lontano dal traguardo. Cos\u00ec saluta le conigliette e si precipita verso il traguardo. Tobia, vedendo che Max sta recuperando, aumenta il ritmo allungando le gambe e il collo, vince la gara in extremis e viene portato in trionfo dal pubblico.\nDistribuzione.\nEdizione italiana.\nIl film fu distribuito in Italia nel 1936 in lingua originale. Fu doppiato dalla Royfilm per l'inclusione nel film di montaggio \"I capolavori di Walt Disney\" uscito in Italia direttamente in VHS nel maggio 1986, ma lo stesso doppiaggio fu poi usato anche per la distribuzione del corto autonomo.\nEdizioni home video.\nDVD.\nUna volta restaurato, il cortometraggio fu incluso nel primo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. In America del Nord fu incluso anche nel primo volume della collana \"Timeless Tales\" (uscito il 16 agosto 2005) e nel DVD \"The Tortoise and the Hare\" (uscito il 19 maggio 2009 come quarto volume della collana \"Walt Disney Animation Collection\"). In Italia \u00e8 invece incluso nel DVD \"La lepre e la tartaruga e altre storie\", uscito il 23 ottobre 2009 come quarto volume della collana \"Le fiabe\".\nAltri media.\nL'uscita del film fu pubblicizzata anche tramite una storia a fumetti scritta da Ted Osborne e Al Taliaferro e pubblicata in nove tavole domenicali dal 23 dicembre 1934 al 17 febbraio 1935. La storia, intitolata \"Il mistero del collegio\", non \u00e8 un adattamento del corto ma un giallo che vede i due protagonisti nelle vesti di detective. Fu pubblicata per la prima volta in Italia il 25 aprile 1935 nel n. 5 della rivista \"I tre porcellini\". Max Leprotto e Tobia Tartaruga sono poi apparsi saltuariamente in alcune storie a fumetti."}
{"id": "3886193", "revid": "110157", "url": "https://it.wikipedia.org/wiki?curid=3886193", "title": "Pulau", "text": "Il Pulau \u00e8 un fiume dell'Indonesia.Ha una lunghezza di 674\u00a0km e una portata media alla foce di 100,3\u00a0m\u00b3/s. Il bacino idrografico \u00e8 di 145000\u00a0km2.\nPercorso.\nNasce nei monti Maoke e attraversa velocissimo la sua valle, creando numerose cascate, alcune di notevoli dimensioni. Arriva in pianura ed allarga il proprio greto anche di 2\u00a0km, e riceve il fiume Furtinnes. Sfocia con un largo e profondo estuario nel mare degli Arafura."}
{"id": "3886195", "revid": "767487", "url": "https://it.wikipedia.org/wiki?curid=3886195", "title": "Furukawa Electric Soccer Club 1965", "text": "Questa voce raccoglie le informazioni riguardanti il Furukawa Electric Soccer Club nelle competizioni ufficiali della stagione 1965.\nStagione.\nIscrittosi alla neocostituita Japan Soccer League grazie al risultato conseguito in All Japan Business Football Championship, il Furukawa Electric mostr\u00f2 un rendimento regolare che gli permise di raggiungere senza problemi il terzo posto, valido per la qualificazione all'edizione 1965 della Coppa dell'Imperatore, dalla quale fu eliminata ai quarti di finale a causa di una rete subita nel match contro gli studenti dell'universit\u00e0 di Kwansei.\nMaglie e sponsor.\nVengono confermate le divise bianche a strisce blu, che vanno ad alternarsi a delle divise interamente bianche da indossare negli incontri casalinghi."}
{"id": "3886198", "revid": "1005847", "url": "https://it.wikipedia.org/wiki?curid=3886198", "title": "Serthar", "text": "Il Monastero di Serthar (\"gser-thar dzong\" in tibetano) fu un'influente universit\u00e0 monastica buddhista del Tibet.\nDescrizione.\nSituato nell'Amdo, il monastero di Serthar, chiamato \"Larung Gar\", fu uno dei pi\u00f9 rinomati del Tibet orientale, ove venivano formati numerosi lama e ghesce di elevata istruzione e pratica spirituale, non solo tibetani ma anche mongoli e un migliaio di cinesi. Era abitato da numerosi tulku di influente lignaggio. Si calcola che la popolazione monastica comprendesse quattromilacinquecento uomini e quattromila donne.\nIl complesso si trovava in un luogo di difficile accesso, su tre colline completamente rivestite dalle modeste abitazioni dei monaci.\nUn tempo il suo Khenpo era Lerab Lingpa, Lama di elevato prestigio e rispettato tulku scelto come precettore del XIII Dalai Lama.\nTra il 1949 e il 1959, la neonata Repubblica Popolare Cinese conquist\u00f2 gradualmente il Tibet, e dichiar\u00f2 illegale la teocrazia lamaista che per secoli aveva governato il Paese. Successivamente, il 1\u00ba settembre 1965, il Tibet fu convertito nella Regione Autonoma del Tibet, e il suo territorio tradizionale fu notevolmente ridotto, dato che molte delle province periferiche furono annesse a quelle cinesi confinanti.\nLa stessa citt\u00e0 di Serthar fu annessa al Sichuan, e Larung Gar fu completamente distrutto dalle Guardie Rosse negli anni della Rivoluzione Culturale nel tentativo di diminuire l'interesse del popolo cinese verso il Buddhismo. In seguito fu per\u00f2 ricostruito dalle autorit\u00e0 comuniste insieme ad altri monasteri locali, insieme ai quali fu sottoposto a rigidi controlli per volere del governo centrale cinese, volendo formare una nuova generazione di monaci buddhisti leali al Maoismo.\nNel maggio 2001, dopo anni di calma relativa, Serthar entr\u00f2 nella cronaca quando le autorit\u00e0 della Regione Autonoma accolsero un influente funzionario del Partito Comunista Cinese scortato da mille soldati dell'Esercito Popolare di Liberazione, che intendeva incontrare Khenpo Jigme Phuntsog, abate Nyingmapa del monastero, considerato la reincarnazione di Lerab Lingpa. Durante il colloquio l'abate ricevette l'ordine di ridurre il numero dei monaci residenti: da quel momento Serthar avrebbe potuto ospitare mille monaci e quattrocento monache, tutti tibetani. I religiosi di diversa etnia avrebbero dovuto andarsene entro il successivo 31 ottobre. Il Khenpo mosse tuttavia un rifiuto.\nIl successivo 28 giugno giunsero presso il monastero numerosi operai cinesi incaricati di iniziare la demolizione del complesso, e alla fine di agosto un migliaio delle abitazioni furono completamente abbattute, e circa duemilacinquecento monaci furono espulsi, tra i quali si contavano molti cinesi, costretti a vagare tra i boschi senza pi\u00f9 riparo e assistenza. Le autorit\u00e0 della Regione Autonoma vietarono soccorsi di ogni tipo ai senzatetto, anche di natura medica, mentre Khenpo Jigme Phuntsog, che gi\u00e0 si era rifiutato di partecipare alla cerimonia solenne per l'intronizzazione dell'XI Panchen Lama riconosciuto dalle autorit\u00e0 di Pechino, fu arrestato e trasferito in un ospedale di Chengdu, ove mor\u00ec poco dopo in circostanze mai chiarite.\nNonostante la difficile reperibilit\u00e0 di notizie esatte a causa cella censura imposta dalle autorit\u00e0 del governo pechinese, pare che circa il settanta percento del monastero fu demolito dagli operai, stimolati dal permesso di entrare in possesso di tutto ci\u00f2 che avrebbero trovato e da ricompense in denaro per ogni abitazione distrutta. Sarebbero stati dunque dispersi, distrutti e profanati preziosi e secolari testi sacri e oggetti di culto."}
{"id": "3886203", "revid": "339392", "url": "https://it.wikipedia.org/wiki?curid=3886203", "title": "Locomotiva CRFS 7\u201310", "text": ""}
{"id": "3886206", "revid": "16066", "url": "https://it.wikipedia.org/wiki?curid=3886206", "title": "Locomotiva VE 28\u201333", "text": ""}
{"id": "3886207", "revid": "1573940", "url": "https://it.wikipedia.org/wiki?curid=3886207", "title": "Microhydromys argenteus", "text": "Microhydromys argenteus () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 78 e 86\u00a0mm, la lunghezza della coda tra 71 e 83\u00a0mm, la lunghezza del piede tra 19 e 22\u00a0mm, la lunghezza delle orecchie tra 11,4 e 13\u00a0mm e un peso fino a 13\u00a0g.\nAspetto.\nLa pelliccia \u00e8 molto corta e soffice. Le parti superiori sono grigiastre mentre le parti ventrali sono pi\u00f9 chiare. Il dorso delle zampe \u00e8 chiaro e ricoperto di corti peli biancastri. La coda \u00e8 poco pi\u00f9 corta della testa e del corpo, \u00e8 uniformemente grigia con la met\u00e0 terminale bianca, talvolta ricoperta di chiazze pi\u00f9 chiare e rivestita di 17 anelli di scaglie per centimetro. \nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nella parte orientale e centro-orientale della Nuova Guinea.\nVive nelle foreste muschiose tra 380 e 1.450 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata ancora sottoposta a nessun criterio di conservazione."}
{"id": "3886208", "revid": "1573940", "url": "https://it.wikipedia.org/wiki?curid=3886208", "title": "Microhydromys richardsoni", "text": "Microhydromys richardsoni () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 79 e 86\u00a0mm, la lunghezza della coda tra 79 e 92\u00a0mm, la lunghezza del piede tra 19 e 20\u00a0mm, la lunghezza delle orecchie tra 8 e 12\u00a0mm e un peso fino a 12\u00a0g.\nAspetto.\nIl colore del corpo \u00e8 grigio-nerastro, talvolta con una macchia biancastra sul ventre. Il muso \u00e8 lungo ed appuntito, gli occhi sono piccoli, le orecchie sono arrotondate. La coda \u00e8 leggermente pi\u00f9 lunga della testa e del corpo, \u00e8 uniformemente scura, con la parte terminale bianca e rivestita di 15-16 anelli di scaglie per centimetro. \nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nella parte centrale e centro-settentrionale della Nuova Guinea.\nVive in foreste umide tropicali primarie e secondarie ed in foreste miste a savane di Eucalipto tra 380 e 1.500 metri di altitudine.\nStato di conservazione.\nLa IUCN Red List, considerate le scarse informazioni sullo stato della popolazione, sull'areale e sulle possibili minacce, classifica \"M.richardsoni\" come specie con dati insufficienti (DD)."}
{"id": "3886211", "revid": "73843", "url": "https://it.wikipedia.org/wiki?curid=3886211", "title": "Yagun", "text": "Lo Yagun era, al tempo della grande espansione mongola, l'unit\u00e0 da cento uomini dell'esercito mongolo, corrispondente alla decima parte di un \"Minghaan\". Ogni Yagun era diviso in dieci \"Arban\".\nI comandanti degli \"Yagun\" avevano una \"Paitze\" d'argento a segnalare il loro rango. "}
{"id": "3886214", "revid": "599013", "url": "https://it.wikipedia.org/wiki?curid=3886214", "title": "Rafael Us\u00edn", "text": "Carriera.\nConvocato in extremis al Grand Prix de Futsal 2010 al posto dell'infortunato Matamoros, Us\u00edn ha debuttato nella Nazionale di calcio a 5 della Spagna il 17 ottobre 2010 contro il , realizzando due delle 13 reti con cui le furie rosse superano i mediorientali. Il 4 febbraio 2020 raggiunge le cento presenze in nazionale in occasione della vittoria per 5-1 contro la valida per le qualificazioni al campionato mondiale di calcio a 5 2020."}
{"id": "3886215", "revid": "615138", "url": "https://it.wikipedia.org/wiki?curid=3886215", "title": "Gruppo di Minsk", "text": "Il Gruppo di Minsk \u00e8 una struttura di lavoro creata nel 1992 dalla Conferenza sulla Sicurezza e Cooperazione in Europa (CSCE), dal 1995 Organizzazione per la sicurezza e la cooperazione in Europa, allo scopo di incoraggiare una soluzione pacifica e negoziata dopo la guerra del Nagorno-Karabakh.\nIstituzione.\nIl meeting straordinario di Helsinki della CSCE tenutosi il 24 marzo 1992 richiese al Segretario dell'Organizzazione di dare vita il pi\u00f9 rapidamente possibile ad una Conferenza internazionale che affrontasse il problema del Nagorno Karabakh che da alcuni mesi era interessato da un conflitto tra armeni ed azeri dopo che il 2 settembre era stata proclamata la repubblica del Nagorno Karabakh.\nLa conferenza si sarebbe dovuta tenere nella citt\u00e0 di Minsk, capitale della Bielorussia ma non ebbe mai luogo alla data prefissata. Venne comunque creato un \"gruppo di lavoro\" dal nome della citt\u00e0 che avrebbe dovuto ospitare la riunione. La sua attivit\u00e0 \u00e8 gi\u00e0 registrata nei verbali delle riunioni della Csce a dicembre.\nIl summit dei capi di stato e governo CSCE tenutosi a Budapest il 6 dicembre 1994 diede mandato per la creazione di un formale gruppo di co-presidenti il cui lavoro fosse finalizzato a:\nStruttura.\nIl gruppo di Minsk \u00e8 guidato da una co-Presidenza attualmente composta da Francia, Russia e Stati Uniti d'America.\nFanno inoltre parte del gruppo rappresentanti di Bielorussia, Germania, Italia, Portogallo, Paesi Bassi, Svezia, Finlandia e Turchia oltre a Armenia ed Azerbaigian.\nGli attuali (2021) co-presidenti sono il francese Brice Roquefeuil, il russo Igor Khovaev e lo statunitense Andrew Schofer.\nAttivit\u00e0.\nIl Gruppo \u00e8 impegnato tuttora in una difficile opera di mediazione fra le parti in causa e sono frequenti ogni anno le visite che la delegazione dei co-presidenti effettuano a Erevan, Baku e Stepanakert.\nAd oggi, tuttavia, non \u00e8 ancora riuscito ad ottenere dai soggetti interessati la firma di un definitivo accordo di pace sulla questione del Nagorno Karabakh.\nLa comunit\u00e0 internazionale sembra tuttavia concorde nel ritenere il \"format\" del gruppo di Minsk l'unico in grado di assicurare un lento ma progressivo miglioramento dei negoziati fra le parti. Per tale ragione non sono andati a buon fine i tentativi azeri e turchi di aprire altri tavoli di trattativa presso la Assemblea Parlamentare del Consiglio d'Europa (PACE) dove i lavori di una sotto-commissione sul Nagorno Karabakh non sono mai iniziati, e alle Nazioni Unite.\nPosizione delle parti in causa riguardo al Gruppo di Minsk.\nPosizione dell'Azerbaigian.\nL'Azerbaigian \u00e8 critico nei confronti del Gruppo di Minsk in quanto ritiene la posizione dello stesso sbilanciata a favore dell'Armenia. In particolare vorrebbe che il co-presidente francese fosse sostituito da membro di altra nazionalit\u00e0, possibilmente turco.\nPosizione dell'Armenia.\nL'Armenia lamenta che al tavolo dei negoziati non sieda un rappresentante del governo della repubblica del Nagorno Karabakh. Il Gruppo di Minsk ha comunque incontrato a pi\u00f9 riprese il presidente Bako Sahakyan ed ha attraversato pi\u00f9 volte a piedi il confine tra il Nagorno Karabakh e l'Azerbaigian."}
{"id": "3886220", "revid": "824274", "url": "https://it.wikipedia.org/wiki?curid=3886220", "title": "Commonwealth Bank Tennis Classic 2003 - Doppio", "text": "Il doppio del torneo di tennis Commonwealth Bank Tennis Classic 2003, facente parte del WTA Tour 2003, ha avuto come vincitrici Mar\u00eda Vento-Kabchi e Angelique Widjaja che hanno battuto in finale \u00c9milie Loit e Nicole Pratt 7-5, 6-2."}
{"id": "3886221", "revid": "26630", "url": "https://it.wikipedia.org/wiki?curid=3886221", "title": "Lukaku", "text": ""}
{"id": "3886222", "revid": "767487", "url": "https://it.wikipedia.org/wiki?curid=3886222", "title": "Ta\u00e7a de Portugal 1962-1963", "text": "La Ta\u00e7a de Portugal 1962-1963 fu la 23\u00aa edizione della Coppa di Portogallo. La competizione si concluse con la vittoria per 4-0 dello Sporting Lisbona sul Vit\u00f3ria Guimar\u00e3es. I \"Le\u00f5es\" conquistarono il sesto trofeo di Coppa di Portogallo. La squadra campione in carica, il Benfica, venne eliminata alle semifinali proprio dallo Sporting.\nCapocannoniere del torneo fu l'attaccante dello Sporting Mascarenhas (17 gol) che segn\u00f2 anche la rete definitiva del 4-0 nella finale.\nSquadre partecipanti.\nIn questa edizione erano presenti tutte le squadre di Primeira Divis\u00e3o e di Segunda Divis\u00e3o e i campioni di Madera e di Mozambico i quali andarono direttamente ai quarti."}
{"id": "3886225", "revid": "1573940", "url": "https://it.wikipedia.org/wiki?curid=3886225", "title": "Khoshkrud (Markazi)", "text": "Khoshkr\u016bd (farsi \u062e\u0634\u0643\u0631\u0648\u062f) \u00e8 una citt\u00e0 dello shahrest\u0101n di Zarandiyeh, circoscrizione Centrale, nella provincia di Markazi in Iran. Aveva, nel 2006, una popolazione di 6.059 abitanti."}
{"id": "3886226", "revid": "188323", "url": "https://it.wikipedia.org/wiki?curid=3886226", "title": "Sulzdorf", "text": ""}
{"id": "3886230", "revid": "1442080", "url": "https://it.wikipedia.org/wiki?curid=3886230", "title": "China Open 2003 - Doppio", "text": "Il doppio del torneo di tennis China Open 2003, facente parte del WTA Tour 2003, ha avuto come vincitrici \u00c9milie Loit e Nicole Pratt che hanno battuto in finale Ai Sugiyama e Tamarine Tanasugarn 6\u20133, 6\u20133."}
{"id": "3886235", "revid": "1543377", "url": "https://it.wikipedia.org/wiki?curid=3886235", "title": "Lucky Baloyi", "text": "Caratteristiche tecniche.\nNato difensore centrale grazie alle sue doti fisiche, viene spostato a centrocampo dal tecnico Vladimir Vermezovi\u0107 dove si esprime meglio a fianco di un regista. \u00c8 abile nelle marcature e possiede una buona agilit\u00e0, nonostante la sua altezza.\nCarriera.\nClub.\nLe giovanili e l'esordio al Kaizer Chiefs.\nLa sua carriera da calciatore inizia nel 2003 quando, all'et\u00e0 di 12 anni, milita nell'accademia Tshiamo Sports per giocare a calcio. Dopo tre anni, esattamente nel 2006, viene acquistato dal Kaizer Chiefs per militare nelle varie divisioni giovanili del club. Cinque anni pi\u00f9 tardi, viene convocato in prima squadra dove compie il suo debutto, tra i professionisti, il 1\u00ba maggio 2011 durante il match disputato contro i Mamelodi Sundowns: concluder\u00e0 la sua prima stagione con i professionisti con sole due presenze. Inizia ottimamente la stagione 2011-2012: infatti diventa un titolare inamovibile della prima squadra e, il 16 novembre, segna la sua prima rete in carriera durante la partita, giocata a Polokwane, contro i Black Leopards.\nNazionale.\nDal 2011 \u00e8 nel giro delle convocazioni per l'Under-20."}
{"id": "3886237", "revid": "1442080", "url": "https://it.wikipedia.org/wiki?curid=3886237", "title": "Sparkassen Cup 2003 - Doppio", "text": "Il doppio del torneo di tennis Sparkassen Cup 2003, facente parte del WTA Tour 2003, ha avuto come vincitrici Svetlana Kuznecova e Martina Navr\u00e1tilov\u00e1 che hanno battuto in finale Elena Lichovceva e Nadia Petrova 3\u20136, 6\u20131, 6\u20133."}
{"id": "3886238", "revid": "22475", "url": "https://it.wikipedia.org/wiki?curid=3886238", "title": "Gongylidiellum", "text": "Gongylidiellum \u00e8 un genere di ragni appartenente alla famiglia Linyphiidae.\nDistribuzione.\nDelle 17 specie oggi attribuite a questo genere, ben 16 sono state reperite nella regione olartica: le specie dall'areale pi\u00f9 vasto sono la G. latebricola, la G. murcidum, e la G. vivum, tutte rinvenute in varie localit\u00e0 della regione paleartica. Unica eccezione \u00e8 la G. blandum, i cui esemplari sono endemici dell'Angola.\nIn Italia sono stati reperiti esemplari di quattro specie: la G. edentatum, la G. latebricola, la G. murcidum in localit\u00e0 dell'Italia settentrionale e la G. vivum nell'Italia peninsulare e in Sicilia.\nTassonomia.\nQuesto genere non \u00e8 sinonimo anteriore di Wiehlea , a seguito di uno studio di Millidge del 1984.\nA dicembre 2011, si compone di 17 specie:\nSpecie trasferite.\nLa variabilit\u00e0 dei caratteri peculiari ascritti a questo genere si nota dall'elevato numero di specie trasferite altrove, in proporzione, e dal fatto che le tredici specie sono state trasferite in dodici generi diversi:"}
{"id": "3886240", "revid": "510537", "url": "https://it.wikipedia.org/wiki?curid=3886240", "title": "Tuba uterina", "text": ""}
{"id": "3886244", "revid": "2056951", "url": "https://it.wikipedia.org/wiki?curid=3886244", "title": "Paitze", "text": "La paitze era un medaglione che segnalava il grado di un ufficiale dell'esercito mongolo, ai tempi della grande conquista mongola.\nI comandanti dei tumen ne avevano una d'oro di un chilo e mezzo circa, quelli dei minghaan una dello stesso materiale di circa 600 grammi, i capitani degli yagun ne avevano una d'argento pi\u00f9 piccola..\nAlcune \"paitze\" erano dei veri e propri documenti con i quali il khan assegnava una missione o un titolo nobiliare al loro possessore."}
{"id": "3886247", "revid": "1442080", "url": "https://it.wikipedia.org/wiki?curid=3886247", "title": "Japan Open Tennis Championships 2003 - Doppio femminile", "text": "Il doppio femminile del torneo di tennis Japan Open Tennis Championships 2003, facente parte del WTA Tour 2003, ha avuto come vincitrici Marija \u0160arapova e Tamarine Tanasugarn che hanno battuto in finale Ansley Cargill e Ashley Harkleroad 7-61-, 6-0."}
{"id": "3886257", "revid": "1442080", "url": "https://it.wikipedia.org/wiki?curid=3886257", "title": "Porsche Tennis Grand Prix 2003 - Doppio", "text": "Il doppio del torneo di tennis Porsche Tennis Grand Prix 2003, facente parte del WTA Tour 2003, ha avuto come vincitrici Lisa Raymond e Rennae Stubbs che hanno battuto in finale Cara Black e Martina Navr\u00e1tilov\u00e1 6\u20132, 6\u20134."}
{"id": "3886260", "revid": "2175", "url": "https://it.wikipedia.org/wiki?curid=3886260", "title": "Saussaye", "text": ""}
{"id": "3886261", "revid": "834", "url": "https://it.wikipedia.org/wiki?curid=3886261", "title": "Superfried Guys", "text": ""}
{"id": "3886265", "revid": "2175", "url": "https://it.wikipedia.org/wiki?curid=3886265", "title": "Grandchain", "text": ""}
{"id": "3886266", "revid": "1734179", "url": "https://it.wikipedia.org/wiki?curid=3886266", "title": "Grande Cometa del 1811", "text": "La Grande Cometa del 1811, formalmente designata C/1811 F1, \u00e8 una cometa che fu visibile ad occhio nudo per circa 260 giorni, un record mantenuto fino alla comparsa della Cometa Hale-Bopp nel 1997. Nel mese di ottobre 1811 mostrava una magnitudine apparente pari a 0, con una chioma facilmente visibile.\nNella cultura di massa.\nAl termine del secondo libro del romanzo tolstojano Guerra e pace, l'autore descrive il protagonista Pierre che osserva \"quella enorme e brillante cometa che, a quanto si diceva, preannunciava ogni sorta di orrori e la fine del mondo\". Essa \u00e8 popolarmente ritenuta come annunciazione dell'invasione napoleonica della Russia (1812) e, tra gli altri eventi, della Guerra anglo-americana del 1812."}
{"id": "3886270", "revid": "824274", "url": "https://it.wikipedia.org/wiki?curid=3886270", "title": "Tashkent Open 2003 - Doppio", "text": "Il doppio del torneo di tennis Tashkent Open 2003, facente parte del WTA Tour 2003, ha avuto come vincitrici Julija Bejhel'zymer e Tat'jana Pu\u010dek che hanno battuto in finale Li Ting e Sun Tiantian 6-3, 7-60."}
{"id": "3886271", "revid": "666668", "url": "https://it.wikipedia.org/wiki?curid=3886271", "title": "\u00c1ngel Velasco Marug\u00e1n", "text": "Carriera.\nHa fatto il suo debutto nella massima serie spagnola di calcio a 5 con l'Inter F\u00fatbol Sala, con cui ha vinto il campionato di Spagna e la Coppa Intercontinentale. Nonostante i successi ben presto si trasfer\u00ec al Caja Segovia F\u00fatbol Sala. Nell'estate del 2010 pass\u00f2 al Barcellona. Nel club dalla natia Segovia, Lin mostra un gioco brillante, che successivamente lo ha portato alla convocazione nella nazionale spagnola, dove prese parte al Campionato Europeo nel 2010, dove vinse il titolo. Lin ha segnato un gol nella finale contro il Portogallo e fu premiato come una delle rivelazioni del torneo."}
{"id": "3886278", "revid": "767487", "url": "https://it.wikipedia.org/wiki?curid=3886278", "title": "Grand Prix de Plumelec-Morbihan 2010", "text": "La Grand Prix de Plumelec-Morbihan 2010, ventesima edizione della corsa e valida come evento dell'UCI Europe Tour 2010 categoria 1.1, si svolse il 29 maggio 2010 su un percorso totale di 181\u00a0km.. Fu vinta dal francese Wesley Sulzberger che giunse al traguardo con il tempo di 4h23'41\", alla media di 41,186\u00a0km/h.\nAl traguardo 39 ciclisti portarono a termine il percorso."}
{"id": "3886284", "revid": "751106", "url": "https://it.wikipedia.org/wiki?curid=3886284", "title": "Helium-3", "text": "Helium-3 \u00e8 un'etichetta discografica britannica. \u00c8 stata fondata dai Muse nel 2006 come suddivisione della Warner Music Group.\nDalla pubblicazione del singolo \"Supermassive Black Hole\" dei Muse, l'etichetta ha pubblicato tutti gli album e i singoli della band, collaborando con la Warner Bros. Records, l'A&amp;E Records e altre etichette della Warner Bros."}
{"id": "3886287", "revid": "767487", "url": "https://it.wikipedia.org/wiki?curid=3886287", "title": "Arantzazu (nome)", "text": "Origine e diffusione.\n\u00c8 uno dei nomi baschi che hanno origine devozionale verso la Madonna (come ad esempio Itziar e Ainhoa): riprende il toponimo di Arantzazu, un santuario a lei dedicato presso O\u00f1ati. Etimologicamente, il toponimo deriva dall'espressione basca \"Arantzan Zu?\" ovvero \"Tu, tra questi spini?\", esclamazione di stupore di un pastore che trov\u00f2 una statua della Vergine in un cespuglio di biancospino; la radice \u00e8 \"arantza\", \"cespuglio spinoso\"; \u00e8 quindi affine dal punto di vista semantico all'italiano sterpeto.\nOnomastico.\nL'onomastico ricorre il 9 settembre, in memoria della Vergine di Arantzazu."}
{"id": "3886289", "revid": "47767", "url": "https://it.wikipedia.org/wiki?curid=3886289", "title": "Arantxa", "text": ""}
{"id": "3886298", "revid": "205197", "url": "https://it.wikipedia.org/wiki?curid=3886298", "title": "Coppa di Bielorussia 2010-2011", "text": ""}
{"id": "3886299", "revid": "47044181", "url": "https://it.wikipedia.org/wiki?curid=3886299", "title": "International Video Entertainment", "text": ""}
{"id": "3886301", "revid": "205197", "url": "https://it.wikipedia.org/wiki?curid=3886301", "title": "Coppa di Bielorussia 2011-2012", "text": ""}
{"id": "3886307", "revid": "767487", "url": "https://it.wikipedia.org/wiki?curid=3886307", "title": "Collooney", "text": "Collooney (in gaelico irlandese \"C\u00fail Mhuine\", che significa \"angolo del boschetto\") \u00e8 un villaggio situato nella contea di Sligo, Irlanda.\nInfrastrutture e trasporti.\nFerrovie.\nCollooney possiede l'omonima stazione, situata sulla ferrovia Dublino-Sligo, aperta il 3 dicembre 1862.\nStrade.\nCollooney si trova appena al di fuori delle strade N4 (da Dublino a Sligo) e N17 (da Sligo a Galway), ed \u00e8 il punto d'incontro di entrambe le strade.\nControversia.\nNonostante la presenza di un grande parcheggio, di un centro commerciale, di una fermata degli autobus, di tenute multiple, di una fermata ferroviaria e anche di un castello, gli abitanti continuano a sostenere di vivere in un villaggio."}
{"id": "3886308", "revid": "6923", "url": "https://it.wikipedia.org/wiki?curid=3886308", "title": "Militaria", "text": "Militaria indica l'insieme delle mostreggiature, fregi, distintivi, gradi, uniformi, che costituiscono una delle componenti pi\u00f9 curiose dell'equipaggiamento di un militare di una forza armata, collezionate per il loro significato storico.\nStoria.\nIl termine deriverebbe da \"dona militaria\" dei legionari dell'antica Roma, che erano le ricompense militari assegnate ai soldati e agli ufficiali valorosi.\nUtilizzo e significato.\nOgni elemento ha un preciso significato, basato su un vero codice di identificazione rappresentativo del mondo militare, dei suoi valori, della sua storia, affondando le proprie radici nelle tradizioni che ne fanno un elemento chiave dell'evolversi di una forza armata, della sua evoluzione nella storia e dei suoi sistemi di codificazione.\nSono inoltre associati alla \"militaria\" tutte le repliche di armi, mezzi e materiali, le decorazioni, le stampe e tutto ci\u00f2 sia legato in qualche modo alla storia di un corpo militare.\nIl \"militaria storico\" \u00e8 anche oggetto di collezionismo in tutto il mondo, che alimenta un vero e proprio mercato dedicato."}
{"id": "3886323", "revid": "287204", "url": "https://it.wikipedia.org/wiki?curid=3886323", "title": "Caldera Systems", "text": ""}
{"id": "3886324", "revid": "287204", "url": "https://it.wikipedia.org/wiki?curid=3886324", "title": "Bull market", "text": ""}
{"id": "3886325", "revid": "287204", "url": "https://it.wikipedia.org/wiki?curid=3886325", "title": "Coronation Stone", "text": ""}
{"id": "3886327", "revid": "599013", "url": "https://it.wikipedia.org/wiki?curid=3886327", "title": "Suore girolamine dell'adorazione", "text": "Le Suore Girolamine dell'Adorazione (in spagnolo \"Hermanas Jer\u00f3nimas de la Adoraci\u00f3n\") sono un istituto religioso femminile di diritto pontificio: le suore di questa congregazione pospongono al loro nome la sigla S.J.A.\nStoria.\nLe origini della congregazione risalgono al monastero delle girolamine fondato nel 1585 a Citt\u00e0 del Messico da Isabella de Guevara; un secondo monastero, di San Lorenzo, sorse nel 1598 a opera della novizia Marina de Mendoza. Il primo monastero fu dissolto sotto Benito Ju\u00e1rez nel 1863, mentre le monache di San Lorenzo nel 1926, al tempo delle persecuzioni di Plutarco El\u00edas Calles, trasferirono la comunit\u00e0 in Spagna.\nLe religiose si stabilirono prima a Carri\u00f3n de los Condes, poi a Gij\u00f3n. Il 18 luglio 1931, con il permesso della Santa Sede, si trasformarono in istituto di voti semplici: la prima superiora generale dell'istituto fu Maria degli Angeli di Sant'Agostino.\nNel 1945 le Girolamine dell'Adorazione furono riconosciute come istituto di diritto pontificio e il 30 settembre 1950 le loro costituzioni ricevettero l'approvazione definitiva.\nAttivit\u00e0 e diffusione.\nLe religiose si dedicano all'istruzione e all'educazione cristiana della giovent\u00f9 e all'adorazione del Santissimo Sacramento.\nSono presenti in Spagna, Messico e India; la sede generalizia \u00e8 a Madrid.\nAlla fine del 2008 la congregazione contava 37 religiose in 7 case."}
{"id": "3886329", "revid": "300067", "url": "https://it.wikipedia.org/wiki?curid=3886329", "title": "Carlos Badion", "text": ""}
{"id": "3886330", "revid": "1305772", "url": "https://it.wikipedia.org/wiki?curid=3886330", "title": "Red Bull RB8", "text": "La Red Bull RB8 \u00e8 un'automobile monoposto sportiva di Formula 1 costruita dalla Red Bull Racing per partecipare al Campionato mondiale di Formula 1 2012.\nLa vettura \u00e8 stata presentata il 6 febbraio 2012 a Jerez de la Frontera, Spagna, tramite un video diffuso su internet.\nLa vettura \u00e8 stata progettata da Adrian Newey. \u00c8 motorizzata Renault ed \u00e8 guidata dal campione del mondo del 2011 Sebastian Vettel, col numero 1, e dall'australiano Mark Webber, col numero 2. Inoltre \u00e8 stato designato come terzo pilota lo svizzero S\u00e9bastien Buemi.\nLivrea e sponsor.\nLa livrea \u00e8 la stessa del precedente campionato: blu con inserti gialli e strisce azzurre, gialle e grigie. Nella vettura spicca il toro rosso simbolo della Red Bull, il principale sponsor della scuderia.. Rispetto ai modelli precedenti sulle bandelle degli alettoni spiccano gli inserti rossi della compagnia petrolifera francese Total e gli sponsor Infiniti sono pi\u00f9 vistosi.\nSviluppo.\nAnche la RB8 presenta, come la maggior parte delle vetture, lo scalino sul muso della vettura, anche se in versione \"meno accentuata\", andando a \"scavare\" la parte interna della scocca e abbassandola quanto basta per non rendere netta la differenza tra questa e il muso.\nLe sospensioni sono tipo \"push rod\" all'anteriore e \"pull rod\" al posteriore, le pance laterali ancora pi\u00f9 piccole e compatte. Sembra esserci, inoltre, una fessura ricavata nello scalino, che fa pensare a una presa d'aria supplementare.\nScompaiono gli scarichi soffiati verso il basso, una delle caratteristiche principali della Red Bull RB7 nel 2011. Ora gli scarichi motore fuoriescono nella parte superiore del cofano, in direzione dell'alettone posteriore.\nLa squadra ha portato una dose massiccia di modifiche al telaio nell'ultima sessione di prove invernali, a Barcellona.\nStagione 2012.\nCampionato.\nDopo il Gran Premio di Montecarlo, la monoposto \u00e8 stata contestata dagli avversari per via degli intagli nel fondo. La Federazione \u00e8 intervenuta vietando l'interpretazione del fondo come concepita dalla Red Bull. Ulteriormente, al successivo Gran Premio del Canada, la Federazione ha vietato i portamozzi forati impiegati dal team. A Valencia, Newey ha risposto con uno schema del diffusore che riproduce abilmente l'effetto del soffiaggio doppio bandito alla fine del 2009.\nNelle prime sei gare sia Vettel che Webber lottano per i vertici della classifica come nel 2011 anche se rispetto al 2011 la RB8 sembra inferiore alla RB7 e alle McLaren. Nel Gran Premio inaugurale in Australia, il campione del mondo in carica, Vettel dopo essere partito 6\u00ba riesce ad arrivare 2\u00b0 con una buona prestazione, mentre Webber giunge 4\u00ba, risultato che ripeter\u00e0 anche nelle gare in Malesia, Cina e Bahrain. In quest'ultimo gran premio Vettel riesce ad agguantare l\"'hat trick\" (pole, giro veloce e vittoria) riacquistando la leadership della classifica.\nNelle gare in Spagna, Monaco, Canada e Europa, la scuderia austriaca ottiene una sola vittoria con Webber a Montecarlo e tre pole positon con Webber a Montecarlo e con Vettel nei gran premi del Canada ed Europa. In quest'ultimo gran premio Vettel \u00e8 costretto al ritiro dopo pi\u00f9 di 30 giri in testa per un problema all'alternatore e questo gli far\u00e0 perdere molto in chiave mondiale portandosi a 26 lunghezze da Alonso, leader della classifica. Webber in questo gran premio invece giunge quarto, dopo aver lottato per il terzo posto con Michael Schumacher fino all'ultimo giro, e si porta al secondo posto in classifica a 20 punti da Alonso.\nNel Gran Premio di Gran Bretagna Mark Webber riesce ad agguantare la seconda vittoria stagionale, raggiungendo Alonso (scattato in pole positon) al 48\u00ba giro dopo che lo spagnolo era stato in testa sin dalla partenza, mentre Vettel ritorna sul podio dopo 4 gare. Con questa vittoria Webber si porta a soli 13 punti da Alonso. Ma per Webber seguiranno prestazioni molto altalenanti e questo fa comodo ad Alonso sempre pi\u00f9 leader della classifica. Nel Gran Premio di Germania Vettel giunge secondo alle spalle di Alonso, ma verr\u00e0 penalizzato di 20 secondi per un sorpasso irregolare su Jenson Button con tutte le 4 ruote fuori pista, chiudendo cos\u00ec al quinto posto e perdendo punti preziosi su Alonso, leader della classifica staccato di 44 punti e 34 punti su Webber al 2\u00ba posto in classifica generale. A Monza \u00e8 nettamente il peggior weekend per i due piloti della Red Bull con Vettel ritirato ancora per un problema all'alternatore mentre Webber si ritira dopo un testacoda a pochi giri dal termine nel quale usura le gomme, in questo modo Vettel si mette a 39 lunghezze da Alonso con cui aveva battagliato per quasi 10 giri per poi essere penalizzato con il \"drive through\".\nNel Gran Premio di Singapore Vettel ritorna alla vittoria dopo 9 gare (il suo pi\u00f9 lungo digiuno da quando ha iniziato a vincere), decisivo per\u00f2 il ritiro di Hamilton, che era in testa da 24 giri, costretto a fermarsi per un problema al cambio; Webber ottiene un deludente 10\u00ba posto che poi verr\u00e0 declassato a 11\u00b0 per una penalit\u00e0 di 20 secondi inflitta all'australiano per aver tagliato la \"chicane\" traendone vantaggio. Da qui in poi Vettel otterr\u00e0 3 vittorie consecutive in Giappone, dove Alonso esce alla prima curva per un contatto con la Lotus di Kimi R\u00e4ikk\u00f6nen, in Corea, dove Webber riesce ad effettuare il miglior tempo in qualifica, e in India dove Vettel sfiora il secondo \"Grand Chelem\" (pole, vittoria, giro veloce e testa della gara dal 1\u00b0 all'ultimo giro) consecutivo per aver mancato il giro veloce, effettuato da Button all'ultima tornata. In Giappone Vettel riesce ad ottenere il suo secondo \"Grand Chelem\" in carriera. Dopo il successo in Corea Vettel si prende la leadership della classifica dopo cinque mesi, superando Alonso, e dopo il Gran Premio d'India il suo vantaggio sale a 13 punti.\nNel Gran Premio di Abu Dhabi Vettel dopo aver effettuato il terzo tempo alle spalle di Webber, viene retrocesso in ultima posizione a causa di irregolarit\u00e0 nella quantit\u00e0 di carburante alla fine della qualifica. In gara Vettel \u00e8 autore di una \"super rimonta\" che lo porta ad agguantare addirittura il podio, giungendo 3\u00ba. Il tedesco perde 3 punti su Alonso ma mantiene un vantaggio di 10 punti. Nel Gran Premio degli Stati Uniti Vettel effettua la sesta pole stagionale davanti a Hamilton e Webber, mentre Alonso \u00e8 solo nono. La gara \u00e8 vinta da Hamilton, davanti a Vettel e Alonso, per Webber invece \u00e8 il secondo ritiro di fila in 2 gare. Per quanto riguarda il campionato costruttori grazie ai 18 punti ottenuti da Vettel ad Austin la Red Bull si laurea campione del mondo per la terza volta nella sua storia, dopo i titoli nel 2010 e nel 2011, con una gara d'anticipo. Nel week-end decisivo per l'assegnazione del campionato piloti ad Interlagos Vettel ottiene la peggior qualifica delle ultime sei gare effettuando il 4\u00ba tempo alle spalle di Webber, mentre Alonso \u00e8 solo ottavo. La gara inizia molto male per Vettel che sfiora il ritiro per un contatto con Bruno Senna che lo arretra in 22\u00aa posizione, ma il tedesco, come ad Abu Dhabi, effettua una grande rimonta che lo porta alla conquista del terzo mondiale consecutivo, diventando cos\u00ec il pi\u00f9 giovane tri-campione del mondo nella storia della Formula 1. Grazie a questo successo la Red Bull effettua la terza \"doppietta\" mondiale consecutiva."}
{"id": "3886335", "revid": "287204", "url": "https://it.wikipedia.org/wiki?curid=3886335", "title": "Fire (film)", "text": ""}
{"id": "3886348", "revid": "298055", "url": "https://it.wikipedia.org/wiki?curid=3886348", "title": "Grand Prix de Plumelec-Morbihan 2011", "text": "La Grand Prix de Plumelec-Morbihan 2011 \u00e8 stata la ventunesima edizione della corsa, valida come evento dell'UCI Europe Tour 2011 categoria 1.1; si svolse il 28 maggio 2011 su un percorso totale di 181\u00a0km.\nFu vinta dal francese Sylvain Georges che giunse al traguardo con il tempo di 4h32'08\", alla media di 39,9\u00a0km/h. Al traguardo 85 ciclisti portarono a termine il percorso."}
{"id": "3886349", "revid": "300067", "url": "https://it.wikipedia.org/wiki?curid=3886349", "title": "N\u00e1dia Bento de Lima", "text": ""}
{"id": "3886351", "revid": "287204", "url": "https://it.wikipedia.org/wiki?curid=3886351", "title": "Nadia Bento de Lima", "text": ""}
{"id": "3886362", "revid": "287204", "url": "https://it.wikipedia.org/wiki?curid=3886362", "title": "Fire (album)", "text": ""}
{"id": "3886364", "revid": "116664389", "url": "https://it.wikipedia.org/wiki?curid=3886364", "title": "Dave Fleischer", "text": "Storia.\nFamoso soprattutto per la sua collaborazione insieme a suo fratello Max Fleischer.\nDave Fleischer nacque a New York nel 1894, inizia la sua carriera come disegnatore di vignette, nel 1920 fonda insieme al fratello , una casa di produzione di cartoni animati, assumendone poi la direzione prettamente artistica mentre il fratello si occupa della gestione commerciale.\nCon la loro casa di produzione i Fleischer erano tra i pochi a riuscire in quegli anni a tenere testa a personaggi del calibro di Walt Disney.\nNel 1918 grazie all'invenzione di Max del rotoscope e alla collaborazione personale di Dave Fleischer alla creazione del personaggio di Koko il Clown (si vest\u00ec da clown per Max che us\u00f2 la sua figura per i primi schizzi del personaggio) , che divenne il personaggio principale della serie di Out of the Inkwell, caratteristica di ogni episodio di Out of the Inkwell era che cominciava con la penna del disegnatore che dava vita sul foglio di carta a Koko, per poi riportarlo dentro \u00abnel calamaio\u00bb al termine dell'avventura, questa serie li consegn\u00f2 nell'olimpo dei maestri dell'animazione.\nI personaggi.\nFra i personaggi di maggior successo di loro creazione oltre a Koko il Clown c'erano, Betty Boop (1930), Bimbo, il muscoloso e bonario Braccio di Ferro (1930-1947, in seguito proseguito da altri) personaggio del mondo dei fumetti nato dalla matita di Elzie Crisler Segar ma che lo studio d'animazione dei due fratelli rese molto popolare e la prima trasposizione animata di Superman.\nLa chiusura degli Studios.\nCon l'arrivo del colore e dei grandi film d'animazione soprattutto di Walt Disney, spinge i due fratelli a produrre film d'animazione, ma \"I viaggi di Gulliver\" e \"Hoppity va in citt\u00e0\" (uno dei primi prototipi di film in 3D), falliscono, e nel 1942 la casa di produzione dei fratelli Fleischer si scioglie e Dave entra negli studi della Columbia Pictures.\nDave Fleischer mor\u00ec nel 1979 a Hollywood."}
{"id": "3886369", "revid": "838137", "url": "https://it.wikipedia.org/wiki?curid=3886369", "title": "Kontor Records", "text": "Kontor Records \u00e8 un'etichetta discografica situata ad Amburgo. Ha ottenuto un grande successo in Germania e pu\u00f2 vantare celebri artisti tra cui ATB, Ti\u00ebsto e Fedde Le Grand.\nArtisti.\nDie Atzen (Frauenarzt &amp; Manny Marc)"}
{"id": "3886371", "revid": "119942602", "url": "https://it.wikipedia.org/wiki?curid=3886371", "title": "Ruth Roberta de Souza", "text": "\u00c8 morta il 13 aprile 2021 per complicazioni da Covid-19."}
{"id": "3886379", "revid": "179980", "url": "https://it.wikipedia.org/wiki?curid=3886379", "title": "Edwin Clarcke", "text": ""}
{"id": "3886380", "revid": "179980", "url": "https://it.wikipedia.org/wiki?curid=3886380", "title": "Jos\u00e9 Clarcke", "text": ""}
{"id": "3886383", "revid": "595001", "url": "https://it.wikipedia.org/wiki?curid=3886383", "title": "Scacchi stile libero", "text": ""}
{"id": "3886385", "revid": "287204", "url": "https://it.wikipedia.org/wiki?curid=3886385", "title": "Roudne", "text": ""}
{"id": "3886387", "revid": "287204", "url": "https://it.wikipedia.org/wiki?curid=3886387", "title": "Rimov", "text": ""}
{"id": "3886392", "revid": "287204", "url": "https://it.wikipedia.org/wiki?curid=3886392", "title": "Anne Bauchens", "text": "Biografia.\n\u00c8 stata collaboratrice del regista Cecil B. DeMille per oltre quarant'anni e altrettanti film, da \"Carmen\" del 1915 a \"I dieci comandamenti\" del 1956.\n\u00c8 stata candidata quattro volte all'Oscar al miglior montaggio, sempre per film diretti da DeMille, ed ha vinto il premio nel 1941 con \"Giubbe rosse\"."}
{"id": "3886393", "revid": "300067", "url": "https://it.wikipedia.org/wiki?curid=3886393", "title": "Simone Pontello", "text": ""}
{"id": "3886394", "revid": "339392", "url": "https://it.wikipedia.org/wiki?curid=3886394", "title": "Scuola familiare", "text": ""}
{"id": "3886398", "revid": "599013", "url": "https://it.wikipedia.org/wiki?curid=3886398", "title": "Joycenara Batista", "text": ""}
{"id": "3886401", "revid": "729019", "url": "https://it.wikipedia.org/wiki?curid=3886401", "title": "Aeroporto di Kilkenny", "text": "L'Aeroporto di Kilkenny \u00e8 un aeroporto irlandese situato a 2,8 km a ovest dalla citt\u00e0 di Kilkenny. Era la sede della \"Kinair Air Rally\". Attualmente \u00e8 un aeroporto privato, dove si trovano sei velivoli. Principalmente \u00e8 utilizzato per attivit\u00e0 di paracadutismo oppure per l'insegnamento del volo."}
{"id": "3886403", "revid": "1310927", "url": "https://it.wikipedia.org/wiki?curid=3886403", "title": "Urawa Red Diamonds 2012", "text": "Questa voce raccoglie le informazioni riguardanti gli Urawa Red Diamonds nelle competizioni ufficiali della stagione 2012.\nMaglie e sponsor.\nVengono confermati gli sponsor Savas (presente sulla parte anteriore), Mitsubishi Motors e DHL, mentre le maglie sono prodotte dalla Nike."}
{"id": "3886420", "revid": "287204", "url": "https://it.wikipedia.org/wiki?curid=3886420", "title": "Slavce", "text": ""}
{"id": "3886422", "revid": "599013", "url": "https://it.wikipedia.org/wiki?curid=3886422", "title": "Mandamento di Oderzo", "text": "Il mandamento di Oderzo era un mandamento italiano comprendente dieci comuni della provincia di Treviso.\nCoincideva con il vecchio \"distretto II di Oderzo\" della vecchia provincia di Treviso, a sua volta derivato dal \"cantone II di Oderzo\" del dipartimento del Tagliamento. Vi rientravano i comuni di Cimadolmo, Fontanelle, Mansu\u00e8, Oderzo (10\u00a0171 abitanti nel 1921), Ormelle, Piavon (oggi frazione di Oderzo), Ponte di Piave, Portobuffol\u00e9, Salgareda e San Polo di Piave.\nCome tutti i mandamenti, fu soppresso nel 1923."}
{"id": "3886425", "revid": "599013", "url": "https://it.wikipedia.org/wiki?curid=3886425", "title": "Suore oblate di Ges\u00f9 e Maria", "text": "Le Suore Oblate di Ges\u00f9 e Maria sono un istituto religioso femminile di diritto pontificio: le suore di questa congregazione pospongono al loro nome la sigla O.G.M.\nStoria.\nLe origini della congregazioni risalgono al 1714 circa, quando Maria Maggiori inizi\u00f2 a raccogliere presso la sua casa di Albano alcune fanciulle povere e a occuparsi della loro educazione insieme con alcune compagne.\nNel 1724 l'opera era gi\u00e0 fiorente e numerose erano le ragazze assistite, tanto che il cardinale Fabrizio Paolucci, vescovo di Albano, offr\u00ec loro una sede pi\u00f9 ampia in via San Pancrazio: il 19 agosto 1727 la Maggiori riusc\u00ec ad acquistare l'edificio e inizi\u00f2 a condurre vita comune con le collaboratrici.\nIl 14 aprile 1735 la comunit\u00e0 ricevette in dono un nuovo palazzo in via Cellomaio, che divenne la sede definitiva dell'opera; nel 1742 le consorelle adottarono un abito distintivo e nel 1745 si dotarono di costituzioni. La congregazione, detta delle Oblate di Ges\u00f9 e Maria, fu approvata da papa Benedetto XIV con decreto dell'8 novembre 1745.\nIl conservatorio delle Oblate di Ges\u00f9 e Maria venne privato delle sue propriet\u00e0 a causa delle leggi eversive del regno d'Italia, ma la superiora della comunit\u00e0 riusc\u00ec a ottenere un decreto di disincameramento e a garantire continuit\u00e0 alla famiglia religiosa.\nLe prime filiali furono aperte a partire dal 1932, ma le fondazioni rimasero a lungo limitale all'Italia.\nAttivit\u00e0 e diffusione.\nLe Oblate di Ges\u00f9 e Maria hanno come fine specifico l'istruzione e l'educazione cristiana della giovent\u00f9, soprattutto nelle zone povere.\nOltre che in Italia, sono presenti in Argentina e Brasile; la sede generalizia \u00e8 ad Albano Laziale.\nAlla fine del 2008 la congregazione contava 54 religiose in 11 case."}
{"id": "3886426", "revid": "481666", "url": "https://it.wikipedia.org/wiki?curid=3886426", "title": "William F. Haddock", "text": "Fu uno dei primi cineasti del cinema muto.\nBiografia.\nWilliam F. Haddock nacque nel New Hampshire nel 1877. Diresse il suo primo film per la Edison Manufacturing Company nel 1909. Soprannominato \"Silent Bill\", fu regista di numerosi film western. Nel 1911, gir\u00f2 \"The Immortal Alamo\", la prima pellicola conosciuta dedicata alla battaglia di Alamo con protagonista Francis Ford. Come molti film di Haddock, anche di questo non si conoscono copie ancora esistenti.\nNel 1913, si spos\u00f2 con Rosa Koch. Il suo ultimo film, il serial \"The Carter Case\" diretto insieme a Donald MacKenzie, risale al 1919. In seguito, Maddock si ritir\u00f2 dal cinema, andando a vivere a New York. Si sa poco degli anni seguenti. Mor\u00ec nella citt\u00e0 dove viveva il 30 giugno 1969."}
{"id": "3886430", "revid": "767487", "url": "https://it.wikipedia.org/wiki?curid=3886430", "title": "Kurd Maverick", "text": "Il suo nome ha origini curde.\nBiografia.\nCihan \u00d6t\u00fcn fa la sua entrata in scena nel mondo della musica nel 2005 con il remix di Technotronics \"Pump up the jam\" usando lo pseudonimo di Kurd Maverick, che appare nell'etichetta discografica britannica Ministry of Sound. Il suo primo singolo \u00e8 stato \"The Rub (I Never Rock)\" che venne pubblicato nel 2006 dall'etichetta tedesca Kontor Records. La parte vocale della canzone \u00e8 stata creata dallo stesso Maverick. Ma il primo grande successo fu la versione house di Love Sensation di Loleatta Holloway, pezzo degli anni '80, che compose insieme a Eddie Thoneick.\nMaverick ha avuto inoltre successo come produttore di remix e all'inizio del 2010 ha fondato una propria etichetta discografica, la \"Otune! Records\"."}
{"id": "3886431", "revid": "510537", "url": "https://it.wikipedia.org/wiki?curid=3886431", "title": "Funny Little Bunnies", "text": ""}
{"id": "3886450", "revid": "287204", "url": "https://it.wikipedia.org/wiki?curid=3886450", "title": "Stare Hodejovice", "text": ""}
{"id": "3886453", "revid": "767487", "url": "https://it.wikipedia.org/wiki?curid=3886453", "title": "Mandamento di Motta di Livenza", "text": "Il mandamento di Motta di Livenza era un mandamento italiano comprendente cinque comuni della provincia di Treviso.\nCoincideva con il vecchio \"distretto III di Motta\" della vecchia provincia di Treviso, a sua volta derivato dal \"cantone III di Motta\" del dipartimento del Tagliamento. Vi rientravano i comuni di Cessalto, Chiarano, Gorgo al Monticano, Meduna di Livenza e Motta di Livenza (8\u00a0224 abitanti nel 1921).\nCome tutti i mandamenti, fu soppresso nel 1923."}
{"id": "3886454", "revid": "1452073", "url": "https://it.wikipedia.org/wiki?curid=3886454", "title": "Acido cloroacetico", "text": "L'acido cloroacetico \u00e8 il composto organico clorurato di formula ClCH2CO2H, derivato dall'acido acetico sostituendo un idrogeno del gruppo metilico con un atomo di cloro. In condizioni normali \u00e8 un solido cristallino incolore, facilmente solubile in acqua. \u00c8 un acido carbossilico importante nell'industria chimica.\nSintesi.\nL'acido cloroacetico fu sintetizzato per la prima volta da Reinhold Hoffmann nel 1857. Industrialmente se ne producono circa 420 000 tonnellate all'anno, usando due processi. Il primo e pi\u00f9 usato \u00e8 la clorazione dall'acido acetico, usando anidride acetica come catalizzatore:\nInevitabilmente si formano come sottoprodotti anche gli acidi di- e tricloroacetici. La purificazione non \u00e8 semplice; si usa in genere la cristallizzazione.\nIl secondo metodo \u00e8 l'idrolisi del tricloroetilene usando acido solforico come catalizzatore:\nL'acido cloroacetico prodotto per questa via \u00e8 molto puro, ma questo metodo \u00e8 sempre meno usato a causa dell'alto costo del tricloroetilene.\nPropriet\u00e0.\nL'acido cloroacetico forma cristalli incolori igroscopici di odore pungente, facilmente solubili in acqua e altri solventi organici tra i quali etanolo ed etere dietilico. In soluzione acquosa \u00e8 un acido molto pi\u00f9 forte dell'acido acetico. Ci\u00f2 \u00e8 dovuto all'azione dell'atomo di cloro molto elettronegativo che contribuisce a delocalizzare la carica negativa dell'anione, che risulta cos\u00ec stabilizzato.\nUso.\nL'acido cloroacetico \u00e8 un importante prodotto industriale. Serve come materia prima per produrre principalmente carbossimetilcellulosa, amido modificato e acido tioglicolico, nonch\u00e9 pesticidi, coloranti e prodotti farmaceutici. Come usi minori, lo si usa in molte altre sintesi organiche per ottenere caffeina, barbiturati, acidi arilacetici, cumarina e vitamina B6. \nIndicazioni di sicurezza.\nL'acido cloroacetico \u00e8 disponibile in commercio. Il composto \u00e8 tossico per inalazione, per contatto con la pelle e per ingestione. Provoca gravi ustioni alla pelle e agli occhi. Non ci sono dati che indichino con certezza propriet\u00e0 cancerogene. Viene considerato molto tossico per gli organismi acquatici."}
{"id": "3886459", "revid": "1543377", "url": "https://it.wikipedia.org/wiki?curid=3886459", "title": "Selim Ahmed", "text": "Biografia.\nIncontr\u00f2 Lawrence mentre questi conduceva degli scavi archeologici vicino Carchemish, dove Ahmed era stato ingaggiato come acquaiolo. Lawrence prese Dahoum come suo assistente, inviandolo a compiere ricerche a Deve Huyuk, un villaggio fra Carchemish e Aleppo, dove era stata scoperta una necropoli antica. Ahmed impar\u00f2 l'inglese e la matematica da Lawrence, e in cambio gli insegn\u00f2 l'arabo. Nel giugno del 1914, Lawrence lasci\u00f2 a Dahoum la custodia del sito di Carchemish per tornare in Inghilterra dove partecipare ai preparativi della guerra. Quando torn\u00f2 in Siria, nel 1918, scopr\u00ec che Dahoum era morto di febbre tifoide nel 1916.\nRelazione con T.E. Lawrence.\nCi furono diffuse accuse e dicerie scandalose sull'esistenza di un rapporto inappropriato tra T. E. Lawrenc e Selim Ahmed nella sua casa di Carchemish, dove si disse che Ahmed era andato ad abitare e dove Lawrence aveva eretto una statua nuda di Dahoum. Come T. E. Lawrence spieg\u00f2 a Will Lawrence, in una lettera del 21 ottobre 1913: \"ho convinto il giovane, nella sua permanenza di una settimana qui, a trascorrere il suo tempo libero scolpendo doccioni per l'ornamento della casa. Egli riusc\u00ec a realizzare una testa di donna in pietra calcarea. Ha realizzato un demone accovacciato nello stile di Notre-Dame, e abbiamo inserito queste opere nelle pareti e nel tetto, e la casa \u00e8 divenuta degna di nota nel nord della Siria. Le popolazioni locali vengono in gran numero ad ammirarla\". Come si vede da una fotografia di Young, la scultura di Lawrence non \u00e8 un demone accovacciato ma un ragazzo nudo; questo fatto, secondo il biografo di Lawrence Jeremy Wilson, fu la causa che fece affermare a Leonard Woolley che \"Lawrence si ferm\u00f2 nella casa anche dopo che lo scavo era terminato e aveva preso Dahoum a vivere con lui convincendolo a posare come modello per una figura accovacciata di omosessuale che aveva scolpito nel calcare tenero locale e poi inserita sul bordo del tetto della casa; la statua abbastanza brutta di suo, ma l'aver ritratto una figura nuda era la prova del loro rapporto contro natura. Lo scandalo su Lawrence venne ampiamente diffuso e fermamente creduto\".\nDedica de \"I sette pilastri della saggezza\".\nLawrence dedic\u00f2 \"I sette pilastri della saggezza\" a \"S.A.\":\nL'identificazione di \"S.A.\" non \u00e8 chiara; si \u00e8 variamente sostenuto che queste iniziali identificassero un uomo, una donna, una nazione, o una combinazione di queste cose. Lawrence sostenne che \"S.A.\" era un personaggio composito. A una domanda specifica che gli venne fatta, rispose che SA era Selim Ahmed."}
{"id": "3886460", "revid": "287204", "url": "https://it.wikipedia.org/wiki?curid=3886460", "title": "Strazkovice", "text": ""}
{"id": "3886463", "revid": "354397", "url": "https://it.wikipedia.org/wiki?curid=3886463", "title": "Acido monocloroacetico", "text": ""}
{"id": "3886465", "revid": "287204", "url": "https://it.wikipedia.org/wiki?curid=3886465", "title": "Strycice", "text": ""}
{"id": "3886473", "revid": "142813", "url": "https://it.wikipedia.org/wiki?curid=3886473", "title": "Mundo", "text": ""}
{"id": "3886481", "revid": "767487", "url": "https://it.wikipedia.org/wiki?curid=3886481", "title": "Pals (film 1910)", "text": "Pals \u00e8 un cortometraggio muto del 1910 diretto da William F. Haddock e interpretato da Francis Ford.\nProduzione.\nIl film fu prodotto dalla Georges M\u00e9li\u00e8s (con il nome Star Film Company). Venne girato a San Antonio, in Texas.\nDistribuzione.\nDistribuito dalla M\u00e9li\u00e8s American Company, il film - un cortometraggio in una bobina - usc\u00ec nelle sale cinematografiche USA il 1\u00ba dicembre 1910."}
{"id": "3886485", "revid": "110157", "url": "https://it.wikipedia.org/wiki?curid=3886485", "title": "Straight to the Bank", "text": "Straight to the Bank \u00e8 un brano musicale del rapper statunitense 50 Cent, estratto come primo singolo dal suo terzo album studio \"Curtis\". Il brano \u00e8 prodotto da Ty Fyffe con la collaborazione di Dr. Dre. Tony Yayo ha contribuito al brano con la risata presente nel ritornello. La stessa risata campionata \u00e8 stata in seguito utilizzata anche da Lupe Fiasco nel brano \"The Coolest\"."}
{"id": "3886490", "revid": "599013", "url": "https://it.wikipedia.org/wiki?curid=3886490", "title": "Jeff Clarke", "text": ""}
{"id": "3886492", "revid": "339392", "url": "https://it.wikipedia.org/wiki?curid=3886492", "title": "Semenogelasi", "text": ""}
{"id": "3886501", "revid": "1924342", "url": "https://it.wikipedia.org/wiki?curid=3886501", "title": "Amusement Park", "text": "Amusement park \u00e8 un brano musicale del rapper statunitense 50 Cent, estratto come secondo singolo dal suo terzo album studio \"Curtis\". Il brano utilizza il tema dei parchi di divertimento come metafora del sesso."}
{"id": "3886502", "revid": "38120", "url": "https://it.wikipedia.org/wiki?curid=3886502", "title": "1,2,3-Triazolo", "text": ""}
{"id": "3886504", "revid": "38120", "url": "https://it.wikipedia.org/wiki?curid=3886504", "title": "3-Pirrolidone", "text": ""}
{"id": "3886507", "revid": "38120", "url": "https://it.wikipedia.org/wiki?curid=3886507", "title": "Delta-9-Tetraidrocannabinolo", "text": ""}
{"id": "3886509", "revid": "1543377", "url": "https://it.wikipedia.org/wiki?curid=3886509", "title": "Bunomys andrewsi", "text": "Bunomys andrewsi () \u00e8 un roditore della famiglia dei Muridi diffuso sull'isola di Sulawesi.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 148 e 177\u00a0mm, la lunghezza della coda tra 110 e 172\u00a0mm, la lunghezza del piede tra 33 e 40,5\u00a0mm, la lunghezza delle orecchie tra 24 e 27\u00a0mm e un peso fino a 135\u00a0g.\nAspetto.\nLa pelliccia \u00e8 lunga e soffice. Le parti superiori sono color cannella, cosparse di peli con la punta nera o bianca, mentre le parti ventrali sono grigio-biancastre. Le orecchie sono grandi, allungate, marroni scure e cosparse di pochi peli corti e biancastri. Il dorso delle zampe \u00e8 simile alle parti superiori, mentre i piedi sono privi di pigmento. La coda \u00e8 pi\u00f9 corta della testa e del corpo. Il cariotipo \u00e8 2n=42 FN=58.\nBiologia.\nComportamento.\n\u00c8 una specie terricola.\nAlimentazione.\nSi nutre di frutta, lombrichi, artropodi, lumache e piccoli vertebrati.\nRiproduzione.\nDanno alla luce 1-2 piccoli alla volta.\nDistribuzione e habitat.\nQuesta specie \u00e8 diffusa nella parte centrale e nelle penisole sud-orientali e sud-occidentali di Sulawesi e sulla vicina isola di Buton.\nVive nelle foreste pluviali sempreverdi tropicali fino a 1.400 metri di altitudine. Talvolta \u00e8 stata osservata anche in foreste pluviali basso-montane, foreste secondarie e boscaglie vicino a foreste incontaminate.\nStato di conservazione.\nLa IUCN Red List, considerato il vasto areale, classifica \"B.andrewsi\" come specie a rischio minimo (LC)."}
{"id": "3886512", "revid": "599013", "url": "https://it.wikipedia.org/wiki?curid=3886512", "title": "Jeff Derreck Clarke", "text": "Carriera.\nHa giocato in massima serie con le maglie di Manchester City, Sunderland e Newcastle United."}
{"id": "3886513", "revid": "1543377", "url": "https://it.wikipedia.org/wiki?curid=3886513", "title": "Bunomys chrysocomus", "text": "Bunomys chrysocomus () \u00e8 un roditore della famiglia dei Muridi diffuso sull'isola di Sulawesi.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 97 e 176\u00a0mm, la lunghezza della coda tra 107 e 180\u00a0mm, la lunghezza del piede tra 31 e 40\u00a0mm, la lunghezza delle orecchie tra 22 e 28\u00a0mm e un peso fino a 135\u00a0g.\nAspetto.\nLa pelliccia \u00e8 densa, soffice e liscia. Le parti superiori sono marroni chiare con riflessi dorati, mentre le parti ventrali sono gialle chiare. I piedi sono lunghi e sottili. La coda \u00e8 pi\u00f9 lunga della testa e del corpo. Sono presenti 15 anelli di scaglie. Il cariotipo \u00e8 2n=42 FN=58.\nBiologia.\nComportamento.\n\u00c8 una specie terricola.\nAlimentazione.\nSi nutre di piccoli vertebratii, come rane e lucertole, frutta e vermi.\nRiproduzione.\nDanno alla luce 1-2 piccoli alla volta.\nDistribuzione e habitat.\nQuesta specie \u00e8 diffusa sull'isola di Sulawesi.\nVive nelle foreste pluviali primarie tra 200 e 1.500, talvolta anche fino a 2.200 metri di altitudine. \u00c8 presente anche in foreste degradate.\nStato di conservazione.\nLa IUCN Red List, considerato il vasto areale, classifica \"B.chrysocomus\" come specie a rischio minimo (LC)."}
{"id": "3886514", "revid": "38120", "url": "https://it.wikipedia.org/wiki?curid=3886514", "title": "1,1,1-Tris(difenilfosfinometil)etano", "text": ""}
{"id": "3886517", "revid": "1543377", "url": "https://it.wikipedia.org/wiki?curid=3886517", "title": "Bunomys coelestis", "text": "Bunomys coelestis () \u00e8 un roditore della famiglia dei Muridi diffuso sull'isola di Sulawesi.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 147 e 179\u00a0mm, la lunghezza della coda tra 138 e 171\u00a0mm, la lunghezza del piede tra 35 e 38\u00a0mm, la lunghezza delle orecchie di 26,5\u00a0mm.\nAspetto.\nLa pelliccia \u00e8 soffice e fine. Le parti superiori sono bruno-rossicce, mentre le parti ventrali sono bruno-rossicce chiare. Il muso \u00e8 relativamente lungo e affusolato, gli occhi sono piccoli. Le orecchie sono grandi e rotonde. Le parti dorsali delle zampe sono bruno-rossastre, le dita sono bianche e munite di artigli lunghi e robusti. La coda \u00e8 pi\u00f9 corta della testa e del corpo, nerastra sopra, bianca sotto e ricoperta finemente di peli. Sono presenti 14 anelli di scaglie. Le femmine hanno due paia di mammelle inguinali. \nDistribuzione e habitat.\nQuesta specie \u00e8 conosciuta soltanto da individui catturati sul Gunung Lampobatang, nella parte sud-occidentale di Sulawesi.\nVive nelle foreste primarie montane tra 1.800 e 2.500 metri di altitudine.\nStato di conservazione.\nLa IUCN Red List, considerato che l'intera popolazione \u00e8 localizzata in un'unica localit\u00e0 e che l'habitat \u00e8 in continuo degrado, classifica \"B.coelestis\" come specie in grave pericolo (CR)."}
{"id": "3886518", "revid": "38120", "url": "https://it.wikipedia.org/wiki?curid=3886518", "title": "1,2-Bis(difenilfosfino)etano", "text": ""}
{"id": "3886520", "revid": "38120", "url": "https://it.wikipedia.org/wiki?curid=3886520", "title": "1,2-Bis(dimetilarsino)benzene", "text": ""}
{"id": "3886522", "revid": "1543377", "url": "https://it.wikipedia.org/wiki?curid=3886522", "title": "Bunomys fratrorum", "text": "Bunomys fratrorum () \u00e8 un roditore della famiglia dei Muridi diffuso sull'isola di Sulawesi.\nDescrizione.\nDimensioni.\nSi tratta di un roditore di medie dimensioni, con la lunghezza della testa e del corpo tra 157 e 182\u00a0mm, la lunghezza della coda tra 160 e 180\u00a0mm e la lunghezza del piede tra 36 e 41\u00a0mm.\nAspetto.\nLa pelliccia \u00e8 relativamente lunga e soffice. Le parti superiori sono grigio-brunastre con dei riflessi giallognoli, la testa \u00e8 pi\u00f9 chiara, mentre le parti ventrali sono giallo-grigiastre. Sono presenti degli anelli scuri intorno agli occhi. Le orecchie sono grandi e rotonde. Le parti dorsali delle zampe sono bianco-argentate. I piedi sono lunghi e sottili. La coda \u00e8 pi\u00f9 corta della testa e del corpo, marrone sopra, bianca sotto e all'estremit\u00e0 ed \u00e8 ricoperta da 11 anelli di scaglie per centimetro.\nDistribuzione e habitat.\nQuesta specie \u00e8 diffusa nella parte nord-orientale della penisola settentrionale di Sulawesi.\nVive nelle foreste pluviali tropicali sempreverdi fino a 1.800 metri di altitudine. Non \u00e8 noto se sia presente anche in foreste degradate.\nStato di conservazione.\nLa IUCN Red List, considerato l'areale limitato, l'habitat frammentato ed il continuo degrado del proprio habitat, classifica \"B.fratrorum\" come specie vulnerabile (VU)."}
{"id": "3886523", "revid": "339392", "url": "https://it.wikipedia.org/wiki?curid=3886523", "title": "1,8-Diazabicicloundec-7-ene", "text": ""}
{"id": "3886524", "revid": "1305772", "url": "https://it.wikipedia.org/wiki?curid=3886524", "title": "Virgilio Titone", "text": "Biografia.\nDopo gli studi al ginnasio di Mazara del Vallo al Liceo Classico di Castelvetrano , il consegu\u00ec la laurea in Lettere Moderne a Palermo, insegn\u00f2 prima in istituti superiori a Perugia, Bologna e Trapani (Liceo Ximenes) fu chiamato dall'amministrazione alleata a fine 1943 a insegnare Storia moderna alla Facolt\u00e0 di Lettere di Palermo dove divenne ordinario nel 1950. Insegn\u00f2 anche Storia contemporanea e Lingua e letteratura spagnola nell'Ateneo palermitano. Fu in contatti culturali con Benedetto Croce, Denis Mack Smith, Giuseppe Tomasi di Lampedusa, Indro Montanelli, Panfilo Gentile e altri rinomati studiosi.\n\u00c8 stato tra i primi in Italia ad occuparsi, sin dagli anni cinquanta (\"Considerazioni sulla mafia\", 1957) dello scorso secolo, del fenomeno mafioso, a cui dedic\u00f2 vari saggi, e della \u201cquestione settentrionale\u201d (\"La Sicilia e la questione settentrionale\", 1981), vista come speculare all'arretratezza del Sud\nFu anche autore di molti scritti di critica letteraria.\nCollabor\u00f2 con giornali e con numerose prestigiose riviste: \u00abCorriere della Sera\u00bb, \u00abIl Mondo\u00bb, \u00abEpoca\u00bb, \u00abIl Tempo\u00bb, \u00abStoria Illustrata\u00bb, \u00abGiornale di Sicilia\u00bb, \u00abRassegna storica del Risorgimento\u00bb (Roma).\nHa anche fondato dei periodici: \u00abLa Nuova Critica\u00bb (1947), \u00abL'Osservatore\u00bb (1956) e \u00abQuaderni reazionari\u00bb (1962-1963).\nNel gennaio 1973 partecip\u00f2 a Torino al primo congresso internazionale della cultura di destra con Armando Plebe, Alessandro Uboldi De Capei, Giuseppe Berto, Eug\u00e8ne Jonesco, Vintila Horia, Adolfo Munoz Alonso, Francesco Grisi.\nFu anche candidato al Parlamento per il PLI. Lasci\u00f2 l'universit\u00e0 nel 1975.\nBibliografia.\nRoberto C. Sonaglia, \"Torna La festa del pianto, il \u201ccapolavoro scomparso\u201d del contro meridionalismo\", rivista Etnie \nLuigi Russo, \u00abBelfagor\u00bb, Rassegna di varia umanit\u00e0, Firenze, L. S. Olschki, vol XV, 1960.\nPiero Calamandrei, \u00abIl Ponte\u00bb, Firenze, Manzuoli Editore, vol. 21, Edizioni 1-6, 1965, p.\u00a0867.\nDenis Mack Smith, \"Garibaldi\", Englewood Cliffs, N.J., Prentice-Hall, 1969.\n\u00abProblemi di Ulisse\u00bb, vol. 10, Firenze, Sansoni, 1969.\nAlfred Alexander, \"Stories of Sicily\", Londra, Elek, 1975.\nGesualdo Bufalino\u00a0\u2013 Nunzio Zago, \"Cento Sicilie: testimonianze per un ritratto\", Firenze, La Nuova Italia, 1993.\nSalvatore Mugno, \"Virgilio Titone\", in S. Mugno, \"Novecento letterario trapanese. Repertorio biobibliografico degli scrittori della provincia di Trapani del \u2018900\", presentazione di Michele Perriera, Palermo, Regione Siciliana, Assessorato Beni Culturali e Ambientali e Pubblica Istruzione, 1996, pp. 155-158.\nMassimo Ganci, \"L'Italia antimoderata\", Palermo, A. Lombardi, 1996.\nMassimo Onofri, \"Tutti a cena da don Mariano: letteratura e mafia nella Sicilia della nuova Italia\", Milano, Bompiani, 1996\nSalvatore Mugno (a cura di), \"Omaggio a Virgilio Titone, Atti del Convegno organizzato dall'Istituto Siciliano di Studi Politici ed Economici\", Palermo, Isspe, 2002.\nSalvatore Bottari, \"Rosario Romeo e Il Risorgimento in Sicilia: bilancio storiografico\", Soveria Mannelli, Rubbettino, 2002.\nGiovanni Marrone, \"La solitudine di Virgilio Titone\", \u00abRassegna siciliana\u00bb, Palermo, a. VI, n. 18, aprile 2003. \nSalvatore Mugno, \"La folta schiera dei critici letterari: Benedetto Migliore, Giuseppe Cottone, Filippo Cilluffo, Virgilio Titone\", in S. Mugno, \"Novecento letterario trapanese. Integrazioni e approfondimenti\", presentazione di Francesco Vinci, Palermo, Isspe, 2006, pp. 175-182. \nAntonino Cangemi, \"Virgilio Titone voce fuori dal coro\", \u00abla Repubblica\u00bb (Roma), ed. di Palermo, 14 marzo 2009.\nEnrico Falqui, \"Novecento letterario italiano. Storici e critici, da De Robertis a Solmi\", Firenze, Vallecchi, 1979."}
{"id": "3886526", "revid": "38120", "url": "https://it.wikipedia.org/wiki?curid=3886526", "title": "1,5-Cicloottadiene", "text": ""}
{"id": "3886529", "revid": "117854838", "url": "https://it.wikipedia.org/wiki?curid=3886529", "title": "Premi BAFTA 1954", "text": "I premi della 7\u00aa edizione dei British Academy Film Awards furono conferiti dalla British Academy of Film and Television Arts alle migliori produzioni cinematografiche del 1953."}
{"id": "3886530", "revid": "38120", "url": "https://it.wikipedia.org/wiki?curid=3886530", "title": "1,3-Bis(difenilfosfino)propano", "text": ""}
{"id": "3886535", "revid": "647919", "url": "https://it.wikipedia.org/wiki?curid=3886535", "title": "Savez komunista Jugoslavije", "text": ""}
{"id": "3886536", "revid": "38120", "url": "https://it.wikipedia.org/wiki?curid=3886536", "title": "1-Metilciclopropene", "text": ""}
{"id": "3886538", "revid": "113929032", "url": "https://it.wikipedia.org/wiki?curid=3886538", "title": "Scambio elettorale politico-mafioso", "text": "Lo scambio elettorale politico-mafioso \u00e8 un reato del codice penale italiano, previsto dall'articolo 416 ter, inserito nel Libro Secondo, al Titolo V , Reati contro l'ordine pubblico.\nSi tratta di una fattispecie di reato specifica \u2013 distinta dal fenomeno del \"voto di scambio\" \u2013 riguardante i rapporti tra organizzazioni mafiose ed altri soggetti del contesto politico.\nStoria.\nIl reato \u00e8 stato introdotto dal D.L. 8 giugno 1992 n. 306 - convertito con modificazioni dalla legge 7 agosto 1992, n. 356 - al fine di contrastare i legami politico-mafiosi, \u00e8 strettamente connesso con la fattispecie prevista dall'art. 416 bis: infatti prevedeva la pena per chi ottiene la promessa dei voti dalla criminalit\u00e0 organizzata (il procacciamento di voti per s\u00e9 o per altri o l'ostacolo al libero esercizio del voto rientra tra i programmi dell'associazione mafiosa) in cambio della erogazione di denaro.\nTale impostazione normativa \u00e8 stata a lungo oggetto di sollecitazioni propositive da parte delle associazioni impegnate nella lotta contro la criminalit\u00e0 organizzata ed ogni mafia, capofila tra tutte \"Libera\" fondata da Luigi Ciotti. L'impegno di tali associazioni, come di altre associazioni di giuristi e del mondo della politica democratica, ha portato alla stesura di un nuovo testo normativo che andasse a recepire le indicazioni e le istanze negli anni avanzate ed anche illustrate nella stesura di importanti sentenze della Suprema Corte di Cassazione, accolto dalle stesse con nota di merito. Il dibattito legislativo ha visto nel corso del tempo la proposizione di pi\u00f9 bozze di modifica all'articolo 416 ter, di fatto poi sintetizzate all'interno del testo approvato in sede parlamentare, nonostante ostruzionismi e vane proteste avanzate in sede di approvazione della stessa legge in parlamento.\nIl 28 gennaio 2014 il Senato della Repubblica Italiana approv\u00f2 una modifica alla legge, votato positivamente da Pd, Sc, Popolari per l'Italia, M5S e Lega Nord. Si erano astenuti Fi e Ncd. La legge 17 aprile 2014 n. 62 ha pertanto novellato l'articolo 416 ter, andando a tipizzare la condotta consistente nell'accettazione della promessa di procurare voti con le modalit\u00e0 mafiose, o nella azione del promettere voti attraverso tali modalit\u00e0, individuando quale oggetto dello scambio l'erogazione o la promessa di erogazione di denaro o di altra utilit\u00e0. La pena prevista per tale reato venne fissata reclusione 4 a 10 anni.\nIl parlamento italiano nel 16 aprile 2014 ha approvato un disegno di legge di riforma all'art. 416 ter, sancendo anche la punibilit\u00e0 della dazione di altra utilit\u00e0 con 4-10 anni di reclusione. Con 191 voti favorevoli, 32 contrari e 18 astenuti l'assemblea del Senato ha approvato quindi in via definitiva il ddl di riforma dell'articolo 416-ter del codice penale, in materia di scambio elettorale politico-mafioso , approvato in quarta lettura. Hanno votato a favore della riforma, sia pure con toni e considerazioni diverse Sel, Scelta civica, PI, Autonomie, Gal, Ncd, Fi, e Pd, mentre la Lega Nord si astenne, mentre votarono conto i senatori M5S.\nAnalisi.\nLa fattispecie, introdotta all'interno del nostro codice penale dal D.L. n. 306/1992, convertito con modificazioni, dalla legge 7 agosto 1992, n. 356 al fine di contrastare i legami politico-mafiosi, configura un autonomo reato strettamente connesso con quello di cui all'art. 416bis c.p. (associazioni di tipo mafioso anche straniere), in quanto contempla la pena per chi ottiene la promessa dei voti dalla criminalit\u00e0 organizzata in cambio della erogazione di denaro. Con la novella del 2014, si modifica il trattamento sanzionatorio, alla pena della reclusione da 4 a 10 anni. La condotta consiste nell'accettazione della promessa di procurare voti con le modalit\u00e0 mafiose, mentre l'oggetto dello scambio \u00e8 l'erogazione o la promessa di erogazione di denaro o di altra utilit\u00e0, con l'intenzione del legislatore di creare una condotta tipica a s\u00e9, quella appunto del voto di scambio. Si tratterebbe quindi di una autonoma fattispecie di reato inerente al \"voto di scambio\", riguardante i rapporti tra organizzazioni mafiose e movimenti o partiti politici.\nNella formulazione originaria della norma, il soggetto destinatario dell'erogazione di denaro \u00e8 l'associazione non i semplici elettori che daranno il loro voto perch\u00e9 intimiditi dal potere criminale e non perch\u00e9 comprati. Si tratta di una autonoma fattispecie di reato, per la quale \u00e8 prevista la stessa sanzione comminata ai partecipi dell'associazione. Il testo ai sensi della legge del 1992 era:\nCon la riforma del 2014, la formulazione dell'art. 416-\"ter\" c.p. era basata sul presupposto dell'accordo tra le due parti per il procacciamento dei voti (mediante la punibilit\u00e0 di chiunque accettasse consapevolmente tale procacciamento) attraverso il ricorso all'intimidazione derivante dalla consorteria mafiosa. Il primo comma del nuovo art. 416-\"ter\" c.p. prevedeva che, per la realizzazione del reato, si dovesse avere una scambio tra il procacciamento di voti e una erogazione di denaro ovvero altra utilit\u00e0, mentre il secondo comma precisava che le pene si applicavano anche a chi, con le indicate modalit\u00e0 proprie dell'organizzazione mafiosa, procacciasse i voti. Il Senato (con 141 voti contrari e 101 favorevoli) andava quindi a respingere l'introduzione del termine \"consapevolmente\" in relazione al procacciamento di voti tramite contatti con esponenti della criminalit\u00e0 organizzata. L'oggetto dello scambio \u00e8 pi\u00f9 solo l'erogazione di denaro o altra utilit\u00e0, ma anche la promessa di erogazione di denaro o di qualunque altra utilit\u00e0 ovvero la disponibilit\u00e0 a soddisfare interessi o esigenze dell'associazione mafiosa. Dal punto di vista del trattamento sanzionatorio si applicava la stessa pena prevista dall'art. 416-\"bis\" c.p., ovvero la reclusione da sette a dodici anni, pena che trovava applicazione anche a chi prometteva di procurare voti.\nSecondo la nuova formulazione della riforma del 2014, testo dell'articolo art. 416 ter c.p. \u00e8 il seguente:\nSe il politico offre al mafioso denaro o altra utilit\u00e0 in cambio di voti, avr\u00e0 una pena da 4 a 10 anni. Se poi emerge che questa relazione \u00e8 pi\u00f9 strutturata e va oltre, allora si configureranno altri reati (come il concorso esterno o lo stesso 416 bis) che faranno aumentare la pena per il politico.\nCritiche.\nLa norma \u00e8 stata modificata nel corso del tempo: ad esempio le modifiche apportate dalla legge 17 aprile 2014, n. 62 hanno introdotto il concetto della perseguibilit\u00e0 per il conseguimento di non meglio specificata \u00ab\"altra utilit\u00e0\"\u00bb; tuttavia la fattispecie di reato fu oggetto di diverse critiche nei confronti della fattispecie poich\u00e9 configurava la realizzazione del delitto solo nel caso dello scambio promessa-denaro (tra l'associazione mafiosa e il politico) quando in cambio dell'\"aiuto\" elettorale l'organizzazione criminale avrebbe potuto ottenere una pluralit\u00e0 di utilit\u00e0, come di fatto quasi sempre avviene: questo faceva s\u00ec che l'ambito di operativit\u00e0 della norma fosse scarso.\nL'opinione della magistratura.\nIl magistrato Nino Di Matteo, poco dopo la riforma del 2014, ha commentato in un'intervista:\nLe obiezioni del Movimento 5 Stelle.\nLa riforma del 2014 fu parimenti criticata, soprattutto dal Movimento 5 Stelle (il quale ha espresso unanimemente la propria contrariet\u00e0 in parlamento alla riduzione della pena in Senato e alla legge stessa alla Camera in terza lettura), scatenando polemiche sulla rete internet. Tra gli aspetti controversi della riforma, oltre ad essere abbassata la cornice edittale della pena (da 7 a 12 anni ridotta da 4 a 10 anni), c'era anche l'aggiunta dell'elemento della consapevolezza del soggetto (che rende necessario dimostrare il dolo, ovvero la consapevolezza del politico), per la cui eliminazione spingevano alcune forze di opposizione, tra cui Forza Italia; infine la previsione che il reato sia punibile solo quando i voti fossero procurati avvalendosi dei mezzi intimidatori tipici dell'associazione di tipo mafioso (terzo comma dell'articolo 416-bis), il che ovviamente esclude qualsiasi scambio di voto che non comporti atti di intimidazione.\nProprio per questo dopo pochi mesi la Corte di Cassazione ha ordinato un nuovo processo al politico siciliano Antonello Antinoro, condannato a sei anni di reclusione dalla Corte d'Appello. Secondo la Corte infatti la nuova formulazione approvata dal parlamento comporta che l'utilizzo del metodo mafioso debba essere parte dell'accordo politico-mafioso, rendendo perci\u00f2 giuridicamente irrilevanti condotte prima sanzionate penalmente. Il fatto ha provocatole critiche del Movimento 5 Stelle che ha accusato gli altri partiti di aver volutamente creato una norma errata e ha chiesto le dimissioni del Presidente del Senato, Pietro Grasso. Quest'ultimo ha respinto le critiche, definendole \"strumentali\".\nSi evidenzia come ante e durante campagna elettorale 2013 il M5S portava avanti la Legge Lazzati(175/2010) con un testo in integrazione della suddetta Legge. La Legge Lazzati, incardinata su un ulteriore limitazione imposta ai sorvegliati speciali, resta di piu'facile e agevole applicazione. E questo ove si consideri che \u00e8 la semplice violazione al divieto di \"attivit\u00e0 di propaganda elettorale\" imposto che ingenera la fattispecie di una flagranza di reato, prescindendosene dalle ragioni. All'interno della stessa Legge Lazzati, viene ben definito il concetto di \"attivit\u00e0 di propaganda elettorale\" che si intende vietare. La stessa condizione di applicabilit\u00e0 a personaggi gia' ampiamente noti alle forze dell'ordine, rende immediatamente tempestivo e immediato l'instaurando procedimento penale per lo stesso sorvegliato speciale e soprattutto per il politico che consapevolmente accetta il pacchetto di voti sporco ed inquinato dal metodo mafioso. All'interno del dibattimento, sara'la pubblica accusa a dover dimostrare la consapevolezza e l'accettazione cosciente del patto perverso tra il politico e il mafioso.\nLe osservazioni di Davide Mattiello.\nAlle contestazioni ha risposto il relatore della legge, il deputato Davide Mattiello:"}
{"id": "3886541", "revid": "61051", "url": "https://it.wikipedia.org/wiki?curid=3886541", "title": "CASA C-41", "text": ""}
{"id": "3886543", "revid": "38120", "url": "https://it.wikipedia.org/wiki?curid=3886543", "title": "2-Pirrolidone", "text": ""}
{"id": "3886546", "revid": "599013", "url": "https://it.wikipedia.org/wiki?curid=3886546", "title": "Garret Kusch", "text": ""}
{"id": "3886547", "revid": "1305772", "url": "https://it.wikipedia.org/wiki?curid=3886547", "title": "I Get Money", "text": "I Get Money \u00e8 un brano musicale del rapper statunitense 50 Cent, estratto come terzo singolo dal suo terzo album studio \"Curtis\". Il brano \u00e8 arrivato alla quattordicesima posizione della classifica stilata da \"Rolling Stone\" dei cento migliori brani del 2007. Il remix ufficiale del brano figura la collaborazione di Jay-Z e Diddy."}
{"id": "3886549", "revid": "1543377", "url": "https://it.wikipedia.org/wiki?curid=3886549", "title": "Bunomys penitus", "text": "Bunomys penitus () \u00e8 un roditore della famiglia dei Muridi diffuso sull'isola di Sulawesi.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 165 e 175\u00a0mm, la lunghezza della coda tra 166 e 190\u00a0mm, la lunghezza del piede tra 37 e 41\u00a0mm, la lunghezza delle orecchie tra 19 e 21\u00a0mm e un peso fino a 76\u00a0g.\nAspetto.\nLa pelliccia \u00e8 lunga e soffice. Le parti superiori sono bruno-rossastre, mentre le parti ventrali sono giallo-grigiastre. Le parti dorsali delle zampe sono cosparse di pochi peli grigiastri o biancastri, le dita sono bianche. La coda \u00e8 pi\u00f9 lunga della testa e del corpo, marrone sopra, bianca sotto e all'estremit\u00e0. Il cariotipo \u00e8 2n=42 FN=60.\nDistribuzione e habitat.\nQuesta specie \u00e8 diffusa nelle zone montagnose della parte centrale e della penisola sud-orientale di Sulawesi.\nVive nelle foreste montane sempreverdi sopra i 1.400 metri di altitudine.\nStato di conservazione.\nLa IUCN Red List, considerato l'areale limitato, l'habitat seriamente frammentato e la sua qualit\u00e0 in continuo degrado, classifica \"B.penitus\" come specie prossima alla minaccia (NT)."}
{"id": "3886550", "revid": "1543377", "url": "https://it.wikipedia.org/wiki?curid=3886550", "title": "Bunomys prolatus", "text": "Bunomys prolatus () \u00e8 un roditore della famiglia dei Muridi diffuso sull'isola di Sulawesi.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 156 e 179\u00a0mm, la lunghezza della coda tra 125 e 142\u00a0mm, la lunghezza del piede tra 32 e 40\u00a0mm, la lunghezza delle orecchie tra 23 e 28\u00a0mm.\nAspetto.\nLa pelliccia \u00e8 lunga, densa e soffice. Le parti superiori sono bruno-grigiastre, mentre le parti ventrali sono grigio scure. Le orecchie sono marroni e ricoperte di peli corti. I piedi sono lunghi e sottili. La coda \u00e8 pi\u00f9 corta della testa e del corpo, uniformemente marrone scuro, talvolta con la punta bianca e ricoperta di scaglie, ognuna corredata da tre peli.\nDistribuzione e habitat.\nQuesta specie \u00e8 conosciuta soltanto da individui catturati sul Gunung Tambusisi, nella penisola orientale di Sulawesi.\nVive nelle foreste montane, in piccole aree densamente ricoperte di muschio a 1.830 metri di altitudine.\nStato di conservazione.\nLa IUCN Red List, considerato che l'intera popolazione \u00e8 localizzata in un'unica localit\u00e0 e che l'habitat \u00e8 in continuo degrado, classifica \"B.prolatus\" come specie in pericolo (EN)."}
{"id": "3886553", "revid": "599013", "url": "https://it.wikipedia.org/wiki?curid=3886553", "title": "Elvis Thomas", "text": ""}
{"id": "3886554", "revid": "1543377", "url": "https://it.wikipedia.org/wiki?curid=3886554", "title": "Chrysler Imperial", "text": "La Imperial \u00e8 un'autovettura full-size prodotta dalla Chrysler dal 1926 al 1954 e dal 1990 al 1993.\nIl contesto.\nLa Chrysler Imperial si posizionava al vertice nella gamma offerta dalla casa automobilistica statunitense. La compagnia colloc\u00f2 il modello nella fascia di mercato occupata dalle vetture prodotte dalla Cadillac e dalla Lincoln. Il nome scelto per la vettura, \u201cImperial\u201d (che significa, in italiano, \u201cimperiale\u201d), non fu casuale, dato che richiamava l'alta qualit\u00e0 del modello ed il suo prezzo elevato.\nLa prima serie (1926-1930).\nNel 1926 Walter Chrysler decise di tentare la commercializzazione di un modello lussuoso che facesse concorrenza alle vetture della Cadillac e della Lincoln. La Chrysler lanci\u00f2 dunque la Imperial, offrendo una grande variet\u00e0 di tipi di carrozzeria, tra cui roadster due/quattro posti (quattro se la vettura aveva installato il posto della suocera), coup\u00e9 quattro posti, berlina e phaeton cinque posti, e limousine sette posti. Quest'ultima aveva un vetro che divideva in due l'abitacolo e che fungeva da separatore tra i passeggeri posteriori e quelli anteriori. Di conseguenza, i passo delle vetture offerte erano diversi, pi\u00f9 precisamente 3.048\u00a0mm, 3.454\u00a0mm, 3.226\u00a0mm e 3.378\u00a0mm.\nIl motore della Imperial era leggermente pi\u00f9 grande dei propulsori a sei cilindri che la Chrysler montava normalmente sulle sue vetture dell'epoca. Questo motore possedeva sei cilindri ed aveva originariamente una cilindrata di 4,7 L. I supporti di banco erano sette, e la lubrificazione era a pompa. Questo propulsore erogava 92 CV di potenza. Dal 1928 la cilindrata fu portata a 5,1 L con conseguente aumento della potenza sviluppata a 100 CV. Dal 1929 per\u00f2, a parit\u00e0 di cubatura, il motore erogava 10 CV in pi\u00f9.\nLe sospensioni anteriori erano semi-ellittiche. Il cambio era manuale a tre rapporti, e nel 1930 venne introdotta una trasmissione a quattro rapporti, sempre manuale. Il motore era montato anteriormente, mentre la trazione era posteriore.\nNell'anno del lancio l'Imperial conquist\u00f2 il record di velocit\u00e0 transcontinentale percorrendo 10.460 km in una settimana, e fu scelta come safety car per la 500 Miglia di Indianapolis.\nAll'Imperial fu data la designazione i \u201cE-80\u201d, che richiamava la \u201cvelocit\u00e0 di crociera garantita\u201d, cio\u00e8 80 MPH (circa 129 km/h). Il modello accelerava da 0 a 97\u00a0km/h in 20 secondi.\nLa seconda serie (1931\u20131933).\nLa Chrysler Imperial fu riprogettata nel 1931. Il modello ebbe in dotazione un nuovo motore ad otto cilindri in linea da 6.308,85 cm\u00b3 di cilindrata. Questo propulsore era a valvole laterali ed erogava inizialmente 125 CV di potenza. In seguito quest'ultima fu aumentata a 135 CV. Il motore era montato anteriormente, mentre la trazione era posteriore. Il cambio era manuale a quattro rapporti.\nIl nome commerciale di questa nuova serie fu \"Imperial 8\", con riferimento al nuovo propulsore da otto cilindri, che fu montato, comunque, anche su altri modelli Chrysler.\nErano presenti diverse versioni. La \"Custom Imperial\" aveva parafanghi antiruggine, il riscaldamento a controllo automatico ed il vetro di sicurezza. La versione limousine era provvista invece di un dittafono. Il lancio della nuova serie port\u00f2 anche l'introduzione di nuove ruote a raggi, che rimasero in dotazione fino agli anni quaranta. Il pilota di stock car Harry Hartz consegu\u00ec numerosi record di velocit\u00e0 su delle Imperial berline a Daytona Beach.\nLa terza serie (1934\u20131936).\nLe Chrysler Imperial prodotte dal 1934 al 1936 inaugurarono lo stile \u201cAirflow\u201d, dato che possedevano una carrozzeria molto simile al modello citato. In particolare, alcune serie di Airflow portavano la dizione \u201cImperial\u201d nel nome, ed erano a tutti effetti delle versioni speciali di quest'ultima. L'Airflow fu eccezionalmente moderna ed avanzata, ma fu anche un insuccesso commerciale per sua linea che, forse, precorreva troppo i tempi. Sia il motore che l'abitacolo vennero spostati in avanti per ottenere una migliore distribuzione dei pesi, che port\u00f2 ad avere migliore guidabilit\u00e0 ed una maneggevolezza superiore.\nLa nuova serie del modello venne commercializzata con lo slogan pubblicitario \"The car of tomorrow is here today\" (in italiano \"L'automobile di domani \u00e8 qui oggi\") e possedeva un abitacolo che poteva ospitare otto passeggeri. Anche questa generazione di Imperial aveva installato un motore ad otto cilindri.\nLa terza serie di Chrysler Imperial fu la prima vettura ad essere progettata grazie al contributo della galleria del vento. I primi test indicarono che i modelli standard degli anni venti fornivano risultati migliori alla galleria del vento quando la parte posteriore della carrozzeria veniva inclinata in avanti. Ci\u00f2 port\u00f2 al ripensamento della progettazione di base delle vetture Chrysler. Per la carrozzeria venne impiegata la realizzazione a monoscocca, e ci\u00f2 port\u00f2 ad una grande robustezza della struttura. Questa generazione di Chrysler Imperial fu uno dei primi modelli ad avere dei passaruota carenati.\nIl pubblic\u00f2 non apprezz\u00f2 molto la linea poco convenzionale, e quindi le vendite non furono molto buone. Questo fallimento, insieme a quello di tutta la gamma Airflow, port\u00f2 la Chrysler a proporre per i successivi 20 anni delle vetture con linea conservativa. Lo stile tradizionale nei modelli di base della gamma Chrysler, superarono tre volte tanto le vendite della Airflow.\nI motori disponibili erano due. Uno era otto cilindri in linea a valvole laterali da 5.302 cm\u00b3 di cilindrata. La potenza era di 130 CV, mentre la coppia di 339 N\u2022m. \nL'altro propulsore possedeva la stessa disposizione dei cilindri e delle valvole, ma aveva una cilindrata di 6.307\u00a0cm\u00b3, una potenza di 150 CV e un rapporto di compressione di 6,5:1. Entrambi erano fabbricati in ghisa. Il primo motore era accoppiato con una cambio manuale a tre velocit\u00e0, mentre per il secondo era disponibile un cambio analogo, ma a quattro rapporti. Dal 1935 fu disponibile l'overdrive. La prima accoppiata di motore-cambio era montata sull'Imperial Airflow CX, mentre la seconda sulla versione CW. Il motore era montato anteriormente, mentre la trazione era posteriore.\nIl passo era di 3.492,5 mm per la Custom Imperial Airflow del 1934 e 3.479,8\u00a0mm per quella del 1936. Per la CW era invece 3.708,4\u00a0mm nel 1934 e 3.721,1\u00a0mm dal 1935 al 1936.\nLa quarta serie (1937\u20131939).\nLe novit\u00e0 per il 1937 inclusero delle bocchette anticongelamento, un allestimento rivolto alla sicurezza (come le maniglie porta flessibili, i comandi incassati nel cruscotto e i sedili con parte posteriore dello schienale imbottita), e i supporti motore ad isolamento dalle vibrazioni. I freni era a tamburo da 13 pollici; dal 1939 vennero ingranditi a 14 pollici, ma l'anno successivo vennero rimpiccioliti a 12 pollici. Le sospensioni anteriori erano indipendenti .\nErano presenti, in questa generazione di Imperial, tre versioni. La \"C-14\" fu quella standard, che possedeva un cofano pi\u00f9 lungo ed era simile alla Chrysler Royal \"C-18\". La \"C-15\" invece era disponibile in due versioni, \"Custom\" e \"Town Sedan Limousine\". Quest'ultima possedeva dei finestrini deflettori ed era disponibile solo su ordinazione. La terza versione, la \"C-17\", fu la denominazione dei modelli Airflow. Avevano una manovella nascosta per sollevare il parabrezza e il cofano era incernierato alla base di quest'ultimo e si apriva frontalmente. Una Custom fu utilizzata come auto ufficiale alla 500 Miglia di Indianapolis.\nQuesta generazione di Imperial possedeva un motore a otto cilindri in linea da 5,3 L di cilindrata e valvole laterali. Nel 1937 la potenza erogata era 130 CV. Quest'ultima fu aumentata successivamente a 140 CV.\nIl cambio era manuale a tre rapporti. Il motore era installato anteriormente, mentre la trazione era posteriore. \nLa quinta serie (1940\u20131948).\nLa nuova serie dell'Imperial fu semplificata nel 1946. Dal 1946 al 1948 fu chiamata Crown Imperial. Due serie vennero prodotte, una berlina quattro porte che poteva ospitare otto passeggeri ed una limousine, anch'essa da otto passeggeri e quattro porte. I due modelli avevano un prezzo che differiva di 100 dollari ed un peso che si differenziava di 5\u00a0kg.\nErano installati degli ammortizzatori idraulici di tipo telescopici sia nell'avantreno che nel retrotreno. Dei tergicristalli a due velocit\u00e0 erano nella dotazione standard. Questa generazione di Imperial possedeva un motore a otto cilindri in linea da 5.302 cm\u00b3 di cilindrata e valvole laterali erogante 135 CV di potenza. Il cambio era Fluid Drive\nIl motore era anteriore, mentre la trazione era posteriore\nLa sesta serie (1949\u20131954).\nDal 1949 vennero prodotti tre modelli di Imperial. L'Imperial \"C46-2\" era una berlina quattro porte e sei passeggeri. L\u2019\"Imperial Crown\" aveva invece codice \"C47\" e comprendeva le versioni berlina e limousine ad otto passeggeri. L'equipaggiamento di serie su tutte le Imperial del 1949 includeva freni idraulic a disco con servoassistenza, consistente in due dischi su cui erano state fissate delle guarnizioni. L'azione frenante era ottenuta quando i dischi venivano spinti all'infuori andando a contatto con gli alloggiamenti dei freni stessi.\nLa serie \"C50\" fu lanciata nel 1950 e possedeva parecchi componenti che vennero completamente rivisti, vale a dire il Bouchon de Radiateur, la calandra, i paraurti anteriori e posteriori, ed i fari posteriori.\nIl 1951 fu l'anno dell'introduzione del motore V8 \"Hemi\" della Chrysler. Sempre nello stesso anno, per la prima volta nella storia dell'automobile, fu disponibile su un modello prodotto in serie il servosterzo, ma con un sovrapprezzo di 226 dollari. Questo dispositivo era stato chiamato dalla Chrysler \"Hydraguide\" ed era disponibile sulle Imperial berline e limousine ad otto passeggeri.\nNel 1953 alla Crown Imperial venne montato un impianto elettrico da 12 V ed il primo cambio interamente automatico mai installato su una vettura Chrysler, il PowerFlite. Nello stesso anno fu montato un parabrezza a pezzo unico in sostituzione del parabrezza a due parti. Divent\u00f2 standard anche il cruscotto imbottito.\nI motori disponibili erano due, uno ad otto cilindri in linea da 5.302 cm\u00b3 e 135 CV di potenza, che fu offerto dal 1949 al 1950, ed un V8 \"Hemi\" da 5.427\u00a0cm\u00b3 da 180 CV, disponibile dal 1951 al 1953. Nel 1954 la potenza di quest'ultimo fu incrementata a 235 CV.\nIl motore era montato anteriormente, mentre la trazione era posteriore. \n1955\u20131983: un marchio separato.\nDal 1955 al 1975, e dal 1981 al 1983, la Chrysler fece della Imperial un marchio a s\u00e9 stante.\nLa settima serie (1990\u20131993).\nNei primi anni novanta l'Imperial fu messa nuovamente in commercio, questa volta come modello facente parte della gamma Chrysler. A differenza dell'Imperial prodotta dal 1955 al 1983, questa vettura era un modello Chrysler, e non un marchio a s\u00e9 stante. Basata sul pianale Y della Chrysler, rappresentava la vettura full-size della gamma offerta dalla casa automobilistica statunitense. Appena sotto l'Imperial era collocata la quasi identica New Yorker Fifth Avenue, ed ancora pi\u00f9 sotto era presente la New Yorker. Ad oggi, questo modello \u00e8 stato l'ultima vettura a portare nella denominazione il nome \u201cImperial\u201d. La reintroduzione dell'Imperial avvenne due anni dopo il lancio dell'ottava serie della Lincoln Continental, che fu caratterizzata dal passaggio alla trazione anteriore, una mossa che sembrava rispecchiare la popolarit\u00e0 della Acura Legend del 1986.\nSebbene molto simili, l'Imperial differiva dalla Fifth Avenue per molti aspetti. Il muso della Imperial era maggiormente a forma di cuneo, mentre la Fifth Avenue aveva un disegno pi\u00f9 affilato e spigoloso. L'Imperial inoltre possedeva un profilo pi\u00f9 arrotondato rispetto a quello della Fifth Avenue. Anche la coda dei due modelli differiva nella stessa maniera, con l'Imperial che aveva degli angoli pi\u00f9 arrotondati. Su quest'ultima era possibile anche trovare dei fanali posteriori avvolgenti, che erano simili a quelli della Chrysler TC. La Fifth Avenue invece aveva i fari posteriori verticali. All'interno, per la Imperial era possibile scegliere tra interni in velluto oppure in pelle, mentre la Fifth Avenue possedeva sedili imbottiti e firmati.\nQuesta generazione di Imperial rimase praticamente immutata negli quattro anni di produzione. Inizialmente, nel 1990, l'Imperial era mossa da un motore V6 da 3,3 L di cilindrata da 147 CV di potenza e 251 N\u2022m di coppia. Questo propulsore apparteneva ai motori Chrysler \"EGA\". Nel 1991 questo motore venne sostituito da un pi\u00f9 grande V6 da 3,8 L; la sigla in questo caso era \"EGH\". Sebbene con il nuovo propulsore la potenza venne aumentata solamente a 150 CV, la coppia raggiunse i 292 N\u2022m a 2.750 giri al minuto. Per entrambi i motori era disponibile un cambio automatico a quattro rapporti. Il motore era anteriore, mentre la trazione era posteriore.\nQuesta generazione di Imperial poteva ospitare sei passeggeri. Erano di serie il climatizzatore, l'ABS, il cruise control, l'airbag ed il tettuccio in vinile. Erano presenti anche i fanali anteriori a scomparsa, che erano condivisi con la LeBaron e le New Yorker/Fifth Avenue. Era anche possibile la scelta tra diversi sistemi audio della Infinity, tutti comprensivi di riproduttore di cassette. La strumentazione elettronica completamente digitale era un \"optional\". Altre opzioni erano il telefono cellulare Chrysler montato dal rivenditore ed il caricatore di CD.\nLa produzione della Chrysler Imperial termin\u00f2 definitivamente nel 1993. Ci\u00f2 era dovuto alle basse vendite, all'obsolescenza del pianale (datato 1981) ed all'introduzione di nuovi modelli Chrysler, tra cui la Chrysler LHS. Quest'ultima, acclamata dalla critica e con carrozzeria ad abitacolo avanzato, sostitu\u00ec la Imperial come modello di punta della gamma Chrysler nel 1994.\nLa concept car del 2006.\nLa Chrysler Imperial concept car fu presentata al salone dell'automobile di Detroit nel 2006. Questa concept car era installata sul pianale LY della Chrysler, che era una piattaforma LX allungata. Il passo era di 3.124\u00a0mm, mentre le ruote avevano un diametro di 560\u00a0mm.\nLa vettura era provvista di un lungo cofano anteriore, ed il muso era caratterizzato dall'avere un imponente radiatore su cui era posizionata una calandra con listelli orizzontali. Il design dei fanali anteriori richiamava i fari senza supporto che caratterizzavano le serie precedenti. I fanali posteriori erano a LED, ed avevano una forma circolare con anelli esterni, anch'essi a LED, che ricordavano i fari posteriori dal \u201cdisegno a mirino\u201d delle Imperial dei primi anni sessanta. La linea del tettuccio era allungato verso la parte posteriore per aumentare lo spazio dell'abitacolo e per creare un profilo pi\u00f9 prolungato."}
{"id": "3886556", "revid": "287204", "url": "https://it.wikipedia.org/wiki?curid=3886556", "title": "Mundo (fiume)", "text": "Il Mundo \u00e8 un fiume della Spagna, il principale affluente del Segura, a cui confluisce da sinistra. Nasce nella sierra del Calar del Mundo, nella comarca della Sierra de Alcaraz, nella Mancia (Provincia di Albacete). Etimologicamente, \"Mundo\" non deriva dal sostantivo che si riferisce al \"mondo\", ma dall'aggettivo \"mondo\": \"pulito, chiaro..\".\nIl geografo andalus\u00ed Al-Zuhri indica la probabile denominazione dell'attuale fiume Mundo come M\u012b\u0161\u016bn\u012b\u0161, dato che la allora \"alquer\u00eda\" corrispondente all'attuale Mesones, nel comune di Molinicos darebbe nome al fiume per essere la prima localit\u00e0 attraversata.\nLa sorgente si trova in un luogo turistico chiamato \"Los Chorros del r\u00edo Mundo\" frequentato da molte persone per vedere le cascate e la profonda caverna (si conoscono pi\u00f9 di 32\u00a0km di gallerie), da cui precipitano le cascate alte pi\u00f9 di 300 metri. Il volume di acqua delle cataratte \u00e8 molto variabile e pu\u00f2 essere scarso in tempi di siccit\u00e0. Per\u00f2 il fenomeno \u00e8 singolare, dato che \u00e8 collegato a una falda di tipo carsico, che produce brusche variazioni stagionali, chiamate anche risorgive a \"Trop plein\". La migliore epoca per visitarle \u00e8 la primavera, nelle date in cui si produce spontaneamente un'esplosione straordinaria di risorgenza d'acqua; fenomeno carsico curioso e popolarmente conosciuto nella zona come il \"Revent\u00f3n\".\nIl fiume Mundo riceve nel lago di Talave (35\u00a0hm\u00b3) il Canale Tago-Segura. A valle si trova il lago di Camarrillas di 36\u00a0hm\u00b3 di capacit\u00e0.\nI principali affluenti sono il Bogarra (o Madera) formato a sua volta dall'unione dei fiumi Madera e de los Vi\u00f1azos o Mencal, ed il r\u00edo de la Vega de Riopar.\nComuni attraversati.\nIl mundo attraversa i comuni di Ri\u00f3par, Molinicos, A\u00fdna, Bogarra, Li\u00e9tor ed Hell\u00edn, in provincia di Albacete.\nCollegamenti esterni.\nFenomeno del Revent\u00f3n alla sorgente"}
{"id": "3886564", "revid": "599013", "url": "https://it.wikipedia.org/wiki?curid=3886564", "title": "Mark Rogers", "text": ""}
{"id": "3886566", "revid": "767487", "url": "https://it.wikipedia.org/wiki?curid=3886566", "title": "Calbindina", "text": "Le calbindine sono delle proteine prodotte a livello intestinale sotto l'azione stimolatoria della vitamina D3, la cui attivazione \u00e8 a sua volta stimolata dal paratormone. Si legano agli ioni calcio Ca2+ consentendone l'assorbimento e, allo stesso tempo, evitando che questi ultimi si leghino con il fosfato intracellulare dando vita a cristalli di idrossiapatite che precipiterebbero senza la possibilit\u00e0 di essere digeriti dagli enzimi cellulari."}
{"id": "3886568", "revid": "767487", "url": "https://it.wikipedia.org/wiki?curid=3886568", "title": "Taal (film)", "text": "Taal (hindi: \u0924\u093e\u0932M urdu: \u062a\u0627\u0644) \u00e8 un film indiano del 1999 diretto e prodotto da Subhash Ghai. Il film \u00e8 stata una selezione ufficiale di Roger Ebert nel 2005 per il suo Overlooked Film Festival. Il film ha protagonisti Anil Kapoor, Akshaye Khanna, Aishwarya Rai, Amrish Puri e Alok Nath. Il film \u00e8 stato anche doppiato in Tamil con il titolo \"Thaalam\".\nLa pellicola \u00e8 stata un buon successo, anche al di fuori dell'India, diventando la prima produzione indiana a raggiungere la top 20 dei film pi\u00f9 visti al box office della rivista \"Variety\". Anil Kapoor, A.R. Rahman e Anand Bakshi hanno vinto ognuno un Filmfare Awards per il loro contributo al film."}
{"id": "3886574", "revid": "599013", "url": "https://it.wikipedia.org/wiki?curid=3886574", "title": "Piccole operaie dei Sacri Cuori", "text": "Le Piccole Operaie dei Sacri Cuori, dette di Acri, sono un istituto religioso femminile di diritto pontificio: le suore di questa congregazione pospongono al loro nome la sigla P.O.S.C.\nStoria.\nLa congregazione fu fondata il 12 settembre 1894 ad Acri dal sacerdote Francesco Greco (1857-1931) insieme con suor Maria Teresa, al secolo Raffaella De Vincenti (1872-1936).\nNel 1940 le religiose aprirono le prime case all'estero, in Albania, ma furono espulse dal paese nel 1945; nel 1948 iniziarono a diffondersi negli Stati Uniti d'America.\nLe Piccole Operaie dei Sacri Cuori ricevettero il pontificio decreto di lode il 22 dicembre 1931 e l'approvazione definitiva della Santa Sede il 7 luglio 1940.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9, alla collaborazione in seminari e collegi ecclesiastici, all'assistenza a malati e anziani. Le suore, laddove presenti in diocesi cattoliche di rito orientale, seguono storicamente il rito bizantino.\nOltre che in Italia, sono presenti in Albania, Argentina, India, Stati Uniti d'America; la sede generalizia \u00e8 a Roma.\nAlla fine del 2008 la congregazione contava 298 religiose in 54 case."}
{"id": "3886576", "revid": "287204", "url": "https://it.wikipedia.org/wiki?curid=3886576", "title": "Juan Cruz Legora", "text": ""}
{"id": "3886580", "revid": "16066", "url": "https://it.wikipedia.org/wiki?curid=3886580", "title": "Locomotiva VB 1\u20139", "text": ""}
{"id": "3886582", "revid": "16066", "url": "https://it.wikipedia.org/wiki?curid=3886582", "title": "Locomotiva VB 17\u201320", "text": ""}
{"id": "3886593", "revid": "686936", "url": "https://it.wikipedia.org/wiki?curid=3886593", "title": "Jason Tarver", "text": "Carriera come allenatore.\nTarver inizi\u00f2 la sua carriera come allenatore nella NFL nel 2001 con i San Francisco 49ers come allenatore della qualit\u00e0 e del controllo. Poi nel 2004 venne promosso assistente dei running back e dell'attacco. Dal 2005 divenne l'allenatore degli outside linebacker fino al 2011.\nIl 6 gennaio 2012 firm\u00f2 con gli Oakland Raiders un contratto di due anni come coordinatore della difesa. Il 14 gennaio 2014 gli venne rinnovato per un altro anno.\nVita familiare.\nTarver \u00e8 sposato con Katie. La coppia ha avuto due figli."}
{"id": "3886600", "revid": "123083129", "url": "https://it.wikipedia.org/wiki?curid=3886600", "title": "Gift (Maaya Sakamoto)", "text": "Gift \u00e8 un brano musicale J-pop scritto e prodotto da Y\u014dko Kanno ed interpretato dalla cantante giapponese Maaya Sakamoto, e pubblicato come singolo il 2 settembre 1997. Il singolo \u00e8 stato utilizzato come seconda sigla di chiusura dell'anime \"CLAMP Detective\"."}
{"id": "3886601", "revid": "16066", "url": "https://it.wikipedia.org/wiki?curid=3886601", "title": "Locomotiva SFR 411\u2013416", "text": ""}
{"id": "3886619", "revid": "838137", "url": "https://it.wikipedia.org/wiki?curid=3886619", "title": "Kepler-20 c", "text": "Kepler-20c \u00e8 un pianeta extrasolare che orbita attorno alla stella Kepler-20, distante 945 anni luce (290 parsec) dal nostro sistema solare, nella costellazione della Lira. La sua massa \u00e8 all'incirca 16 volte quella terrestre, quasi quanto quella di Nettuno, collocandolo in una categoria intermedia tra i pianeti terrestri e i giganti gassosi."}
{"id": "3886621", "revid": "55557695", "url": "https://it.wikipedia.org/wiki?curid=3886621", "title": "Arciconfraternita della Misericordia di Lastra a Signa", "text": ""}
{"id": "3886623", "revid": "1573940", "url": "https://it.wikipedia.org/wiki?curid=3886623", "title": "CLAMP Gakuen Tanteidan Mini Sound Track", "text": " \u00e8 il primo EP della cantante giapponese Maaya Sakamoto, pubblicato il 21 marzo 1997. I brani presenti nell'EP sono stati utilizzati come colonna sonora del drama radiofonico legato al manga CLAMP Detective."}
{"id": "3886627", "revid": "117913962", "url": "https://it.wikipedia.org/wiki?curid=3886627", "title": "Ultralion", "text": "Ultralion (\u5feb\u5091\u30e9\u30a4\u30aa\u30f3\u4e38 traslitterato:\"Kaiketsu Raion maru\") \u00e8 una serie televisiva giapponese di genere tokusatsu prodotta da Fuji TV e P Productions trasmessa a partire dal 1\u00ba aprile del 1972 fino al 7 aprile del 1973 su Fuji TV. La serie venne doppiata e trasmessa in Italia su alcune emittenti locali negli anni ottanta.\nTrama.\nLa storia \u00e8 ambientata in Giappone durante l'epoca Sengoku. Kashinkoji (maestro delle arti illusorie che si dice sia stato attivo proprio in quel periodo) e Gorsun, dopo un lungo addestramento alle arti marziali e magiche ricevuto in India ottengono rispettivamente una spada d'oro ed una d'argento. Gorsun si rivela essere un demone che grazie ad un esercito di mostri vuole conquistare il Giappone dilaniato dalle guerre intestine. Kashinkoji tenter\u00e0 invano di opporsi (verr\u00e0 ucciso in duello proprio dal demone Gorsun) ma riuscir\u00e0 comunque a tramandare la spada d'oro ad un giovane ninja orfano, divenuto frattanto un suo protetto. Si tratta del giovane Shishimaru che grazie alla spada pu\u00f2 trasformarsi in Ultralion e sconfiggere i vari emissari di Gorsun che tentano di ucciderlo in ogni episodio. Il giovane ninja, accompagnato da Saori e dal piccolo Kosuke (un'abile arciera e un ragazzino esperto di esplosivi), si metter\u00e0 alla ricerca dei frammenti della mappa della fortezza in cui si nasconde Gorsun.\nSigle.\nLa sigla italiana dal titolo \"Ultralion\" \u00e8 cantata dalla Happy Gang (Mauro Goldsand e Fiammetta Flamini). Il testo \u00e8 di Lucio Macchiarella; la musica e gli arrangiamenti di Mauro Goldsand e Aldo Tamborrelli."}
{"id": "3886642", "revid": "39884", "url": "https://it.wikipedia.org/wiki?curid=3886642", "title": "Wolf-Heinrich Graf von Helldorf", "text": ""}
{"id": "3886647", "revid": "1522738", "url": "https://it.wikipedia.org/wiki?curid=3886647", "title": "Kiseki no umi", "text": " \u00e8 un brano musicale di Maaya Sakamoto, pubblicato come suo quarto singolo il 22 aprile 1998. \"Kiseki no umi\" \u00e8 stato utilizzato come sigla di apertura dell'anime \"\". Bench\u00e9 il singolo non sia andato oltre la quarantatreesima posizione della classifica Oricon, con 66.340 copie vendute, \"Kiseki no umi\" \u00e8 stato a lungo il singolo di maggior successo di Maaya Sakamoto, sino alla pubblicazione di \"Triangler\" nel 2008."}
{"id": "3886655", "revid": "838137", "url": "https://it.wikipedia.org/wiki?curid=3886655", "title": "Kepler-20 d", "text": "Kepler-20d \u00e8 un pianeta extrasolare che orbita attorno alla stella Kepler-20, distante 945 anni luce (290 parsec) dal nostro sistema solare. La sua massa, all'incirca 20 volte quella terrestre, lo colloca tra la categoria dei giganti gassosi.\n\u00c8 il pi\u00f9 lontano dalla stella madre tra i pianeti scoperti attorno a Kepler-20; la sua distanza media dalla stella, 51 milioni di km, \u00e8 di poco inferiore a quella che separa Mercurio dal Sole."}
{"id": "3886666", "revid": "287204", "url": "https://it.wikipedia.org/wiki?curid=3886666", "title": "Guy Lalibert\u00e8", "text": ""}
{"id": "3886675", "revid": "599013", "url": "https://it.wikipedia.org/wiki?curid=3886675", "title": "Jos\u00e9 Claramunt", "text": "Carriera.\nCon il Valencia vinse la Liga nel 1970-1971 e la Coppa del Re nel 1967."}
{"id": "3886682", "revid": "16066", "url": "https://it.wikipedia.org/wiki?curid=3886682", "title": "San Marino CEPU Open 2011 \u2013 Doppio", "text": ""}
{"id": "3886684", "revid": "1522738", "url": "https://it.wikipedia.org/wiki?curid=3886684", "title": "Accordo di Bi\u0161kek", "text": "L'Accordo di Bi\u0161kek (anche Protocollo di Bi\u0161kek) \u00e8 l'accordo provvisorio di cessate il fuoco che segna la fine della guerra del Nagorno-Karabakh.\nEsso venne siglato il 5 maggio 1994 a Bi\u0161kek, capitale del Kirghizistan dai seguenti capi delegazione:\nL'Accordo, giunto al termine di una riunione iniziata il giorno 4 maggio, congel\u00f2 di fatto il conflitto.\nEsso esprimeva la determinazione di assistere in tutti i modi possibili dentro e fuori del Nagorno Karabakh la cessazione del conflitto armato che non solo provocava grandi perdite al popolo armeno ed azero, ma anche colpiva significativamente gli interessi di altri paesi nella regione e complicava seriamente la situazione internazionale; inoltre, a supporto di una mozione del Consiglio CSI del 15 aprile 1994, puntava al rapido raggiungimento di un accordo finale e, dopo aver ricordato il ruolo attivo della Comunit\u00e0 degli Stati Indipendenti (CSI) ed essersi richiamato ad alcune decisioni dell'OSCE e delle Nazioni Unite, si appellava al buon senso delle parti invitando le stesse al raggiungimento di un definitivo accordo di pace.\nIl cessate il fuoco veniva stabilito per la mezzanotte tra il giorno 8 maggio e il giorno 9 maggio.\nIl 9 Kazimirov prepar\u00f2 un accordo definitivo di cessate il fuoco che lo stesso giorno venne sottoscritto dal ministro della difesa azero Mamedrafi Mammadov a Baku. Il giorno seguente il documento venne firmato dal ministro della difesa armeno Serzh Sargsyan a Yerevan; il ministro della difesa della repubblica del Nagorno Karabakh, Samvel Babayan sottoscrisse il documento il giorno 11 a Stepanakert.\nL'accordo ebbe ufficialmente effetto alla mezzanotte del 12 maggio."}
{"id": "3886686", "revid": "1372005", "url": "https://it.wikipedia.org/wiki?curid=3886686", "title": "Friedrich-Werner Graf von der Schulenburg", "text": "Biografia.\nApparteneva alla stirpe aristocratica del Brandenburgo dei von der Schulenburg, che aveva dato alla storia numerosi militari e religiosi, e suo padre, il conte Werner von der Schulenburg, era discendente diretto del Reichsgraf generale Adolph Friedrich von der Schulenburg, nato conte Beetzendorf, ma sposando la figlia del celebre maresciallo Johann Matthias von der Schulenburg, ne acquis\u00ec il cognome e le sostanze; fratelli di Friedrich Werner erano Friedrich von der Schulenburg e Wedige von der Schulenburg.\nIl giovane Friedrich Werner studi\u00f2 al Wilhelm-Gymnasium di Braunschweig fino al 1895, intraprendendo da allora la carriera militare come ufficiale in un reggimento di fanteria di Potsdam; contemporaneamente continu\u00f2 gli studi universitari a Losanna, Monaco di Baviera e Berlino, laureandosi in diritto internazionale e storia; lasci\u00f2 quindi l'esercito per la carriera diplomatica nell'ambito del consolato, e gi\u00e0 nel 1903 poteva vantare il rango di viceconsole a Barcellona, raggiungendo a seguire quello di console a Leopoli, Praga, Varsavia e nel 1911 Tiflis.\nRichiamato alle armi nel 1914, partecip\u00f2 alla Prima battaglia della Marna e nell'ottobre 1914 era capitano di fanteria; nel 1915 venne mandato a far parte della missione del generale Otto Liman von Sanders e del generale barone Friedrich Kress von Kressenstein in Turchia presso l'esercito turco come addestratore; inoltre partecip\u00f2 come rappresentante tedesco ai moti avutisi in Georgia contro i russi con l'appoggio dei tedeschi e ricevette la Croce di ferro.\nFinita la guerra fu ambasciatore a Beirut e a Damasco e poi ambasciatore di Germania nella Repubblica Democratica di Georgia, a Tiflis; sotto la Repubblica di Weimar von der Schulenburg ebbe una carriera pi\u00f9 rapida nelle ambasciate, divenendo dal 1922 al 1934 ambasciatore a Teheran, Persepoli e Bucarest; amico di Diego von Bergen, durante gli anni della caduta della Repubblica di Weimar, si avvicin\u00f2 al nazismo, che a torto von der Schulenburg considerava una difesa contro il comunismo e Hitler un \"semplice trampolino di lancio\" per il ritorno della monarchia in Germania, e nel 1934 giunse addirittura ad iscriversi al partito nazista. Nominato ambasciatore a Mosca, si rivel\u00f2 una pedina determinante per il riavvicinamento tra Mosca e Berlino, riuscendo pazientemente a condurre in porto le trattative per la conclusione del Patto Molotov-Ribbentrop, e allora si accorse del vero volto del nazismo, portato alla distruzione dell'Europa colando a picco con essa la Germania stessa; le sue preveggenze furono confermate da quella che sarebbe stata l'operazione Barbarossa e nel 1941 rassegn\u00f2 le dimissione dall'ambasciata di Mosca.\nGrazie al nipote Fritz-Dietlov von der Schulenburg, iniziarono i contatti di Friedrich-Werner con la resistenza tedesca e con Carl Friedrich Goerdeler e con Henning von Tresckow, coi quali condivideva l'idea di eliminare Hitler e concludere una pace con gli Alleati, salvando la Germania dal disastro. Von der Schulenburg avrebbe fatto quindi parte del cosiddetto Governo Beck-Goerdeler che si sarebbe formato dopo la morte di Hitler, probabilmente con il ruolo di ministro degli esteri, o nel caso pi\u00f9 probabilmente che Ulrich von Hassell occupasse questa carica, segretario di stato per gli esteri.\nCoinvolto quindi nel colpo di stato del 20 luglio 1944 messo in atto da Claus Schenk von Stauffenberg, dopo il fallimento di questo venne arrestato dalla Gestapo e processato al Tribunale del Popolo; condannato a morte venne impiccato nel carcere di Pl\u00f6tzensee; la salma di von der Schulenburg \u00e8 conservata nel cimitero di Braunschweig."}
{"id": "3886688", "revid": "767487", "url": "https://it.wikipedia.org/wiki?curid=3886688", "title": "Tonono", "text": ""}
{"id": "3886697", "revid": "899609", "url": "https://it.wikipedia.org/wiki?curid=3886697", "title": "World Series of Poker 2012", "text": "Le World Series of Poker (WSOP) 2012 sono state la 43\u00aa edizione della manifestazione. Il Main Event \u00e8 stato vinto dallo statunitense Gregory Merson.\nLa prima fase si \u00e8 svolta dal 27 maggio sino al 16 luglio presso il casin\u00f2 Rio All Suite Hotel and Casino di Las Vegas; il tavolo finale del Main Event, con nove giocatori, si \u00e8 disputato il 30 e 31 ottobre.\nGli eventi in programma sono stati 61; la principale novit\u00e0 dell'edizione 2012 \u00e8 il torneo \"The Big One for One Drop - No Limit Hold'em\", con buy-in da 1 milione di dollari. L'evento \u00e8 stato organizzato da Guy Lalibert\u00e9 (fondatore del Cirque du Soleil e appassionato giocatore di poker) con finalit\u00e0 benefiche; di ciascun buy-in sono infatti devoluti 111.111$ alla Fondazione One Drop, che si sforza di garantire acqua potabile nei paesi del Terzo Mondo.\nAltre innovazioni rispetto al passato sono: un evento con tavoli composti da un massimo di 4 giocatori; un evento misto di Pot Limit Omaha/No Limit Hold'em in modalit\u00e0 head-up; un evento \"ante only\" in cui non sono previsti piccolo e grande buio ma solo ante; un evento con rebuy; un evento \"Mixed Max\", cio\u00e8 con tavoli inizialmente da 9 giocatori, poi da 6, infine da 2.\nMain Event.\nIl Main Event (evento numero 61: $10.000 No Limit Hold'em) \u00e8 stato disputato in due fasi. La fase di qualificazione dal 7 al 16 luglio, mentre il tavolo finale con i migliori nove giocatori in classifica si \u00e8 disputato dal 28 al 30 ottobre. I partecipanti sono stati 6.598 con un premio per il vincitore di $8.527.982.\nDi seguito gli ultimi nove giocatori che hanno disputato il tavolo finale in ordine di chips conquistate. I dati riportati in tabella sono aggiornati alla data di conclusione della prima fase del Main Event.\nRisultati.\nAl tavolo finale lo statunitense Greg Merson ha superato all\"'heads up\" il connazionale Jesse Sylva che era \"chip leader\" dopo la fase di qualificazione di luglio."}
{"id": "3886708", "revid": "287204", "url": "https://it.wikipedia.org/wiki?curid=3886708", "title": "Moluccas", "text": ""}
{"id": "3886709", "revid": "287204", "url": "https://it.wikipedia.org/wiki?curid=3886709", "title": "Isole Moluccan", "text": ""}
{"id": "3886710", "revid": "486946", "url": "https://it.wikipedia.org/wiki?curid=3886710", "title": "Homeschooling", "text": ""}
{"id": "3886711", "revid": "287204", "url": "https://it.wikipedia.org/wiki?curid=3886711", "title": "Creazione di coppia elettrone-positrone", "text": ""}
{"id": "3886713", "revid": "287204", "url": "https://it.wikipedia.org/wiki?curid=3886713", "title": "Sciami meteorici", "text": ""}
{"id": "3886716", "revid": "287204", "url": "https://it.wikipedia.org/wiki?curid=3886716", "title": "Piogge meteoriche", "text": ""}
{"id": "3886717", "revid": "767487", "url": "https://it.wikipedia.org/wiki?curid=3886717", "title": "Bessie's Ride", "text": "Bessie's Ride \u00e8 un cortometraggio muto del 1911 diretto da William F. Haddock. Fu l'ultimo film che Edith Storey fece per M\u00e9li\u00e8s.\nProduzione.\nIl film fu prodotto dalla Georges M\u00e9li\u00e8s con il nome Star Film Company\nDistribuzione.\nDistribuito dalla General Film Company, il film - un cortometraggio di dieci minuti - usc\u00ec nelle sale cinematografiche USA il 20 luglio 1911."}
{"id": "3886720", "revid": "154893", "url": "https://it.wikipedia.org/wiki?curid=3886720", "title": "Sciame meteoritico", "text": ""}
{"id": "3886722", "revid": "287204", "url": "https://it.wikipedia.org/wiki?curid=3886722", "title": "Sito Internet", "text": ""}
{"id": "3886734", "revid": "287204", "url": "https://it.wikipedia.org/wiki?curid=3886734", "title": "Prigione Centrale di Baghdad", "text": ""}
{"id": "3886737", "revid": "741067", "url": "https://it.wikipedia.org/wiki?curid=3886737", "title": "Premi BAFTA 1956", "text": "I premi della 9\u00aa edizione dei British Academy Film Awards furono conferiti nel 1956 dalla British Academy of Film and Television Arts alle migliori produzioni cinematografiche del 1955."}
{"id": "3886739", "revid": "585241", "url": "https://it.wikipedia.org/wiki?curid=3886739", "title": "The Centrum", "text": ""}
{"id": "3886740", "revid": "117599554", "url": "https://it.wikipedia.org/wiki?curid=3886740", "title": "L'amore medico", "text": "L'amore medico \u00e8 una commedia-balletto scritta da Moli\u00e8re, con musiche del celebre compositore Jean-Baptiste Lully. Fu rappresentata per la prima volta alla corte di Luigi XIV il 14 settembre del 1665.Si tratta di una rivisitazione de \"Il medico volante\" ritenuta la prima commedia di Moli\u00e8re, composta vent'anni prima di questa.\nTrama.\nL\"'amore medico\" narra della vicenda di Sganarelle e sua figlia Lucinde. All'inizio dell'opera Sganarelle cerca di risollevare di morale la figlia che pare essere entrata in uno stato di depressione. Quando il padre scopre che Lucinde si trova in quelle condizioni perch\u00e9 vuole sposare un giovane di nome Clitandre, va su tutte le furie e si rifiuta di acconsentire al matrimonio. A questo punto entra in scena la (solita) arguta serva di casa, Lisette, che tende un tranello a Sganerelle: Lucinde finge di essere malata, e subito, il padre preoccupato fa accorrere cinque medici, i quali, una volta giunti, annunciano che Lucinde \u00e8 in fin di vita. L'atto terzo si apre con l'arrivo di Clitandre, che a sua volta finge di essere medico, sempre secondo le disposizioni della furba Lisette. Il giovane ragazzo informa Sganarelle che la figlia soffre di una terribile depressione e che solo un matrimonio potrebbe farla guarire. Allora lo stesso Clitandre dice al padre della giovane ragazza di volerle far credere di essere sposato con lui, cos\u00ec da farla riprendere; fa firmare a Sganarelle un contratto di matrimonio, che questi crede essere falso, ed esce di scena con la fanciulla. Solo alla fine Lisette informa il suo padrone del tranello che, dunque, ha permesso ai due giovani di sposarsi.\nLa satira del medico.\nNell\"'Amore medico\" compaiono addirittura cinque dottori, tutti oggetto di satira da parte di Moli\u00e8re. I nomi, del tutto fittizi, celano medici realmente esistiti a quel tempo: Des Fonandr\u00e8s ad esempio ricorda De Fougerais, uno dei medici pi\u00f9 in vista di Parigi, Macroton imita la parlata lenta del medico della regina, Filerin ricorda il dottor Yvelin, Bays richiama al medico del duca di Orl\u00e9ans e Tom\u00e8s \u00e8 invece uno degli otto medici del re, il dottor D'Aquin (il quale era anche padrone della casa dove Moli\u00e8re abitava e poco prima aveva sfrattato il commediografo). Moli\u00e8re aveva fatto in modo che le maschere dello spettacolo fossero chiaramente riconducibili ai volti di questi medici.\nLa medicina, ancora una volta nelle commedie di Moli\u00e8re, appare debole e inconcludente; dinanzi al letto di Lucinde che finge, i dottori emettono varie diagnosi (tutte sbagliate), litigano tra di loro (parlando anche di argomenti non medici) e improvvisano le solite terapie, tra salassi e purghe."}
{"id": "3886743", "revid": "671029", "url": "https://it.wikipedia.org/wiki?curid=3886743", "title": "Coppa Italia Lega Nazionale Pallacanestro 2005", "text": "La Coppa Italia Lega Nazionale Pallacanestro 2005 \u00e8 stata l'ottava edizione della manifestazione. \u00c8 stata organizzata per squadre di Serie B d'Eccellenza, B2 e C1.\nLe finali hanno avuto luogo il 23 e 24 marzo a Casale Monferrato presso il PalaFerraris.\nSerie B d'Eccellenza.\nLa Coppa Italia di Serie B d'Eccellenza ha avuto inizio nel gennaio 2005 con le semifinali disputate il 12 ed il 19 gennaio (gare di andata e ritorno, passa il turno la squadra che realizza pi\u00f9 punti nelle due partite). Hanno partecipato alla manifestazione le squadre classificatesi ai primi due posti in ciascuno dei due gironi della Serie B d'Eccellenza 2004-2005, al termine del girone d'andata.\nLa Junior Casale Monferrato ha eliminato la Benedetto XIV Cento, mentre la SIL Lumezzane ha avuto la meglio del Basket Veroli.\nFinale\nSerie B2.\nPrendono parte alla Coppa Italia le prime classificate in ciascuno dei quattro gironi del campionato, al termine del girone d'andata. Si disputano due semifinali con gare di andata e ritorno nel mese di gennaio 2005; le due squadre vincenti si qualificano alla finale del 23 marzo. Nelle doppie sfide, la Reyer Venezia ha battuto la Fulgor Omegna, mentre il Gragnano Basket ha sconfitto Castelfiorentino.\nFinale\nSerie C1.\nPartecipano alla Coppa Italia di Serie otto squadre, cio\u00e8 le prime classificate in ciascuno degli otto gironi del campionato 2004-2005, al termine del girone d'andata. \u00c8 prevista una fase iniziale di qualificazione con la creazione di due \"Concentramenti\"; le due squadre vincenti i rispettivi \"Concentramenti\" accedono alla finale.\nFinale"}
{"id": "3886745", "revid": "1993636", "url": "https://it.wikipedia.org/wiki?curid=3886745", "title": "Principi di Madrid", "text": "I Principi di Madrid sono un documento di raccomandazione emanato dal quindicesimo Consiglio OSCE, tenutosi a Madrid nel novembre 2007, al fine di far raggiungere alle parti in causa un definitivo accordo di pace dopo la guerra del Nagorno-Karabakh.\nQuesto documento, che ha il valore di una mozione di intenti e non \u00e8 stato siglato da alcuno dei soggetti direttamente coinvolti nel contenzioso, trae origine dal lavoro del Gruppo di Minsk dell'Osce stessa. Nel 2009 fu redatta una nuova versione aggiornata alle ultime trattative negoziali.\nContenuto dei Principi.\nPer quanto non sia mai stato diramato un documento ufficiale al riguardo e sia quindi sconosciuto il testo completo, attraverso indiscrezioni diplomatiche si \u00e8 potuti risalire ai cinque punti intorno ai quali ruota la proposta:\nPosizione delle parti.\nAd oggi i negoziati di pace non sono approdati ad alcun risultato anche perch\u00e9 i Principi di Madrid, considerati la base per le future trattative, non hanno riscosso particolare gradimento fra le parti in causa. Non \u00e8 mai stato chiarito se l'enunciato dei principi sia frutto di precedenti intese poi non rispettate (anche per pressioni politiche interne ad Armenia ed Azerbaigian) o siano semplicemente il risultato di una mediazione non riuscita.\nL'Azerbaigian pu\u00f2 ritenersi soddisfatto dalla maggior parte delle disposizioni contenute nei Principi ma non accetta che in alcun modo venga messa in discussione la propria integrit\u00e0 territoriale e chiede che il Nagorno Karabakh sia sotto la sua amministrazione.\nL'Armenia ed il Nagorno Karabakh non possono accettare alcuna soluzione che preveda la rinuncia al diritto all'autodeterminazione della regione n\u00e9 possono accondiscendere ad una totale restituzione dei territori circostanti che isolerebbe nuovamente il piccolo stato."}
{"id": "3886755", "revid": "767487", "url": "https://it.wikipedia.org/wiki?curid=3886755", "title": "Adriano (Pok\u00e9mon)", "text": ""}
{"id": "3886756", "revid": "287204", "url": "https://it.wikipedia.org/wiki?curid=3886756", "title": "Arcivescovato maggiore di F\u0103g\u0103ra\u0219 e Alba Iulia", "text": "Larcivescovato maggiore di F\u0103g\u0103ra\u0219 e Alba Iulia (in latino: \"Archiepiscopatus Maior Fagarasiensis et Albae Iuliensis Romenorum\") \u00e8 la sede dell'arcivescovo maggiore della Chiesa greco-cattolica rumena. \u00c8 retta dall'arcivescovo maggiore cardinale Lucian Mure\u0219an.\nTerritorio.\nL'arcivescovato maggiore ha giurisdizione patriarcale su tutti i fedeli della Chiesa greco-cattolica rumena che dimorano in Romania, territorio proprio di questa Chiesa sui iuris..\nSede dell'arcivescovato maggiore \u00e8 la citt\u00e0 di Blaj ed eparchia propria dell'arcivescovo maggiore \u00e8 l'arcieparchia di F\u0103g\u0103ra\u0219 e Alba Iulia.\nStoria.\nIl 14 dicembre 2005 con la bolla \"Ad totius Dominici\" papa Benedetto XVI ha elevato la Chiesa greco-cattolica rumena al rango di Chiesa arcivescovile maggiore con il titolo di \"Arcivescovato maggiore di F\u0103g\u0103ra\u0219 e Alba Iulia dei Rumeni\".\nCronotassi degli arcivescovi maggiori.\nSi omettono i periodi di sede vacante non superiori ai 2 anni o non storicamente accertati."}
{"id": "3886757", "revid": "287204", "url": "https://it.wikipedia.org/wiki?curid=3886757", "title": "Unit\u00e0 periferica", "text": ""}
{"id": "3886761", "revid": "287204", "url": "https://it.wikipedia.org/wiki?curid=3886761", "title": "Bosco di Bolduc", "text": ""}
{"id": "3886762", "revid": "287204", "url": "https://it.wikipedia.org/wiki?curid=3886762", "title": "Calciatore europeo dell'anno", "text": ""}
{"id": "3886764", "revid": "287204", "url": "https://it.wikipedia.org/wiki?curid=3886764", "title": "Hansa", "text": ""}
{"id": "3886765", "revid": "287204", "url": "https://it.wikipedia.org/wiki?curid=3886765", "title": "Premio Ignobel", "text": ""}
{"id": "3886766", "revid": "287204", "url": "https://it.wikipedia.org/wiki?curid=3886766", "title": "Numeri interi positivi", "text": ""}
{"id": "3886768", "revid": "287204", "url": "https://it.wikipedia.org/wiki?curid=3886768", "title": "Hot plug", "text": ""}
{"id": "3886769", "revid": "3831", "url": "https://it.wikipedia.org/wiki?curid=3886769", "title": "Regio Arsenale di Taranto", "text": ""}
{"id": "3886772", "revid": "435288", "url": "https://it.wikipedia.org/wiki?curid=3886772", "title": "Agnese (I promessi sposi)", "text": ""}
{"id": "3886778", "revid": "322321", "url": "https://it.wikipedia.org/wiki?curid=3886778", "title": "Bedford (New York)", "text": "Bedford \u00e8 un comune (\"town\") degli Stati Uniti d'America nella contea di Westchester nello stato di New York. La popolazione era di 17.335 abitanti nel censimento del 2010.\nLa citt\u00e0 di Bedford \u00e8 ubicata nel nord-est della contea di Westchester e comprende i tre \"hamlet\" di Bedford Hills, Bedford Village e Katonah.\nLa contea di Westchester \u00e8 al secondo posto (prima \u00e8 Manhattan) fra le pi\u00f9 ricche contee dello Stato di New York e settima a livello nazionale."}
{"id": "3886785", "revid": "599013", "url": "https://it.wikipedia.org/wiki?curid=3886785", "title": "Suore gerardine di Sant'Antonio Abate", "text": "Le Suore gerardine di Sant'Antonio Abate sono un istituto religioso femminile di diritto pontificio.\nStoria.\nNel 1928 il sacerdote Mos\u00e8 Mascolo (1890-1960) apr\u00ec a Sant'Antonio Abate un ospizio di carit\u00e0 intitolato a san Gerardo Majella.\nIl 2 febbraio 1931 Mascolo raccolse a vita comune tre donne che gi\u00e0 collaboravano con lui nell'assistenza ai ricoverati, dando principio alla congregazione.\nAgostino D'Arco, vescovo di Castellammare di Stabia, eresse le Gerardine in congregazione religiosa il 6 agosto 1957.\nAttivit\u00e0 e diffusione.\nLe suore si dedicano particolarmente al servizio ai poveri, soprattutto ad anziani e bambini; prestano anche servizio in parrocchie e seminari.\nOltre che in Italia (Campania, Calabria, Puglia, Basilicata, Lazio), sono presenti in Benin e Per\u00f9; la sede generalizia \u00e8 a Sant'Antonio Abate.\nAlla fine del 2008 la congregazione contava 70 religiose in 14 case."}
{"id": "3886791", "revid": "547034", "url": "https://it.wikipedia.org/wiki?curid=3886791", "title": "Masters of Chant Chapter V", "text": "Masters of Chant Chapter V (2006) \u00e8 il settimo album del gruppo musicale tedesco Gregorian."}
{"id": "3886803", "revid": "1226", "url": "https://it.wikipedia.org/wiki?curid=3886803", "title": "Arcipelago verticale", "text": "L'arcipelago verticale \u00e8 una teoria archeologica riguardante lo sviluppo dell'impero Inca proposta dall'archeologo John Victor Murra nel 1967.\nMurra studi\u00f2 vari documenti di epoca coloniale e bas\u00f2 la propria teoria sull'osservazione che a quei tempi gli scambi tra i membri di uno stesso gruppo etnico erano molto comuni; tali scambi non erano veri e propri scambi commerciali, quanto pi\u00f9 uno scambi di doni tra membri della stessa famiglia, anche con significato religioso. Inoltre Murra osserv\u00f2 che i membri di una famiglia venivano dislocati in differenti regioni con differenti ecosistemi, cosicch\u00e9 i prodotti scambiati tra i membri del gruppo andavano dalla coca, mais e patate (provenienti dalle zone montagnose e dalla foresta tropicale), alla lana di alpaca, sale e carne di lama (provenienti dalla puna)\nIl modello di Murra, chiamato da lui stesso \"arcipelago verticale\", fu verificato da ricerche successive e venne accettato come modello economico andino del passato.\nInfluenza della geografia andina.\nL'ambiente andino \u00e8 estremamente variabile su corta scala ed \u00e8 fortemente influenzato dalla quota; esso pu\u00f2 essere visto come una serie di livelli, in seguito chiamati \"piani ecologici\", ciascuno caratterizzato da un differente ecosistema e contenente diversi tipi di risorse. A causa della conformazione del territorio andino, particolarmente ripido, i piani ecologici si trovano a quote diverse, ma relativamente vicini tra loro. Questa \u00e8 una differenza notevole con altri territori meno ripidi, in cui ci potrebbero essere vaste distese di una determinata zona ecologica da attraversare prima che si possa notare un cambiamento di clima o di risorse naturali.\nConseguenze.\nUna prima conseguenza \u00e8 che un certo gruppo etnico, stanziato su un determinato piano ecologico, pu\u00f2 creare molti villaggi satellite su altri piani ecologici. Tutti i villaggi rimarranno in stretto contatto tra loro in quanto le loro famiglie si muoveranno da un piano all'altro e tutte le famiglie dei villaggi satellite faranno parte della stessa etnia; grazie agli scambi commerciali tra i vari villaggi e piani ecologici, il gruppo etnico avr\u00e0 accesso ad una vasta gamma di granaglie, carni, tessuti, ecc.\nConsideriamo ad esempio una famiglia, presente in una zona dove si coltivano patate d'altura; il capo famiglia, manda un figlio a coltivare la coca in una zona pi\u00f9 a valle e un altro figlio, sulla puna, a pascolare il bestiame. Il risultato, a lungo andare, \u00e8 che singoli gruppi etnici formano insediamenti multipli sparsi su vari piani ecologici, a quote differenti l'uno dall'altro: un \"arcipelago\", come lo defin\u00ec Murra, di piccoli villaggi con vasti spazi inutilizzati tra loro.\nDalle fonti di Murra appare chiaro che gli scambi avvenivano tra componenti della stessa famiglia, tuttavia egli non enfatizz\u00f2 questo aspetto e focalizz\u00f2 il proprio modello su una strategia comunitaria del gruppo etnico in esame.\nUna societ\u00e0 distribuita in questo modo contrasta con il concetto tradizionale di altre societ\u00e0, distribuite invece su un territorio compatto; una seconda conseguenza \u00e8 quindi la mancanza del concetto e della necessit\u00e0 di un confine attorno al territorio.\nUn terzo risultato \u00e8 che diversi gruppi etnici possono insediarsi in zone periferiche della stessa area, cosicch\u00e9 differenti gruppi etnici possono venire in contatto e sovrapporsi producendo \"insediamenti multietnici\" nella medesima area. Una tale situazione pu\u00f2 essere all'origine di nuovi rapporti commerciali o degenerare in reazioni ostili, in rapporto al grado di competizione nell'assicurarsi le provvigioni di cibo, terreni, acqua, o a causa di problemi politici, personali o etnici.\nLa coesistenza di insediamenti multietnici sulle Ande \u00e8 uno dei punti di forza di questa teoria in quanto \u00e8 un fenomeno non comune altrove.\nCritiche al modello.\nUna delle critiche a questo modello \u00e8 che esso non sia affatto una novit\u00e0 n\u00e9 sia sorprendente; altri ambienti sono sfruttati in modo simile a quello andino dalle popolazioni indigene, come ad esempio sull'Himalaya o sulle isole vulcaniche polinesiane. Inoltre gli scambi commerciali all'interno di una determinata etnia sono spesso pesantemente condizionati dai gruppi familiari.\nEsempi a suffragio della teoria.\nCaso 1: Chupaychu e Yacha.\nMurra condusse ricerche sui gruppi Chupaychu e Yacha nella zona dell'alto Mara\u00f1on e nelle valli di Huallaga. Scopr\u00ec che alcune coltivazioni di coca sottostanti venivano gestite da abitanti provenienti dalle citt\u00e0 dell'altipiano chiamati coca camayoc, o responsabili della coca. Similmente altre persone venivano mandate sulla puna per pascolare il bestiame e a Yanacachi ad estrarre sale (da dare poi alle bestie). Mentre Murra classific\u00f2 le persone che vivevano negli insediamenti periferici come residenti permanenti, successive ricerche dimostrarono che alcuni di essi erano pendolari e possedevano una casa nelle citt\u00e0 sull'altipiano. Queste persone si prendevano cura sia dei propri campi che dei campi \"comuni\" appartenenti a tutta la comunit\u00e0, cosa che suggerisce un livello di organizzazione di stile comunitario della societ\u00e0.\nMurra stabil\u00ec che la popolazione di Chupaychu fosse di 500-3000 persone e divise gli insediamenti appartenenti ai Chucpaychu in tre zone:\nMurra suggerisce inoltre che ci fossero ulteriori insediamenti non ancora documentati.\nCaso 2: I regni dell'altopiano.\nI circa 100000 abitanti di Lupaqa (insediamento principale localizzato sull'altipiano a circa 4000\u00a0m s.l.m.) si dedicavano alla coltivazione e al processamento del chu\u00f1o (patate gelate e disidratate) e al pascolo di bestiame.\nGli insediamenti periferici, invece si trovavano a 10 giorni di marcia, erano multietnici ed erano costituiti da grandi villaggi (fino a 100 case); gli abitanti consideravano se stessi come appartenenti a Lupaqa. Oltre alle mansioni sopracitate, gli abitanti di questi insediamenti si dedicavano anche alla lavorazione della ceramica e dei metalli.\nMarra dedusse che un tale tipo di insediamento allargato potesse avere luogo solo in seguito ad un periodo di pace imposto dall'alto che permettesse sicurezza nei trasporti delle merci da un insediamento all'altro, ovvero durante il periodo Inka o prima con la cultura Huari e/o Tiwanaku.\nQuindi l'arcipelago virtuale in questo caso venne impostato in tempi remoti e, come fece notare Marra, fu capace di resistere alla dominazione spagnola, bench\u00e9 questi ultimi tentarono pi\u00f9 volte di distruggerne l'essenza. Ci\u00f2 implica, sempre secondo Marra, che il sistema fosse nato e cresciuto inizialmente senza uno stato esistente e che si sia rafforzato in seguito all'ascesa dell'impero Wari o Inka.\nNel 1996 Mary Van Buren studi\u00f2 il caso della colonia di Lupaqa in Moquegua e giunse alla conclusione che l'arcipelago verticale non support\u00f2 le comunit\u00e0 tramite la redistribuzione dei prodotti, ma piuttosto sosteneva dei leader politici; sempre secondo Van Buren, il commercio ordinario era realmente divenuto importante per le famiglie individuali, soprattutto in seguito a cambiamenti strutturali della societ\u00e0.\nUso degli Inka della verticalit\u00e0.\nGli Inka a loro volta usarono la dislocazione di risorse umane per colonizzare certe regioni o per controllare alcune zone di frontiera. Quando una persona diventava autosufficiente gli veniva assegnata una terra da coltivare, anche lontano dalla citt\u00e0 natale. Una volta morta la persona, la terra tornava in possesso dell'Inka e veniva assegnata a qualcun altro."}
{"id": "3886806", "revid": "123488037", "url": "https://it.wikipedia.org/wiki?curid=3886806", "title": "Attrazioni fatali", "text": "Attrazioni fatali (\"Fatal Attractions\") \u00e8 un crossover che intreccia le testate \"Uncanny X-Men\" (vol. 1), \"\" (vol. 2), \"X-Factor\" (vol. 1), \"X-Force\" (vol. 1), \"Wolverine\" (vol. 2) ed \"Excalibur\" (vol. 1), pubblicato dalla Marvel Comics fra luglio e novembre 1993.\nSceneggiata da Fabian Nicieza e Scott Lobdell per i disegni di Andy Kubert, Adam Kubert, Greg Capullo, Joe Quesada, Ken Lashley e John Romita Jr., la storia si focalizza sul ritorno in scena di Magneto, che tutti credevano morto dopo lo schianto dell'Asteroide M, e la tentazione di Xavier di varcare la soglia della moralit\u00e0 pur di fermarlo.\nIl crossover \u00e8 stato pubblicato ed \u00e8 servito per celebrare il trentesimo anniversario degli X-Men; non a caso \u00e8 stato riproposto lo storico scontro tra il sogno di coesistenza pacifica di Xavier con la visione di Magneto della supremazia mutante sugli umani.\nTrama.\nGli Accoliti, adesso guidati da Fabian Cortez, assaltano un ospedale in Virginia uccidendo tutti gli umani al suo interno e lasciando moribonda un'infermiera che fa in tempo a dare la sua versione dei fatti a X-Factor prima di spirare. Dopo avere interrogato Spoor, unico prigioniero, il gruppo viene a conoscenza del piano per assaltare Cape Hayden in cui viene sviluppato il \"progetto risveglio\", ultima versione governativa di Sentinelle. Mentre Val Cooper, Random e Quicksilver raggiungono la localit\u00e0, X-Factor la segue anche se era stato ordinato loro di rimanere alla base, e dopo essere stati accolti dal senatore Kelly la situazione degenera con l'arrivo degli Accoliti e della squadra di Havok che iniziano uno scontro, mentre Cortez propone a Quicksilver di prendere il posto che giustamente gli spetta quale figlio di Magneto e guidare i mutanti. Dopo avere rifiutato l'offerta Quicksilver e gli altri assistono alla ritirata dei nemici.\nCable, ritornato in scena dopo essere scomparso all'interno del flusso temporale, si intrufola nella base di X-Force tendendo imboscate ai suoi membri per metterli alla prova, fino a quando non viene scoperto da Cannonball con cui ha un'accesa discussione a proposito del suo abbandono del gruppo e le responsabilit\u00e0 che comporta guidarlo. I due, una volta riappacificatisi, raggiungono gli altri proprio quando Exodus fa la sua comparsa proponendo di portarli in un paradiso lontano dal caos terrestre. Dopo avere accettato tutti gli ex-Nuovi Mutanti si ritrovano sulla stazione spaziale Greymalkin, ora rinominata Avalon e aggiornata con diversi pezzi di tecnologia Shi'ar, e fanno la conoscenza del loro ospite che per\u00f2 rimane sempre nell'ombra anche quando cura magneticamente il condizionamento di Skids e Rusty Collins (impostogli precedentemente da Stryfe) che decidono di rimanere. Nel frattempo Cable, Siryn, Warpath, Feral e Shatterstar, lasciati indietro perch\u00e9 non invitati, fanno irruzione nella base e ricongiuntisi con gli altri vengono teleportati via, mentre Cable riesce a recuperare il programma senziente Professore prima di confrontarsi con Magneto, il misterioso individuo che prima si celava dietro un cappuccio, che lo riduce in fin di vita manipolando le parti metalliche del suo corpo in balia del virus T.O. Cable, riuscito a teleportarsi via all'ultimo momento, ricompare all'interno dello shuttle di X-Force in rotta di rientro verso la Terra.\nMentre Exodus rivela agli Accoliti la parte giocata da Cortez nella presunta morte di Magneto nello schianto dell'Asteroide M facendoli rivoltare contro di lui e ritornare al fianco del loro signore, Xavier e gli X-Men si preparano al funerale di Illyana Rasputin, morta a causa del virus Legacy. Colosso, incapace di salvare la sorella, si allontana ancora di pi\u00f9 dagli altri tormentandosi nel suo dolore, fino a quando durante la cerimonia non urla contro Xavier l'incapacit\u00e0 di continuare a credere nel suo sogno, proprio nel momento in cui Magneto fa la sua comparsa rivelando di essere ancora vivo. Dopo la comparsa anche degli Accoliti Magneto prende da parte Senyaka punendolo con la morte per la strage compiuta nell'ospedale in suo nome e paralizzando gli X-Men agendo sul ferro nel loro sangue; utilizzando i suoi poteri fa discendere Avalon dal cielo proponendo ai suoi nemici la salvezza, ma la carica passiva di energia elettromagnetica satura Alfiere liberandolo. Quest'ultimo non perde tempo ad attaccare facendo deconcentrare Magneto, che perde la presa sia sui suoi amici che su Avalon che resta sospesa in aria grazie agli sforzi di Jean Grey e Tempesta. Approfittando dell'elemento sorpresa Colosso si scaglia su Alfiere dando il tempo a Magneto di riprendersi e affermando che per lui \u00e8 arrivato il momento di intraprendere una nuova strada; si unisce agli Accoliti venendo issato su Avalon. A terra intanto Xavier si collega ai poteri magnetici del nemico riportando l'astronave nello spazio. Pochi giorni dopo i maggiori governi del mondo attivano i loro satelliti formando una griglia elettromagnetica all'interno della quale i suoi poteri magnetici non hanno effetto, tuttavia Magneto, irritato dai loro sforzi per contrastarlo, apre una breccia e scaglia un impulso elettromagnetico che spegne qualsiasi apparecchio sul pianeta facendo morire milioni di persone. Alla scuola Xavier (con indosso un esoscheletro che lo fa camminare grazie alla forza del pensiero) mette a punto un piano estremamente rischioso affermando che non si combatte pi\u00f9 per il sogno ma per la sopravvivenza; assieme a Wolverine, Gambit, Rogue, Quicksilver e Jean sale a bordo di Avalon sfruttando la tecnologia teleportante Shi'ar rubata da Magneto quando era a capo della scuola. Il gruppo si impadronisce dei sistemi operativi attivando il teletrasporto in modo da evacuare gli Accoliti. Magneto, scoperta la sua presenza, attacca il gruppo subendo a sua volta un duplice assalto sia sul fronte fisico che psichico che culmina nel momento in cui decide di uccidere suo figlio perch\u00e9 quest'ultimo non vuole seguire le sue orme. Preparatosi a sferrare il colpo mortale viene fermato da Wolverine e come ritorsione utilizza il suo potere per strappare l'adamantio dal suo scheletro, facendo in questo modo entrare in azione Xavier che lo lobotomizza lasciandolo in stato comatoso. Mentre Colosso emerge da un corridoio laterale, prendendo fra le sue braccia il corpo di Magneto e affermando che rimarr\u00e0 con gli Accoliti, gli X-Men fuggono salendo a bordo di un Blackbird pilotato da Alfiere e incappando in terribili turbolenze durante il rientro nell'atmosfera. Poich\u00e9 il fattore rigenerante di Wolverine non riesce a tenere testa alle numerose ferite attraverso le quali \u00e8 fuoriuscito l'adamantio Jean e Xavier decidono di penetrare nella sua mente per calmarlo in modo che riesca a guarire pi\u00f9 velocemente scoprendo nello stesso tempo numerosi ricordi sepolti. Superata l'atmosfera il jet comincia a perdere pezzi ed \u00e8 solo grazie alla telecinesi di Jean che riesce a passare indenne attraverso una tempesta che spegne i fuochi divampati sulla fusoliera. All'interno della sua mente un agitato Wolverine riesce finalmente a scorgere una luce verso la quale si dirige, venendo per\u00f2 respinto indietro da una figura alata, che sembra essere Illyana, risvegliandosi appena tempo per salvare Jean dall'essere risucchiata all'esterno dopo che il portellone viene scardinato dalla pressione. Risolta quest'ultima crisi riescono quindi ad atterrare senza altri problemi. Qualche giorno dopo, nel corso di un'esercitazione nella Stanza del Pericolo, Wolverine scopre che gli artigli non erano stati aggiunti al suo scheletro durante la procedura che anni addietro lo aveva dotato dell'adamantio, ma sono parte del suo apparato scheletrico. Dimesso dall'infermeria passa un po' di tempo con Jubilee, alla quale raccomanda di stare vicina a Xavier che le potr\u00e0 essere di grande aiuto e quella stessa notte, dopo averle lasciato una lettera, sale sulla sua moto e se ne va.\nAl laboratorio di Moira MacTaggart sull'isola Muir i tre membri superstiti di Excalibur, Nightcrawler, Shadowcat e Fenice, vengono raggiunti da Ciclope, Jean e Xavier con lo scopo di usare l'amicizia fra Kitty e Colosso per farlo ritornare fra gli X-Men e permettergli di tornare alla sua forma umana (essendo rimasto bloccato in quella corazza a seguito di un trauma cranico). Kitty, dapprima riluttante, acconsente a inviare un video-messaggio pregando l'amico di incontrarsi; nel mentre Fenice stringe amicizia con Jean e questa le assicura che la sua nascita potrebbe verificarsi anche nella loro linea temporale (condizione necessaria \u00e8 il matrimonio fra lei e Ciclope). Cable intanto raggiunge l'isola con l'obiettivo di vendicarsi degli Accoliti per quello che Magneto gli aveva fatto. Colosso, accortosi del tradimento di Kitty non appensa messo piede sull'isola, viene fatto prigioniero e curato con l'ausilio del raggio ottico di Ciclope usato alla potenza di un bisturi laser. Nel frattempo Fenice sorprende Cable intenzionato a interrompere il piano dei suoi compagni e lo affronta scoprendo numerosi legami, non ultimo quello telepatico, prima di metterlo K.O. e avere una conversazione con il Professore, che \u00e8 incapace di rivelarle quali sono questi legami a causa delle numerose varianti nel continuum temporale. Colosso, finalmente capace di ritornare in carne e ossa, rimane fedele alla sua scelta ritornando fra gli Accoliti e i tre membri di Excalibur decidono di rimanere sull'isola per aiutare Moira."}
{"id": "3886810", "revid": "253269", "url": "https://it.wikipedia.org/wiki?curid=3886810", "title": "Chuck Wagner", "text": "Biografia.\nNato a Nashville, e cresciuto a Hartsville, Wagner frequent\u00f2 la scuola pubblica a Gallatin. Successivamente frequent\u00f2 la University of Alabama a Tuscaloosa e la University of Southern California a Los Angeles con John Houseman.\nCarriera.\nCarriera televisiva.\n\u00c8 meglio conosciuto a livello internazionale per aver interpretato il ruolo di \"Automan\" nell'omonima serie tv di fantascienza \"Automan\" nel 1983. Ha inoltre recitato nella soap opera \"General Hospital\" di Randall Thompson nel 1981 e nel 1982. Ha fatto apparizioni in numerosi show televisivi, tra cui \"Hazzard\", \"Dynasty\", \"Matlock\", \"Cos\u00ec gira il mondo\", e \"The Late Show with David Letterman\".\nCarriera musicale.\nMolto attivo anche nel teatro musicale di Broadway, Wagner ha lavorato in alcuni celebri musical, come \"Into the Woods\" nel ruolo del Principe (1987), \"Les Mis\u00e9rables\" nel ruolo dell'Ispettore Javert (1994) e \"Jekyll &amp; Hyde\" nel duplice ruolo del protagonista. Canta come baritono."}
{"id": "3886814", "revid": "125869145", "url": "https://it.wikipedia.org/wiki?curid=3886814", "title": "Femminicidio", "text": "Il termine femminicidio (pi\u00f9 raramente chiamato anche femmicidio o femicidio) \u00e8 un neologismo che identifica i casi di omicidio doloso o preterintenzionale in cui una donna viene uccisa da un individuo di sesso maschile per motivi basati sul genere. Esso costituisce dunque un sottoinsieme della totalit\u00e0 dei casi di omicidio aventi un individuo di sesso femminile come vittima.\nIl significato di tale neologismo \u00e8 per estensione definito come \u00abqualsiasi forma di violenza esercitata in maniera sistematica sulle donne in nome di una sovrastruttura ideologica di matrice patriarcale, allo scopo di perpetuare la subordinazione di genere e di annientare l'identit\u00e0 attraverso l'assoggettamento fisico o psicologico della donna in quanto tale, fino alla schiavit\u00f9 o alla morte\u00bb, in linea quindi con la definizione di violenza di genere.\nIn questi termini \u00e8 oggetto dell'attenzione mediatica e di interventi istituzionali:\nOrigine e diffusione del termine.\nIl termine \u00e8 composto dal sostantivo femminile femmina con l'aggiunta del confisso -cidio, sul modello di parricidio, fratricidio, regicidio, deicidio. In Italia non esiste una categoria giuridica specifica per questo tipo di omicidio.\nLa prima citazione del termine nella sua accezione moderna, come \"uccisione di una donna da parte di un uomo per motivi di odio, disprezzo, piacere o senso di possesso delle donne\", \u00e8 del 1990, per opera della docente di Studi Culturali Americani Jane Caputi. \nIn una ricerca sulle origini del termine, la criminologa Diana E. H. Russell ha rintracciato il primo uso generico della parola \"femicide\" (femicidio), con accezione diversa da quella moderna, nel libro \"The Satirical Review of London at the Commencement of the Nineteenth Century\", pubblicato nel 1801 in Inghilterra. In tale volume, il termine veniva usato per indicare la condotta di un uomo che induce una donna a perdere la propria illibatezza, paragonandolo quindi ad un omicida. Nella medesima ricerca \u00e8 stato riportato l'uso del termine riguardo all'omicidio di una donna in un romanzo di William MacNish del 1827 e quindi in un manuale di diritto inglese del 1848 ad indicare l'uccisione di una donna, senza riferimenti alla violenza di genere.\nSuccessivamente il termine \u00e8 stato utilizzato dalla stessa Russell nel 1992, nel libro scritto insieme a Jill Radford \"Femicide: The Politics of woman killing\". La Russell identific\u00f2 nel femminicidio una categoria criminologica vera e propria: una violenza estrema da parte dell'uomo contro la donna \u00abperch\u00e9 donna\u00bb, in cui cio\u00e8 la violenza \u00e8 l'esito di pratiche misogine.\nDefinizione.\nL'antropologa Marcela Lagarde, rappresentante del femminismo latinoamericano e tra le prime teorizzatrici del concetto di femminicidio, ha scritto nel 1997:\nIl termine \u00e8 stato ripreso da studi di diritto, sociologia, antropologia, criminologia e utilizzato negli appelli internazionali lanciati dalle madri nel caso del Femminicidio a Ciudad Ju\u00e1rez.\nFenomeno.\nIl femminicidio \u00e8 diffuso a livello mondiale, ma ha forme ed incidenza diverse in ogni paese: sono i paesi dell'America centrale e America del Sud quelli in cui \u00e8 pi\u00f9 studiato e si \u00e8 dato pi\u00f9 spazio nella discussione politica.\nUna valutazione della portata del fenomeno \u00e8 stata effettuata dall'Ufficio delle Nazioni Unite per il controllo della droga e la prevenzione del crimine (UNODC) confrontando i dati di 32 paesi europei e nordamericani per i quali si dispone di dati affidabili per gli anni dal 2004 al 2015, periodo nel quale si \u00e8 registrata un'incidenza di 1,23 morti ogni donne residenti.\nNel mondo.\nNel 2017 l'Ufficio delle Nazioni Unite per il controllo della droga e la prevenzione del crimine ha attivato la piattaforma di monitoraggio e raccolta dati dei femminicidi in tutto il mondo. Nel 2018 una ricerca a livello mondiale: \"Gender related killing of women and girls\" ha dimostrato che ogni anno nel mondo vengono uccise donne per motivi di genere.\nAmerica.\nAlcuni ordinamenti giuridici sud-americani (ad es. Costa Rica e Cile) prevedono il femminicidio come reato autonomo.\nEuropa.\nL'11 maggio 2011 \u00e8 stata sottoscritta a Istanbul dai membri del Consiglio d'Europa la Convenzione del Consiglio d'Europa sulla prevenzione e la lotta contro la violenza nei confronti delle donne e la violenza domestica. La convenzione prevede che divenga vincolante per gli stati membri del Consiglio d'Europa quando almeno 10 stati membri l'avranno ratificata. \u00c8 stato firmato da 32 paesi e il 12 marzo 2012 la Turchia \u00e8 diventata il primo paese a ratificare la Convenzione, seguito dai seguenti paesi nel 2015: Albania, Portogallo, Montenegro, Moldavia, Italia, Bosnia-Erzegovina, Austria, Serbia, Andorra, Danimarca, Francia, Finlandia, Spagna, Svezia, Bulgaria, Irlanda.\nLe statistiche sull'Europa attribuiscono alla Lettonia il triste primato del paese con pi\u00f9 omicidi di donne da parte del partner. L'Austria \u00e8 paese europeo dove in assoluto vengono uccise pi\u00f9 donne che uomini.\nItalia.\nL'ordinamento penale italiano non prevede il femminicidio n\u00e9 come fattispecie autonoma di reato n\u00e9 come aggravante. Tuttavia il termine ha fatto la sua comparsa con il decreto legge 14 agosto 2013, n. 93 (convertito nella legge 15 ottobre 2013, n. 119) recante \"Nuove norme per il contrasto della violenza di genere che hanno l'obiettivo di prevenire il femminicidio e proteggere le vittime\". Il fatto che si estenda a fattispecie e casistiche penali tra loro molto diverse ha dato origine ad alcune critiche sul concetto di femminicidio e sulla sua applicazione.\nIn termini statistici, si \u00e8 osservato che gli uomini sono generalmente uccisi da uno sconosciuto, con percentuali che vanno dall'84,8% (2005) al 60,6% (2020). Pi\u00f9 raramente da un parente o conoscente. La possibilit\u00e0 che siano uccisi dal partner o dall'ex partner va dal 4,5% (2005) al 2,9% (2020). Per le donne \u00e8 il contrario: la maggior parte viene uccisa dal partner o dall'ex partner, con percentuali che vanno dal 40,9% (2005) al 57,8% (2020), pi\u00f9 raramente da un altro parente, mentre gli omicidi per mano di uno sconosciuto sono scesi dal 34,1% (2005) al 7,8% (2020).. \nI dati sono ulteriormente cresciuti durante la pandemia del COVID-19: mentre il numero di omicidi generici \u00e8 diminuito, sono aumentati gli omicidi di donne da parte dei mariti. Pietro Curzio, Primo presidente della Corte di Cassazione, ha osservato che nel 2021 ci sono stati 295 omicidi volontari, di cui 102 donne assassinate in ambito familiare/affettivo, e in particolare 70 per mano del partner o ex partner.\nTipi di femminicidio e cause.\nAnalisi antropologiche e sociologiche.\nGli antropologi concordano sul fatto che non tutti gli omicidi di donne sono dei femminicidi: per esempio, se una donna viene uccisa durante una rapina in banca, da un rapinatore che non conosce, non si parla di femminicidio. Invece, il concetto di femminicidio \u00e8 collegato all'idea di una \"violenza strutturale\" contro le donne, che si traduce in un continuum di gesti violenti, sia nella dimensione pubblica che in quella privata (come nei nuclei famigliari).\nLe analisi antropologiche sono nate osservando le proporzioni dell'omicidio di donne nella citt\u00e0 di Ciudad Ju\u00e1rez in Messico\". Tra la met\u00e0 degli anni '90 e il 2006 - quando Marcela Lagarde ha articolato la sua definizione di femminicidio - ci sono stati pi\u00f9 di 300 omicidi di donne, una percentuale pi\u00f9 alta che in citt\u00e0 con un profilo equivalente. Gli omicidi di Ciudad Ju\u00e1rez hanno presto lasciato il segno nell'immaginario collettivo, soprattutto perch\u00e9 i corpi sono stati trovati in terreni liberi o nel deserto, le donne sono state violentate e torturate e i loro corpi sono stati crudelmente mutilati. \u00c8 stato fatto notare che nel periodo fra il 1993 e il 2018 gli autori di questi omicidi non hanno praticamente avuto conseguenze legali, ragion per cui l'antropologa Julia Mon\u00e1rrez Fragoso ha proposto la definizione di \"femminicidio sessuale sistemico\".\nAnche Riccardo Iacona a conclusione di un'indagine sul fenomeno condotta nel 2013, punta il dito sull'omert\u00e0 e sostanziale complicit\u00e0 collettiva nei confronti dell'assassino. Iacona nota che gli omicidi avvenuti all'interno di una coppia sono molto diversi da quelli che avvengono nell'ambito della criminalit\u00e0 comune, e fa un paragone con le esecuzioni di stampo mafioso:\nSecondo il sessuologo Philippe Brenot, nella specie umana la struttura della coppia \u00e8 basata sul riconoscimento della paternit\u00e0. Quando il maschio pretende di avere la certezza di essere il padre della prole, questa sicurezza \nTuttavia, secondo gli antropologi e i sociologi questo \"recinto\" non si limita al matrimonio. Secondo \"Anthropen\", un dizionario di antropologia contemporanea, il femminicidio \u00e8 \"il punto finale di un continuum di violenza [...] specificamente diretto alle donne\". In altre parole, possiamo parlare di femminicidio quando lo stupro, la schiavit\u00f9 sessuale, l'incesto, l'eterosessualit\u00e0 forzata, le mutilazioni genitali o quelle effettuate in nome della bellezza, come la chirurgia estetica, causano la morte di una donna\".\nFemminicidio intimo.\nUna delle categorie pi\u00f9 note di femminicidio \u00e8 quello dove un uomo uccide la sua compagna: si parla di \"femminicidio causato da partner intimo\" (\"intimate partner femicide\" o \"intimate femicide\" in inglese, \"f\u00e9minicide intime\" in francese). Spesso quando si parla di femminicidio ci si riferisce al solo 'femminicidio intimo'.\nLe cause che portano un uomo a uccidere la sua compagna sono multifattoriali. Una delle ragioni deriva dall'incapacit\u00e0 di sopportare la rottura della coppia, sia perch\u00e9 questa rottura si riferisce ad un trauma precedente, sia perch\u00e9 questi uomini hanno come unico modello interno gli stereotipi della virilit\u00e0. Un rapporto dell'Ispettorato generale della giustizia in Francia nell'ottobre 2019 ha rilevato che il 74% degli omicidi sono motivati dalla separazione (43%) o dalla gelosia (31%)\nIl fatto che si tratti di un fenomeno differente dalla violenza criminale sembra confermato dal fatto che ha delle statistiche indipendenti da quelle degli omicidi generici. Durante la pandemia Covid 2020-2021, infatti, il numero di omicidi \u00e8 diminuito, mentre sono aumentati gli omicidi di donne da parte dei mariti.\nIl femminicidio intimo pu\u00f2 essere il punto estremo di un'escalation di violenza domestica e pi\u00f9 in generale inquadrarsi una relazione tossica, detta anche di dipendenza affettiva. Mentre nei casi di omicidio l'assassino pu\u00f2 cercare di punire la donna per essersi sottratta al suo controllo, nei casi di omicidio-suicidio l'assassino realizza il suo sogno di fondersi completamente con la sua compagna in un delirio autodistruttivo. Alcuni ricercatori osservano un fenomeno di transfert psicologico che l'omicida proietterebbe sulla figura materna, replicando sulla compagna quello che non pu\u00f2 fare sulla madre tanto odiata.\nIn alcuni casi, anzich\u00e9 colpire direttamente la moglie che chiede la separazione, il marito uccide i figli, incolpando la moglie del suo gesto. \nSi \u00e8 parlato a questo proposito di \"femminicidio indiretto\".\nAlcune aree chiave per lo studio del femminicidio intimo sembrano essere il narcisismo maligno e lo stalking. Per questo motivo molti psicologi e specialisti di violenza domestica e stalking premono per un'educazione affettiva nelle scuole e una formazione per identificare i segnali di pericolo per riconoscere uno stalker in anticipo o alle prime fasi di una relazione.\nDelitto d'onore.\nIl delitto d'onore viene fatto rientrare nella categoria del femminicidio in quanto una donna viene uccisa perch\u00e9 \u00e8 uscita dal \"recinto di controllo\" maschile nel matrimonio, di cui parla il sessuologo Philippe Brenot. In questa tipologia di femminicidio, l'autore materiale pu\u00f2 non essere solo il marito della donna, bens\u00ec anche uno dei famigliari di lui o di lei, o addirittura coinvolgere l'intera comunit\u00e0. \nLa dicitura \"d'onore\" deriva dal fatto che questa tipologia di omicidio vuole salvare la reputazione della famiglia, con particolare riferimento a taluni ambiti relazionali come ad esempio i rapporti sessuali, matrimoniali o comunque di famiglia. Nelle legislazioni in cui \u00e8 contemplato, l'onore, cio\u00e8 la reputazione sociale, \u00e8 riconosciuto come un valore socialmente rilevante di cui si possa e si debba tener conto anche a fini giuridici, e specialmente se ne parla quindi in ambito penale. \nNel mondo, i delitti d'onore avvengono principalmente quando la donna viene accusata di:\nIn Italia, fino al 1981, chi commetteva un delitto d'onore godeva di un considerevole sconto di pena. Il caso contemplato dal legislatore italiano era quello della \"moglie adultera\", cio\u00e8 la donna che tradiva il marito intrattenendo una relazione extra-coniugale: si supponeva infatti che la persona che avesse sorpreso una donna della sua famiglia nell'atto di tradire sarebbe caduta in uno \"stato d'ira\" vedendo macchiato l'onore della famiglia. Questo stato d'ira avrebbe reso l'omicida meno lucido e dunque meno responsabile del delitto.\nLa cosa interessante \u00e8 che il Codice penale italiano ha avuto un'evoluzione: nel Codice Zanardelli del 1889 questa riduzione di pena era prevista sia per i parenti maschi che per le parenti femmine, nello specifico la sorella del marito tradito. Il Codice Rocco del 1930 ha ristretto la riduzione della pena a tre categorie di uomini: marito, padre, fratello della donna uccisa. \nDa notare anche che la situazione inversa non era contemplata: una moglie non poteva denunciare suo marito per adulterio, in quanto era considerato reato solo per la moglie, e anche l'omicidio del marito per causa d'onore non era un'eventualit\u00e0 presa in considerazione.\nNel 1968 l'adulterio venne depenalizzato e l'articolo 559 del Codice Rocco che lo disciplinava venne abrogato in quanto incostituzionale. Ma la clausola del delitto d'onore rimase appunto valida fino al 1981.\nMorte per dote.\nLa morte per dote (o omicidio di dote) \u00e8 l'uccisione o l'induzione al suicidio delle donne attraverso tortura e molestie da parte di mariti o suoceri per una disputa sulla loro dote. Le morti per dote avvengono principalmente nel Subcontinente indiano, e pi\u00f9 precisamente in Bangladesh, India, Pakistan, nonch\u00e9 in Iran.\nIn questa regione, per tradizione la ragazza da sposare deve portare alla famiglia dello sposo una dote consistente al proprio status sociale e livello economico. Una volta si trattava di un kg di gioielli in oro, ora di beni di consumo, come una televisione, l'aria condizionata, un motorino. Per procurare una dote alla figlia, le famiglie arrivano a indebitarsi. Il governo indiano ha reso illegale la pratica della dote con il \"Dowry Prohibition Act\" nel 1961, ciononostante la pratica continua e non di rado produce forti tensioni fra i due sposi e fra le due famiglie. \nPer esempio, nel 2018, una donna bengalese denunci\u00f2 il marito e la famiglia di lui per averla convinta a sottoporsi a un'operazione chirurgica in cui le \u00e8 stato asportato un rene senza informarla: il marito aveva venduto il rene della moglie sul mercato nero degli organi, al prezzo della dote che la famiglia della sposa non riusciva a pagare.\nQuando la dote non viene pagata, si pu\u00f2 arrivare all'uccisione. Ci sono casi documentati in cui la famiglia dello sposo, scontenta della dote corrisposta dalla famiglia della sposa, ha ucciso la donna, simulando un incidente domestico, di preferenza bruciando viva la sposa ai fornelli o facendola affogare nel pozzo o al fiume. Spesso del femminicidio si incarica la suocera.\nInfanticidio e aborto selettivo.\nStoricamente, la pratica dell'esposizione dei neonati indesiderati nell'antichit\u00e0 ha riguardato particolarmente le bambine. \u00c8 molto raro, infatti, che nell'Antica Grecia e Antica Roma le cronache menzionino delle famiglie con pi\u00f9 di una figlia femmina: si presume dunque che le figlie cadette siano state esposte, come racconta il mito di Atalanta.\nQuesta pratica aveva un corrispettivo in Medio Oriente nel Wa'd al-banat, cio\u00e8 il sacrificio rituale delle figlie femmine, diffusa nella Penisola araba preislamica; bench\u00e9 le ragioni di questa usanza siano ancora sconosciute, gli storici hanno formulato alcune ipotesi sulla base delle abitudini di vita delle trib\u00f9 nomadi della penisola arabica.\nCon l'avvento dell'Islam e del Cristianesimo rispettivamente, l'infanticidio selettivo \u00e8 stato progressivamente abbandonato.\nTuttavia questo continua in altre regioni del mondo.\nIn alcuni paesi dell'Asia, in particolare Afghanistan, Subcontinente indiano cio\u00e8 Bangladesh, India, Pakistan, nonch\u00e9 in Cina la nascita di una donna \u00e8 ostacolata per vari motivi, tramite la pratica dell'infanticidio o dell'aborto.\nSi tratta di gesti operati in primo luogo da donne, quindi escono dalle definizioni di femminicidio dove si parla di omicidio per mano di un uomo. Tuttavia, in quanto eliminazione fisica di una donna per motivi di genere, a livello internazionale il fenomeno viene spesso fatto rientrare in questa fenomenologia e nelle relative statistiche. Si \u00e8 parlato a questo proposito di \"genocidio femminile\" o di \"genericidio\".\nIn India, si considera che il figlio maschio \u00e8 la \"luce della casa\" perch\u00e9 ci si aspetta che porti avanti il nome della famiglia e si crede che nell'oltretomba solo l'anima di un figlio maschio possa prendersi cura dell'anima del padre. C'\u00e8 inoltre una ragione strettamente economica, cio\u00e8 la pratica della dote: \u00e8 tradizione che sia la sposa a portare la dote di un matrimonio, e la famiglia della sposa spesso si indebita per questo. Quindi, dare alla luce una bambina \u00e8 considerata una disgrazia o pi\u00f9 banalmente, come \"annaffiare un fiore nel giardino del vicino di casa\" secondo un proverbio tamil.\nUna pratica diffusa prima degli anni Ottanta era quella di avvelenare le neonate, poi con la diagnostica prenatale si \u00e8 passati all'aborto selettivo dei feti femmina.\nSi \u00e8 calcolato che sommando gli aborti selettivi, gli infanticidi delle femmine, gli omicidi legati alla dote e la mancanza di cure per la madre nel periodo dopo il parto, in India mancano all'appello circa 50 milioni di donne solo fino agli anni 2000.\nMalgrado l'avvio di alcune campagne di opinione governative, la situazione sembra peggiorare: l'aborto selettivo delle femmine sarebbe cresciuto del 60% tra il 2007 e il 2016. Secondo alcune ricerche, il fenomeno non sarebbe proporzionale alle restrizioni economiche in cui vive la famiglia, bens\u00ec al contrario: \u00e8 una scelta delle donne pi\u00f9 emancipate del paese, cio\u00e8 aumenta con il livello di istruzione della madre. Alcuni ricercatori hanno osservato una correlazione fra le oscillazioni nel prezzo dell'oro e le percentuali di aborto selettivo femminile.\nIn Cina \u00e8 l'uomo che porta la dote alla sposa, ciononostante la preferenza dei ragazzi rispetto alle ragazze risale al Confucianesimo. La pratica dell'infanticidio e aborto selettivo \u00e8 aumentata considerevolmente con la \"politica del figlio unico\" iniziata nel 1979 dalla Repubblica Popolare Cinese: per ridurre lo sviluppo demografico della Cina, il governo viet\u00f2 a tutte le famiglie di avere pi\u00f9 di un figlio. Dato che per la societ\u00e0 cinese avere un figlio maschio \u00e8 considerato preferibile ad avere una femmina, le famiglie hanno boicottato la nascita di figlie femmine. \nLa politica del figlio unico \u00e8 stata abbandonata nel 2015 e ha portato a un importante deficit demografico di donne nel paese. \nQuesto squilibrio demografico sta avendo degli effetti sulla tratta di esseri umani, in quanto in Cina si \u00e8 creato un racket internazionale di vendita di promesse spose per i numerosi scapoli che non riescono a pagare una dote (i cosiddetti \"rami secchi\" ). Le donne provengono principalmente dall'Ucraina, dall'Uzbekistan e dal sud-est asiatico.\nStragi \"Incel\".\nUn incel \u00e8 un membro di una categoria, composta prevalentemente da uomini eterosessuali, che afferma di non riuscire a trovare un partner sentimentale e/o sessuale, nonostante ne desideri uno, in quanto rifiutato perch\u00e9 non attraente. Il neologismo inglese \"incel\" \u00e8 un portmanteau di \"involuntary celibate\", traducibile in italiano come \u00abcelibe involontario\u00bb..\nI membri della comunit\u00e0 incel sostengono che la rivoluzione sessuale e il femminismo, lasciando le donne libere di scegliersi un partner, ha fatto s\u00ec che le donne selezionassero solamente gli uomini pi\u00f9 in alto nella scala sociale, lasciando senza opportunit\u00e0 gli uomini pi\u00f9 sfavoriti. \nL\"'International Centre for Counter-Terrorism\" ha definito le stragi incel come forme di \"terrorismo misogino\" (\"misogynist terrorism\"). Almeno sei omicidi di massa sono stati commessi dal 2014 da uomini che si sono auto-identificati come incel o che avevano menzionato nomi e scritti legati ad incel nei loro manifesti o post su Internet."}
{"id": "3886817", "revid": "1202739", "url": "https://it.wikipedia.org/wiki?curid=3886817", "title": "Jacopo Gelli", "text": "Biografia.\nNacque a Orbetello da Raffaello e Maddalena Casalini, dove visse la sua infanzia nella casa di famiglia. Comp\u00ec gli studi prima a Montalcino, successivamente a Pisa e infine a Torino, laureandosi in lettere. Frequent\u00f2 l'Accademia militare di Modena dalla quale usc\u00ec con il grado di sottotenente, quindi intraprese la carriera militare nel Regio Esercito Italiano fino a raggiungere il grado di colonnello. Nel 1887 organizz\u00f2 a Firenze l'Esposizione rossiniana.\nConvinto sostenitore del principio secondo il quale ogni disputa potesse essere risolta pacificamente, senza ricorrere all'uso delle armi e senza alcun pregiudizio per l'onore, divenne presidente della Corte internazionale per l'abolizione del duello. Pur senza riuscire mai nel raggiungimento di tale obiettivo forn\u00ec un contributo prezioso alla definizione delle regole dello scontro e della sfida, del concetto d'onore e di cavaliere, tant'\u00e8 che lavor\u00f2 assiduamente per ottenere un rigido regolamento in proposito. Scrisse importanti testi sull'argomento, fra cui un celebre \"Codice cavalleresco\", pubblicato per la prima volta nel 1879. Il codice, che contempla come soluzioni ugualmente onorevoli sia il duello sia il giudizio di un Tribunale d'onore, \u00e8 stato edito ben 19 volte in Italia ed \u00e8 stato pubblicato anche all'estero. Un'altra opera di Gelli, il \"Manuale del duellante\", viene premiata con la medaglia d'oro al Concorso sportivo di Genova, nel 1892, e con il diploma d'onore alle Esposizioni riunite di Milano nel 1894.\nFu promotore a Firenze, nel 1888, della Corte d'Onore Permanente, della quale sar\u00e0 presidente per molti anni. Visse per molti anni a Livorno dedicandosi alla storia della scherma nazionale e internazionale e alla storia della cavalleria continuando le sue pubblicazioni e registrando, con accurate ricerche, quasi 4000 duelli. \nNel corso della sua vita, Gelli scrive numerose opere e monografie storico-aneddotiche, spesso pubblicate con l'editore Hoepli di Milano, riguardanti argomenti molto diversi fra loro, fra cui una \"Bibliografia generale della scherma con note critiche, biografiche e storiche\" (1890), un \"Dizionario filatelico. Manuale del raccoglitore di francobolli con indicazione dei prezzi, bibliografia e storia\" (1898-99), \"Gli archibugiari milanesi. Industria, commercio, uso delle armi da fuoco in Lombardia\" (1905), \"L'arte dell'armi in Italia\" (1906) e \"Gli ex libris italiani. Guida del raccoglitore\" (1930). Fu inoltre collaboratore, negli ultimi anni della sua vita, dell'Enciclopedia Treccani del 1933, curando la sezione dedicata ai giochi e dell'Enciclopedia delle Enciclopedie di Angelo Fortunato Formiggini sempre per la sezione \u201cI giuochi di societ\u00e0\u201d.\nIl \"Telegrafo\" di Livorno del 18 dicembre 1935, diede notizia della sua morte, avvenuta qualche giorno prima.\nArchivio.\nLe molte lettere e la raccolta di autografi anche illustri che fanno parte del fondo J. Gelli furono donati, insieme a numerosi libri ed opuscoli sul duello, alla Biblioteca Chelliana nel 1936 da Jacopo Gelli stesso.\nI materiali seguono da quel momento le vicissitudini della biblioteca, subendo un bombardamento, numerosi cambi di sede e due alluvioni, nell'ultima delle quali (1966) subiscono alcuni danni."}
{"id": "3886820", "revid": "102871715", "url": "https://it.wikipedia.org/wiki?curid=3886820", "title": "Sabato al supermercato", "text": "Sabato al supermercato \u00e8 un album musicale raccolta di sigle di cartoni animati, pubblicato nel 1982 dalla RCA. Gli artisti partecipanti sono Le Mele Verdi, I Cavalieri del Re, Rocking Horse, Georgia Lepore e Luigi Lopez.\nIl lato A del disco, interamente dedicato al gruppo de Le Mele Verdi, contiene quattro sigle e l'inedito che d\u00e0 il titolo all'album. Sul lato B sono presenti invece due brani de I Cavalieri del Re ed uno per ciascuno dei rimanenti artisti."}
{"id": "3886823", "revid": "121742322", "url": "https://it.wikipedia.org/wiki?curid=3886823", "title": "Roberto Curti", "text": "Biografia.\n\u00c8 stato tra i primi a tentare un'opera di sistematizzazione e problematizzazione del cinema di genere mondiale (secondo Alberto Pezzotta il primo ad avviare \u00abun'indagine seria e ragionata\u00bb sul poliziottesco), con particolare riferimento alla produzione italiana degli anni sessanta e settanta e al cinema cosiddetto estremo, caratterizzato da dosi massicce di sesso e violenza, come il cannibal movie, lo splatter e il film snuff. La sua opera \u00e8 caratterizzata da un approccio multidisciplinare e dall'attenzione agli aspetti storici e sociologici relativi ai generi e filoni esaminati: secondo il critico Mauro Gervasini \u00abCurti fa quello che va fatto: utilizza il cinema per parlare d'altro. Di noi, della societ\u00e0, del mondo e della storia\u00bb.\nDal 2002 collabora a \"Il Mereghetti. Dizionario dei film\". Ha collaborato alle riviste \"Segnocinema\", \"Cinecritica\", e alla webzine canadese \"Offscreen\". Dal 2000 scrive su \"Nocturno Cinema,\" per cui ha curato speciali sul cinema fantastico spagnolo e sul regista Jes\u00fas Franco. A partire dal 2009 \u00e8 redattore del mensile \"Blow Up\" dove scrive di cinema, musica e letteratura, e cura una rubrica sul noir e il poliziesco. Assieme ad Alessio Di Rocco cura il blog \"Visioni proibite,\" dedicato ad approfondimenti sulla censura cinematografica. \nDal 2013 collabora con la casa editrice statunitense McFarland, per cui ha pubblicato monografie sul cinema poliziesco italiano, sul cinema gotico italiano (in tre volumi), biografie critiche dei registi Tonino Valerii e Riccardo Freda e il volume \"Mavericks of Italian Cinema\", dedicato a otto figure particolari di cineasti italiani (Pier Carpi, Alberto Cavallone, Riccardo Ghione, Giulio Questi, Brunello Rondi, Paolo Spinola, Augusto Tretti, Nello Vegezzi) \nSi occupa anche di enogastronomia, collaborando al sito del giornalista Luciano Pignataro, con una rubrica su cinema e cibo, e al sito web del Gambero Rosso Channel, e ha pubblicato una biografia dello chef toscano Francesco Bracali edita negli Stati Uniti."}
{"id": "3886825", "revid": "1305772", "url": "https://it.wikipedia.org/wiki?curid=3886825", "title": "J\u00fcri Uluots", "text": "Fu un Primo ministro dell'Estonia, giornalista, docente universitario e preside della Facolt\u00e0 di Legge all'Universit\u00e0 di Tartu, in Estonia.\nBiografia.\nUluots nacque a Lihula nel 1890, nel Governatorato dell'Estonia e studi\u00f2 legge all'Universit\u00e0 di San Pietroburgo tra il 1910 e il 1918. Successivamente insegn\u00f2 diritto romano ed estone all'Universit\u00e0 di Tartu, fino al 1944. Uluots fu anche redattore del giornale Kaja nel 1919-1920, e capo redattore del quotidiano estone Postimees dal 1937 - 1938.\nUluots venne eletto al Riigikogu, il parlamento estone, tra il 1920\u20131926, e dal 1929 al 1932. Fu portavoce alla Camera estone, \"Riigivolikogu (Camera bassa)\", dal 4 aprile 1938 al 14 ottobre 1939. Uluots ricopr\u00ec la carica di Primo Ministro dal 1939 fino al giugno 1940 quando le truppe sovietiche invasero e occuparono l'Estonia e installarono un governo fantoccio, presieduto da Johannes Vares, mentre il governo costituzionale di Uluots venne deposto, and\u00f2 in clandestinit\u00e0 (e poi in esilio). Il governo-fantoccio comunista non venne mai riconosciuto dalla comunit\u00e0 internazionale, dagli Stati Uniti, Regno Unito ed altri governi occidentali che lo considerarono, insieme con l'annessione forzata all'Urss del 1940 e la successiva RSS Estone del 1944,illegale\nL'azione politica.\nDopo che il Presidente della Repubblica estone, Konstantin P\u00e4ts venne arrestato dalle forze di occupazione sovietiche e deportato nei gulag siberiani in Unione Sovietica, nel 1940, il professor Uluots divenne Primo ministro facente funzioni di Presidente della Repubblica, secondo i dettami della Costituzione estone allora vigente. Quando i nazisti durante la guerra, nel 1941 invasero l'Estonia occupata dai sovietici, anche il governo comunista installatosi illegalmente l'anno precedente, fu rovesciato.\nUluots \"rifiut\u00f2 l'offerta tedesca di mettersi a capo del loro governo nel 1941 ed invece prese parte al governo estone clandestino di resistenza al governo nazista\". Nel marzo del 1944 il Comitato Nazionale della Repubblica d'Estonia fu formato dal governo clandestino estone nell'Estonia occupata dai nazisti. In aprile del 1944 un elevato numero di membri del comitato fu arrestato dalla sicurezza nazista.\nIl Comitato nazionale estone cerc\u00f2 di stabilire un governo provvisorio durante il previsto ritiro delle truppe naziste quando l'Armata Rossa aveva gi\u00e0 raggiunto i confini dell'Estonia il 2 febbraio del 1944. Il 20 aprile 1944, il Comitato Nazionale selezion\u00f2 il Comitato Elettorale della Repubblica d'Estonia. Questo Comitato stabil\u00ec che la nomina di Johannes Vares come Primo Ministro, fatta da Konstantin P\u00e4ts all'inizio dell'occupazione sovietica nel 1940, fosse stata illegale ed afferm\u00f2 che Uluots avesse assunto i compiti del Presidente dal 21 giugno 1940 in poi. Il 21 giugno 1944, J\u00fcri Uluots nomin\u00f2 Otto Tief come Primo ministro delegato.\nNel gennaio 1944, il fronte fu respinto dall'Armata Rossa, che ormai aveva raggiunto i confini estoni. I tempi si facevano sempre pi\u00f9 stretti: Narva fu evacuata dagli estoni, costretti a fuggire (e mai pi\u00f9 rientrati).\nJ\u00fcri Uluots diffuse un disperato comunicato radio, implorando a tutti gli uomini abili militarmente e nati dal 1904 al 1923 di arruolarsi per il servizio armato di difesa estone (precedentemente, Uluots si era sempre opposto alla mobilitazione del popolo estone, considerandolo neutrale): \nLa chiamata attrasse supporti da tutto il paese: 38.000 reclute si recarono ai centri di registrazione. Migliaia di estoni che, dando il loro contributo si erano uniti all'esercito finlandese e partecipato volontariamente alla Guerra d'Inverno, tornarono immediatamente dal Golfo di Finlandia per unirsi alla nuova \"Forza di Difesa Territoriale\", destinata a difendere il territorio estone contro l'imminente avanzata sovietica. Vi fu la speranza che organizzando tale resistenza l'Estonia potesse essere in grado di attrarre i supporti delle forze occidentali, per contribuire alla causa dell'indipendenza dell'Estonia dall'Urss e che, ultimata la guerra, si fosse potuta ristabilire l'indipendenza. Di conseguenza, quando i tedeschi si ritirarono, nel settembre del 1944, Uluots nomin\u00f2 un nuovo governo, capeggiato da Otto Tief.\nIl 20 settembre 1944 il governo nazionale venne proclamato, le forze estoni si installarono nei palazzi del governo a Toompea e intimarono alle forze naziste di andarsene.\nIl governo di Tief, troppo debole ed indifeso, nutrendo la paura di rappresaglie, fugg\u00ec da Tallinn prima dell'arrivo dell'Armata Rossa e si nascose.\nTuttavia la maggior parte dei membri del governo furono arrestati pi\u00f9 tardi e dovettero subire pesanti repressioni dalle autorit\u00e0 sovietiche e furono condannati a morte o ai lavori forzati e deportati nei campi di lavoro e sterminio in Siberia\nIl resto del governo vol\u00f2 a Stoccolma, e poi a Oslo in Norvegia dove oper\u00f2 in esilio dal 1944 al 1992 quando, con il restauro della sovrana indipendenza estone, Heinrich Mark, che era il Primo ministro facente funzione di presidente della repubblica, trasmesse le sue credenziali al Presidente entrante: Lennart Meri\nLa malattia e il decesso.\nDa tempo malato di cancro allo stomaco, Uluots, mor\u00ec a Stoccolma, poco dopo essere arrivato in Svezia nel 1945.\nNel dopoguerra, con l'occupazione sovietica, fu fatto divieto di dare degna sepoltura al corpo dello statista nella tomba di famiglia, posta nel cimitero del suo paese natale, in Estonia.\nPer questo motivo i suoi resti, e quelli dei famigliari, sono stati riportati in patria solo il 31 agosto 2008, dal governo dell'Estonia indipendente e tumulati nel Cimitero di Kirbla, con una cerimonia ufficiale alla quale hanno presenziato le pi\u00f9 alte cariche dello stato estone restaurato.\nOnorificenze.\nOnorificenze estoni.\n - Cavaliere di I Classe, 1938 \u2013 Ordine della Stella Bianca"}
{"id": "3886826", "revid": "47050951", "url": "https://it.wikipedia.org/wiki?curid=3886826", "title": "Bibbia di pietra", "text": ""}
{"id": "3886830", "revid": "1904508", "url": "https://it.wikipedia.org/wiki?curid=3886830", "title": "Marcantonio V Borghese", "text": "Biografia.\nInfanzia.\nPrimogenito di Francesco Borghese, VII principe di Sulmona (all'epoca noto con gli appellativi di principe Aldobrandini, principe Borghese e duca Salviati) e della principessa Adelaide de La Rochefoucauld, nonch\u00e9 nipote di Camillo cognato di Napoleone Bonaparte, Marcantonio V, principe Borghese nacque il 23 febbraio 1814 a Parigi, dove trascorse gli anni della giovinezza.\nPrimo matrimonio.\nNel 1833 si trasfer\u00ec a Roma con il padre, assecondando cos\u00ec il volere di Papa Gregorio XVI. L'anno seguente chiese la mano di Guendaline Catherine Talbot (Cheltenham, 1817 \u2013 Roma, 1840), figlia di Lord John Talbot, XVI conte di Shrewsbury e noto archeologo, dopo aver dato un memorabile ballo in maschera in onore della giovane nel periodo di carnevale.\nL'11 maggio 1835 il cardinale Thomas Weld, cugino di Lord Shrewsbury, celebra le nozze nella cappella di Palazzo Odescalchi. Da questo matrimonio nascono quattro figli, dei quali solo una sopravvive all'epidemia di colera che imperversava a Roma sul finire del terzo decennio dell'Ottocento, e dalla quale la madre si salva, morendo per\u00f2 nel 1840, forse di scarlattina, a soli ventitr\u00e9 anni. Se il ricordo dell'animo caritatevole di questa principessa \"le cui doti della mente erano vinte da quelle del cuore\" (Silvagni, \"La corte pontificia\", vol. IV, 1883\u201385, p.\u00a0148) rimane nei compianti scritti per la sua scomparsa e nella biografia postuma, la bellezza di Guendaline C. Talbot Borghese sopravvive nei suoi ritratti commissionati dal marito, alcuni realizzati dal pittore Giovanni Battista Canevari (1789-1876).\nSecondo matrimonio.\nIntorno al 1840 il principe ordina la realizzazione del parco del castello di Nettuno; nel 1843 si sposa per la seconda volta con Th\u00e9r\u00e8se de La Rochefoucauld (Parigi, 1823 \u2013 Anzio, 1894), figlia di Alessandro Giulio Duca di Estissac e di Charlotte Dessoles, nonch\u00e9 sua cugina. \nPrincipe di Sulmona.\nDopo la morte senza discendenti dello zio Camillo nel 1832, e del padre nel 1839, aveva assunto il titolo di \"Principe di Sulmona\", al quale corrispondeva la titolarit\u00e0 di una delle pi\u00f9 cospicue posizioni patrimoniali nella Roma del tempo, che includeva la propriet\u00e0 di circa 20.000 ettari di terreno nell'Agro Romano; questa faceva del principe il maggior proprietario terriero del Lazio.\nMarcantonio fu oculato amministratore di questi beni, che accrebbe ulteriormente. Figura eminente della vita pubblica romana, riceve importanti incarichi politici e amministrativi dopo l'avvento di Papa Pio IX. Nel 1836 diventa membro del Consiglio della Cassa di risparmio, di cui sar\u00e0 presidente dal 1844 al 1847, anno in cui fonder\u00e0 l'Istituto statistico-agrario e d'incoraggiamento e diventer\u00e0 altres\u00ec membro del Consiglio di Roma, per poi essere eletto deputato del primo collegio di Roma e Ronciglione nel 1848. A riprova dell'interesse per l'archeologia condiviso con Lord Shrewsbury, nel 1846 il principe Borghese \u00e8 anche insignito del titolo di Presidente della Pontificia Accademia Romana di Archeologia, carica che sarebbe ritornata in capo al suo predecessore, il principe Pietro Odescalchi, nel marzo 1851. Da febbraio 1848, tuttavia, l'attivit\u00e0 accademica \u00e8 sospesa per via di alcuni accadimenti che segnano l'inizio di un periodo particolarmente tormentato per la citt\u00e0 eterna, durante il quale Marc\u2019Antonio V Borghese raggiunge il papa nell'esilio di Gaeta. \nCon il ritorno di Papa Pio IX a Roma nel 1850 Marcantonio V Borghese prende parte nuovamente alla vita cittadina assumendo la presidenza della Camera di commercio e delle Ferrovie romane. Dal 1851 al 1856 \u00e8 nuovamente presidente della Cassa di Risparmio, di cui ha sempre mantenuto la carica di membro del Consiglio. Nel novembre 1871 figura tra i promotori dell'Unione romana, organizzazione che nel 1877 conquista la maggioranza relativa nelle elezioni amministrative grazie a un programma di sviluppo edilizio su cui si innestavano gli interessi speculativi del patriziato romano e di alcuni enti religiosi a cui appartenevano molte delle propriet\u00e0 fondiarie oggetto di una politica di espansione urbana che si sarebbe concretizzata con l'approvazione del piano regolatore del 1882. Marcantonio V Borghese era uno dei maggiori esponenti di questa associazione d'impronta cattolica che per lungo tempo avrebbe manovrato il potere politico-economico a Roma e sostenuto le sue proposte di bonifica della campagna romana e sviluppo infrastrutturale oltre che le iniziative volte alla costituzione di scuole popolari e agrarie, asili di infanzia e ospizi. Nel 1871 il principe figura infatti tra i soci fondatori della Societ\u00e0 artistico-operaia di carit\u00e0 reciproca, che avrebbe promosso l'edilizia popolare nei quartieri romani di Testaccio e Trastevere.\nIl 1871 \u00e8 anche l'anno in cui Marcantonio V Borghese assume Giovanni Piancastelli (1845-1926) come insegnante di disegno dei figli e in seguito lo incarica di eseguire interventi di ristrutturazione o di semplice decorazione delle residenze. Nel 1902 Piancastelli sarebbe stato nominato primo direttore della Galleria Borghese, la cui collezione aveva egli stesso ordinato e catalogato a partire dal 1886, dopo la morte del principe Borghese, di cui proprio la mano del maestro ha fissato l'immagine del volto in uno splendido ritratto.\nUltimi anni e morte.\nNel 1876 Marcantonio V Borghese \u00e8 nominato presidente della Banca generale romana e l'anno successivo figura tra i firmatari della convenzione con il governo italiano per la costituzione delle due nuove societ\u00e0 ferroviarie, la Mediterranea e l'Adriatica.\nIl 5 ottobre 1886 il principe Marcantonio V Borghese muore nella sua Villa Taverna, a Frascati.\nDiscendenza.\nDal primo matrimonio di Marcantonio V Borghese con Lady Gwendoline Talbot nacquero quattro figli, dei quali una sola sopravvissuta sino all'et\u00e0 adulta: \nDal secondo matrimonio del 1843 con Th\u00e9r\u00e8se de La Rochefoucauld nacquero nove figli:"}
{"id": "3886837", "revid": "1305772", "url": "https://it.wikipedia.org/wiki?curid=3886837", "title": "Stra\u00dfmann", "text": "Stra\u00dfmann, Strassmann:"}
{"id": "3886838", "revid": "47051363", "url": "https://it.wikipedia.org/wiki?curid=3886838", "title": "Fritz Stra\u00dfmann", "text": ""}
{"id": "3886842", "revid": "110107303", "url": "https://it.wikipedia.org/wiki?curid=3886842", "title": "G\u00e9rald Tremblay", "text": "Biografia.\nLaureato nel 1970 all'universit\u00e0 di Harvard, ha poi intrapreso la carriera manageriale e imprenditoriale e fondato le sue due compagnie, la LT (advising finanziario) e la catena di profumerie \"Dans un Jardin\". Entra in politica nel 1993, come ministro dell'industria della provincia del Qu\u00e9bec, in seguito fonda il partito municipale Vision Montr\u00e9al, con il quale concorrer\u00e0 a sindaco nove anni pi\u00f9 tardi.\nEletto per la prima volta sindaco della metropoli canadese nel 2002 \u00e8 stato poi riconfermato per un secondo mandato (2005-2009) e ancora per un terzo che sarebbe dovuto scadere nel 2013, ma \u00e8 cessato nel 2012 a seguito di dimissioni.\nTremblay, durante il suo periodo di carica ha avviato e ultimato alcuni importanti progetti edilizi per la citt\u00e0 come il centro internazionale per la biodiversit\u00e0, i nuovi grattacieli del quartiere internazionale, l'orchestra sinfonica e il quartiere degli spettacoli. Inoltre il sindaco ha promosso la viabilit\u00e0 ciclabile in citt\u00e0 con la costruzione di una delle pi\u00f9 grandi reti di piste ciclabili del Nord America. \nDurante la sua amministrazione Montreal \u00e8 tornata ad essere uno dei primi 20 centri d'affari mondiali (Global Financial Centres Index) dopo diversi anni di assenza nella zona dei primi 25 del ranking, che indica centri finanziari di influenza mondiale."}
{"id": "3886844", "revid": "481666", "url": "https://it.wikipedia.org/wiki?curid=3886844", "title": "Daniel Mandell", "text": "In quarant'anni di carriera, tra la met\u00e0 degli anni venti e la met\u00e0 degli anni sessanta, lavor\u00f2 a circa settanta film, a fianco di registi quali Howard Hawks, Frank Capra, ed in particolare William Wyler (nove film tra il 1933 e il 1946, tra cui \"I migliori anni della nostra vita\") e Billy Wilder (sei film tra il 1957 al 1966, tra cui \"L'appartamento\")."}
{"id": "3886845", "revid": "196390", "url": "https://it.wikipedia.org/wiki?curid=3886845", "title": "Paesi tropicali", "text": ""}
{"id": "3886846", "revid": "47051751", "url": "https://it.wikipedia.org/wiki?curid=3886846", "title": "Paese tropicale", "text": ""}
{"id": "3886851", "revid": "767487", "url": "https://it.wikipedia.org/wiki?curid=3886851", "title": "Sander Solberg", "text": "Carriera.\nClub.\nSolberg cominci\u00f2 la carriera con la maglia del Fredrikstad nel 1988 e vi rimase fino al 1991. Fu poi ingaggiato dal Viking, per cui debutt\u00f2 nella Tippeligaen in data 25 aprile 1992, nella sconfitta per 2-1 sul campo del Lillestr\u00f8m. Il 20 settembre dello stesso anno, segn\u00f2 la prima rete, nel successo per 5-0 sul Molde.\nNel 1996 torn\u00f2 al Fredrikstad, ma l'anno seguente si trasfer\u00ec allo Str\u00f8msgodset. Esord\u00ec in squadra il 13 aprile 1997, nella vittoria per 4-0 sullo Skeid. Il 16 maggio arriv\u00f2 il primo gol, contribuendo cos\u00ec al successo per 3-1 sul Sogndal.\nPass\u00f2 poi al Moss, per cui disput\u00f2 il primo incontro l'11 aprile 1999, schierato titolare nella sconfitta per 5-0 in casa del Rosenborg.\nNazionale.\nSolberg conta 19 presenze e 2 reti per la . Debutt\u00f2 il 7 agosto 1991, subentrando a Alf-Inge H\u00e5land nella sconfitta per 2-0 contro la ."}
{"id": "3886852", "revid": "104458", "url": "https://it.wikipedia.org/wiki?curid=3886852", "title": "Magglingen", "text": ""}
{"id": "3886853", "revid": "716775", "url": "https://it.wikipedia.org/wiki?curid=3886853", "title": "Meeting di Padova", "text": ""}
{"id": "3886854", "revid": "1543377", "url": "https://it.wikipedia.org/wiki?curid=3886854", "title": "Eros Best Love Songs", "text": "Eros Best Love Songs \u00e8 la terza raccolta del cantautore italiano Eros Ramazzotti, pubblicata il 31 Gennaio 2012.\nIl disco.\nSi tratta di un doppio album che contiene le migliori canzoni del cantante romano, dal primo album \"Cuori agitati\" (1985) fino all'ultimo album \"Ali e radici\" (2009). Il disco contiene inoltre il brano \"Inevitabile\", in duetto con la cantante italiana Giorgia e incluso anche nell'album \"Dietro le apparenze\" pubblicato nel 2011 dalla cantante romana.\nNel mercato sudamericano, la raccolta \u00e8 stata pubblicata in una versione in lingua spagnola, intitolata Mis mejores canciones de amor, mentre la versione pubblicata in Spagna porta il titolo Eros rom\u00e1ntico."}
{"id": "3886857", "revid": "117813360", "url": "https://it.wikipedia.org/wiki?curid=3886857", "title": "Luigi Marchesi (disegnatore)", "text": "Biografia.\nAutodidatta, inizi\u00f2 giovanissimo a lavorare presso lo studio di Rinaldo d'Ami per il quale realizz\u00f2 i disegni a matite di alcune serie western pubblicate dalla Casa Editrice Audace; nel 1961 realizza alcune storie a fumetti per la collana \"Albi dell'Intrepido\" editi dalla Casa Editrice Universo; l'anno successivo inizia a collaborare con la casa editrice Astorina scrivendo e disegnando le avventure di Dick il Giustiziere, pubblicato in appendice all'edizione italiana della serie del personaggio di \"Big Ben Bolt\". Per la Casa Editrice Astoria di Gino Sansoni disegna alcuni episodi dell\"'Alboromanzo vamp\".\nNel 1963 Angela e Luciana Giussani, creatrici di Diabolik, lo ingaggiarono come disegnatore ufficiale della serie e con il compito di dare una definitiva immagine grafica al personaggio, eliminando quel dilettantismo e approssimazione che era apparso nelle prime tavole dei primi numeri; realizz\u00f2 quindi il terzo albo della serie Diabolik e altri quattro pubblicati sempre nel 1963 e, nel 1964, venne incaricato di ridisegnare anche i primi due numeri per le successive ristampe in quanto le due autrici non erano soddisfatte di come erano stati disegnati. Durante questa collaborazione per la serie Diabolik, oltre che come disegnatore, collabor\u00f2 alla caratterizzazione dei personaggi realizzando un primo restyling del protagonista, ispirandosi a un amico d'infanzia per il taglio leggermente orientale degli occhi del protagonista mentre per Eva Kant si ispir\u00f2 alle sembianze di Grace Kelly e alle acconciature di sua moglie. \nNel 1964 torn\u00f2 a lavorare per la Universo e poi di nuovo per lo Studio D'Ami. Nel 1965 viene assunto come grafico alla Mondadori interrompendo definitivamente la sua carriera come autore di fumetti.\nMorir\u00e0 per un infarto nel 1993, a Milano.\nRiconoscimenti.\nDal 21 al 28 marzo 2009 si \u00e8 tenuta a Brembio la mostra \"Gino Marchesi: l'uomo che diede un volto a Eva Kant\" in cui \u00e8 stata esposta tutta la sua produzione artistica con tavole originali, pitture e sculture.\nOpere.\nFumetti"}
{"id": "3886858", "revid": "132266", "url": "https://it.wikipedia.org/wiki?curid=3886858", "title": "Barman", "text": ""}
{"id": "3886864", "revid": "287204", "url": "https://it.wikipedia.org/wiki?curid=3886864", "title": "Strizov", "text": ""}
{"id": "3886866", "revid": "767487", "url": "https://it.wikipedia.org/wiki?curid=3886866", "title": "Re Nettuno", "text": "Re Nettuno (\"King Neptune\") \u00e8 un cartone animato del 1932 incluso nella collana \"Sinfonie allegre\", diretto da Burt Gillett e prodotto da Walt Disney.\nTrama.\nIl dio Nettuno (Poseidone per i Greci) \u00e8 il re del mare e di ogni creatura che vi viva dai pesci pi\u00f9 colorati alle sirene pi\u00f9 maestose. Un giorno accade che mentre tutti i sudditi stanno rendendo omaggio al re con un'allegra banda, una nave di pirati si ferma proprio sotto la dimora di Nettuno, gettandogli l'ancora sopra la testa, legandolo. I pesci si preparano all'attacco, ma non sanno che un gruppo di sirene \u00e8 uscito dall'acqua per prendere il sole. Infatti il capitano della marmaglia nemica ne rapisce una e cerca di rinchiuderla in un forziere. Intanto i pesci insieme a polpi e meduse bersagliano la nave nemica e alla fine interverr\u00e0 lo stesso Nettuno, liberatosi dalle catene, che la infilzer\u00e0 col tridente e la far\u00e0 affondare in una tremenda tempesta. Affondati i pirati i pesci e il re potranno tornare alla loro vita comune e gioire con i tesori, presi dalla sirena, rinchiusi nel forziere.\nEdizioni Home Video.\nDVD.\nIl cortometraggio \u00e8 incluso nel DVD \"Le fiabe volume 4: La lepre e la tartaruga e altre storie\"."}
{"id": "3886872", "revid": "287204", "url": "https://it.wikipedia.org/wiki?curid=3886872", "title": "Svaty Jan nad Malsi", "text": ""}
{"id": "3886873", "revid": "287204", "url": "https://it.wikipedia.org/wiki?curid=3886873", "title": "Stepanovice", "text": ""}
{"id": "3886877", "revid": "767487", "url": "https://it.wikipedia.org/wiki?curid=3886877", "title": "La notte di Natale", "text": "La notte di Natale (\"The Night Before Christmas\") \u00e8 un cortometraggio di animazione del 1933 diretto da Wilfred Jackson. Il film \u00e8 incluso nella collana \"Sinfonie allegre\", creato apposta per il periodo natalizio da Walt Disney, con protagonista Babbo Natale. Il film \u00e8 inoltre il seguito di \"Pap\u00e0 Natale\", uscito un anno prima.\nTrama.\nIn una casetta vive una famiglia povera con tanti bambini piccoli. La notte di Natale, Babbo Natale si cala dal camino e, dopo aver messo un abete di Natale in casa, chiama a raccolta i giocattoli con una trombetta. Essi iniziano a decorare l'albero, in modi abbastanza improbabili, mentre Babbo Natale mette nelle calze dei bambini dei giocattoli. Quando hanno finito tutto, Babbo Natale e i giocattoli si mettono a suonare e a ballare. All'improvviso i bambini si svegliano e Babbo Natale \u00e8 costretto ad andarsene per le altre case, ma ormai tutto \u00e8 stato predisposto in tempo e i bambini possono giocare con i loro regali.\nDistribuzione.\nHomevideo.\nIl film \u00e8 stato inserito nell'edizione in VHS del 1982 del film \"L'asinello\", in quella del novembre 1985 del film \"Cartoons Classici - Silly Symphonies\" e in quella del dicembre 2001 de \"Le pi\u00f9 belle storie di Natale di Walt Disney\", senza i titoli di testa e di coda. Il cortometraggio \u00e8 stato incluso nel DVD \"Favoloso Natale con gli Amici Disney!\"."}
{"id": "3886878", "revid": "3831", "url": "https://it.wikipedia.org/wiki?curid=3886878", "title": "Ordine Nazionale di Juan Mora Fernandez", "text": ""}
{"id": "3886880", "revid": "2174277", "url": "https://it.wikipedia.org/wiki?curid=3886880", "title": "Risotto alla milanese", "text": "Il risotto alla milanese (ris sgiald o risot a la milanesa in lingua lombarda), \u00e8, insieme alla cotoletta alla milanese e al panettone, il piatto pi\u00f9 tipico e conosciuto di Milano. Si tratta di un risotto i cui ingredienti principali, oltre a quelli necessari per preparare un risotto in bianco, sono lo zafferano, dal quale deriva il suo caratteristico colore giallo, e il midollo di bue.\nPu\u00f2 essere servito anche come contorno dell'ossobuco, altro piatto tipico milanese.\nStoria.\nLe origini del risotto alla milanese risalgono al Medioevo e sono collegate a un'analoga ricetta della cucina araba e della cucina ebraica. Nel Medioevo, in Italia, questa pietanza era conosciuta come \"riso col zafran\". \nIl risotto alla milanese nacque nel 1574 alla tavola del vetratista belga Valerio di Fiandra, che all'epoca risiedeva a Milano poich\u00e9 stava lavorando alle vetrate del Duomo di Milano. Per il matrimonio di sua figlia i suoi colleghi vetratisti fecero aggiungere a un risotto bianco al burro dello zafferano: questa spezia era infatti utilizzata dai vetratisti per ottenere una particolare colorazione gialla dei vetri. Il nuovo piatto ebbe subito successo, sia per il suo sapore che per la sua tonalit\u00e0 gialla, che ricordava l'oro, sinonimo di ricchezza. Lo zafferano ha anche riconosciute propriet\u00e0 farmacologiche e quindi il risotto giallo si diffuse presto nelle osterie e nelle taverne milanesi. \nIl risotto alla milanese scomparve subito dalle cronache per ricomparire sui documenti nel 1809, quando viene definito \"riso giallo in padella\". In seguito, nel 1829, su un altro libro di ricette, la celebre pietanza meneghina viene definita \"risotto alla milanese giallo\", prendendo la denominazione con cui \u00e8 universalmente conosciuta ancora oggi.\nIl risotto alla milanese nel regime fascista.\nIl risotto alla milanese era presente in diverse versioni nei ricettari che dall\u2019inizio del Novecento cominciano ad essere scritti anche da donne sebbene contenessero solo l'elenco degli ingredienti, senza altre indicazioni sulle dosi o sul metodo di cottura. Nel 1917 l\u2019Associazione nazionale cucinieri pubblica Cucina di guerra che raccoglie ricette particolarmente economiche e pratiche inserendo le dosi necessarie in ogni ricetta.\nUno dei capisaldi del Regime \u00e8 stato il ritorno ai valori tradizionali, il quale vedeva nella capacit\u00e0 culinaria una dote indispensabile per le giovani spose. Per questo motivo vennero pubblicate le prime edizioni di ricettari come \"Cucina pratica\" del 1936, scritto dall'anonima zia Carolina.\nL'esportazione della ricetta.\nNel 1984 scrisse la moderna interpretazione di Gualtiero Marchesi, una delle pi\u00f9 famose, \u201c\"oro e zafferano\"\u201d che, oltre a specificare la qualit\u00e0 di riso (Carnaroli) aggiunge, all'ultimo momento, quattro lamine finissime d'oro.\nAll'inizio degli anni Ottanta, nei ristoranti italiani negli Stati Uniti d'America il risotto \u00e8 divenuto il piatto pi\u00f9 richiesto, tanto che nel 1993 Florence Fabricant, critica gastronomica e scrittrice americana, pubblica sul quotidiano americano Nation's Restaurant News un articolo sul risotto, intitolandolo \"Mystique of Risotto (Mistica del Risotto).\" \nLa ricetta depositata al Comune di Milano.\nCon delibera della Giunta Comunale del Comune di Milano, il 14 dicembre 2007, la seguente ricetta ha ricevuto il riconoscimento di Denominazione Comunale (De.Co.) del risotto alla milanese. L'acronimo \"De.Co.\" in Italia sta a indicare l\u2019appartenenza di un piatto a un territorio e viene riconosciuto dai Comuni ai prodotti gastronomici pi\u00f9 connessi al territorio e alla comunit\u00e0 locale. \nPreparazione.\nMettere in una casseruola il midollo, il burro, il grasso d\u2019arrosto e la cipolla, cuocere a fiamma bassa finch\u00e9 la cipolla non avr\u00e0 preso un colore dorato. Aggiungere il riso e rimescolarlo bene perch\u00e9 possa assorbire il condimento. A questo punto alzare la fiamma e iniziare a versare sul riso il brodo bollente a mestoli, continuando a rimestare regolarmente con un cucchiaio di legno. Man mano che il brodo evapora e viene assorbito, continuare a cuocere sempre a fuoco forte aggiungendo man mano altro brodo a mestolate fino a cottura ultimata, facendo attenzione che il riso resti al dente (cottura da 14 a 18 minuti approssimativamente, a seconda della qualit\u00e0 di riso utilizzato). Arrivati a due terzi di cottura, aggiungere i pistilli di zafferano preventivamente sciolti nel brodo: se per\u00f2 si usa zafferano in polvere, \u00e8 necessario aggiungerlo a fine cottura per non perderne il profumo. A cottura ultimata aggiungere il burro e il grana e lasciar mantecare per qualche minuto. Aggiustare di sale. Il risotto deve essere piuttosto liquido (\u201call\u2019onda\u201d), con i chicchi ben divisi, ma legati fra loro da un insieme cremoso. Importante \u00e8 non aggiungere mai del vino, che ucciderebbe il profumo dello zafferano. Non cuocere pi\u00f9 di sette/otto porzioni per volta. "}
{"id": "3886881", "revid": "767487", "url": "https://it.wikipedia.org/wiki?curid=3886881", "title": "Onawanda; or, An Indian's Devotion", "text": "Onawanda; or, An Indian's Devotion \u00e8 un cortometraggio muto del 1909 diretto da J. Stuart Blackton.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Vitagraph Company of America, il film - un corto di 167 metri - usc\u00ec nelle sale cinematografiche statunitensi il 28 settembre 1909 con il sistema split-reel, abbinato nelle proiezioni con un altro cortometraggio, \"The Romance of an Umbrella\" (1909)."}
{"id": "3886883", "revid": "715366", "url": "https://it.wikipedia.org/wiki?curid=3886883", "title": "Evgenij Svetlanov", "text": ""}
{"id": "3886884", "revid": "61051", "url": "https://it.wikipedia.org/wiki?curid=3886884", "title": "Salvamento Mar\u00edtimo", "text": ""}
{"id": "3886886", "revid": "287204", "url": "https://it.wikipedia.org/wiki?curid=3886886", "title": "Usilne", "text": ""}
{"id": "3886887", "revid": "599013", "url": "https://it.wikipedia.org/wiki?curid=3886887", "title": "B\u00f8rge Hernes", "text": "Caratteristiche tecniche.\nHernes cominci\u00f2 la carriera come ala, ma fu poi schierato come terzino.\nCarriera.\nClub.\nHernes debutt\u00f2 nella Tippeligaen con la maglia del Rosenborg in data 13 luglio 1997, sostituendo Fredrik Winsnes nel pareggio per 1-1 sul campo del Troms\u00f8. Segn\u00f2 la prima rete nella massima divisione norvegese il 9 agosto 1998, nel successo per 0-3 sul campo del Lillestr\u00f8m.\nNel 1999 pass\u00f2 in prestito al V\u00e5lerenga, come parte dell'accordo per l'acquisto di John Carew da parte del Rosenborg. Esord\u00ec con la nuova maglia il 1\u00ba agosto, quando fu titolare nella sconfitta per 4-3 in casa del Molde. Il 22 agosto segn\u00f2 l'unica rete in campionato, nel successo per 4-2 sul Viking. Torn\u00f2 poi al Rosenborg e vi rimase per un'altra stagione.\nNel 2001 fu ingaggiato dallo Skeid, club di 1. divisjon. Il 29 aprile disput\u00f2 il primo incontro con questa maglia, nella sconfitta per 2-3 contro il Tromsdalen. Il 6 maggio arriv\u00f2 la prima marcatura, nel successo per 0-4 contro il Mandalskameratene."}
{"id": "3886890", "revid": "287204", "url": "https://it.wikipedia.org/wiki?curid=3886890", "title": "Vcelna", "text": ""}
{"id": "3886891", "revid": "834", "url": "https://it.wikipedia.org/wiki?curid=3886891", "title": "Ordine di Jose Ca\u00f1as Simeone", "text": ""}
{"id": "3886893", "revid": "834", "url": "https://it.wikipedia.org/wiki?curid=3886893", "title": "Ordine di Jose Matias Delgado", "text": ""}
{"id": "3886903", "revid": "767487", "url": "https://it.wikipedia.org/wiki?curid=3886903", "title": "Cure for Bashfulness", "text": "Cure for Bashfulness \u00e8 un cortometraggio muto del 1909. Il nome del regista non viene riportato. Fu il terzo film interpretato da Edith Storey.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Vitagraph Company of America, il film - un cortometraggio in due bobine - usc\u00ec nelle sale cinematografiche statunitensi il 2 gennaio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio della Vitagraph, \"\"."}
{"id": "3886912", "revid": "1543377", "url": "https://it.wikipedia.org/wiki?curid=3886912", "title": "Classi di sottomarini statunitensi", "text": "I sottomarini come tutte le imbarcazioni sono costruiti in classi ossia in un certo numero di esemplari che condividono un unico progetto. Tuttavia succede frequentemente che nel progetto iniziale, man mano che i battelli vengono costruiti, vengano incorporate varianti e migliorie di modo che gli esemplari pi\u00f9 recenti siano pi\u00f9 performanti dei primi. In altri casi accade anche che i battelli siano modificati in maniera rilevante mentre sono in servizio. In tal caso lo scostamento dal progetto iniziale pu\u00f2 essere notevole. Pi\u00f9 comunemente i battelli appartenenti a una stessa classe sono molto simili sotto tutti i profili.\nIn alcuni casi si costruisce per motivi sperimentali un esemplare unico. Un esempio nella marina statunitense \u00e8 l'USS \"Albacore\" AGSS-569, che adott\u00f2 uno scafo dalle forme inedite. Nella lista che segue queste \"classi\" composte da un singolo esemplare sono segnalate come \"(unico)\".\nAnte prima guerra mondiale.\nClasse Holland VI.\nPrimo sommergibile ad entrare ufficialmente in servizio nella marina degli Stati Uniti, l'11 aprile 1900, l' doveva fare parte di una classe composta da 6 unit\u00e0 ma, dopo l'entrata in servizio del primo, i seguenti furono modificati andando a costituire la classe successiva.\nClasse A/Plunder.\nOriginalmente classe Plunder e poi ridenominata classe A nel novembre 1911 quando la marina cambi\u00f2 la convenzione di assegnare dei nomi alle classi. Una versione pi\u00f9 potente e pi\u00f9 grande della classe Holland. 7 sommergibili vennero costruiti.\nClasse B/Viper.\nCon tre battelli costitu\u00ec un punto di svolta nella progettazione in quanto per la prima volta presentava un naso arrotondato ad imitazione delle focene. Ultima classe della serie derivata dalla Holland. Originariamente designata classe Viper ma ridenominata classe B.\nClasse C/Octopus.\nI sommergibili di questa classe furono costruiti in 5 esemplari dalla Fore River Shipbuilding Company con sede a Quincy, Massachusetts come subcommittente della Electric Boat Company. Progettati da Lawrence York Spear furono originalmente classificati come classe Octopus.\nCostruiti tra il 1906 e il 1909 e in servizio tre il 1908 e il 1919 vennero demoliti nel 1920.\nClasse E.\nI sommergibili di questa classe furono costruiti in 2 esemplari dalla Fore River Shipbuilding Company con sede a Quincy, Massachusetts. Ulteriore variante della classe A erano sommergibili costieri detti \"pig boats\".\nClasse K.\nI sommergibili K-1 (SS-32), K-2 (SS-33), K-5 (SS-36), K-6 (SS-37) furono i primi sommergibili statunitensi ad entrare in azione nella prima guerra mondiale.\nClasse L.\nBattello costiero dalla forma arrotondata e perci\u00f2 soprannominato \"pig boat\". Costruito in 11 esemplari derivata dagli sviluppi di un gran numero di unit\u00e0 precedenti, come la Classe G e la Classe H, la Classe L aveva un cannone da 76mm retrattile per motivi idrodinamici, ma questo comportava un grande spreco di spazio interno. Seguirono le classi successive, come la N, O e R, simili alla 'L'.\nClasse N.\nUlteriore variante dei battelli costieri della classe L (\"pig boats\") costruita in 7 esemplari\nClasse O.\nDal costo unitario di $550,000 vennero realizzati in 16 esemplari. Furono i primi sommergibili con motori diesel con una certa affidabilit\u00e0. I battelli O-11, O-12, O-13, O-14, O-15, O-16 vennero detti \"classe O modificata\". Questi battelli si dimostrarono deludenti.\nClasse AA-1/T.\nInizialmente designati classe AA-1 e poi ridesignati come classe T. Secondo le specifiche iniziali avrebbero dovuto percorrere 5,540 miglia (8,920\u00a0km) a 14 nodi (7.2\u00a0m/s), ma in realt\u00e0 avevano un'autonomia di 3,000 miglia (4,800\u00a0km) a 11 nodi (5.7\u00a0m/s). Costituirono il prototipo di sommergibile da \"flotta\" in quanto nelle intenzioni potevano viaggiare a 21 nodi (11\u00a0m/s) ossia alla stessa velocit\u00e0 delle navi da battaglia.\nPrima guerra mondiale.\nGli Stati Uniti entrarono in guerra nell'aprile del 1917, il numero dei sommergibili in servizio era 42 ma anche i migliori di essi erano, al pi\u00f9, utilizzabili per la difesa costiera e portuale avendo un dislocamento di circa 450 t e una lunghezza di 165 piedi. Inoltre l'autonomia di 3,000 miglia a 11 nodi li rendeva a malapena capaci di attraversare l'atlantico.\nIl periodo tra le due guerre.\nTra le due guerre i cantieri principali utilizzati furono il Lake Torpedo Boat Company e il Portsmouth Naval Shipyard nel New Hampshire; ma mentre il primo fu con il taglio delle commesse al termine della guerra interruppe l'attivit\u00e0 nel 1922 il secondo divenne uno dei maggiori costruttori degli USA e tra il 1924 e il 1929 progett\u00f2 e costru\u00ec 5 sommergibili lunghi 381 piedi. Tra il 1932 e il 1941 il Portsmouth Naval Shipyard costru\u00ec 22 sommergibili oceanici da 1500 tonnellate. Fu in quel periodo che venne varato il primo sommergibile USS Pike (SS-173) completamente saldato che permise una maggiore protezione contro le cariche di profondit\u00e0 e una maggiore quota di immersione.\nSeconda guerra mondiale.\nLa dottrina nel periodo fra le due guerre prevedeva che i sommergibili assolvessero in fase difensiva alla funzione di scorta della flotta da battaglia e che in fase offensiva dovessero puntare primariamente a navi da guerra nemiche. Entrambi gli assiomi si dimostrarono errati alla luce delle lezioni impartite nell'atlantico dagli U-Boot tedeschi. I sommergibili statunitensi scatenarono un'offensiva estremamente efficace contro la marina mercantile giapponese che ridusse al lumicino le capacit\u00e0 industriali e logistiche del nemico."}
{"id": "3886916", "revid": "287204", "url": "https://it.wikipedia.org/wiki?curid=3886916", "title": "Vrabce", "text": ""}
{"id": "3886922", "revid": "767487", "url": "https://it.wikipedia.org/wiki?curid=3886922", "title": "One Night with You (film 1948)", "text": "One Night with You \u00e8 un film del 1948 diretto da Terence Young. \u00c8 interpretato da Nino Martini, Patricia Roc, Irene Worth e Stanley Holloway.\nTrama.\nIn una casa di produzione cinematografica si sta cercando il soggetto per un film con un noto tenore. Un giorno, durante le audizioni, entra in scena il vero tenore che racconta l'avventura che gli \u00e8 capitata in treno con un giovane innamorato e la sua ragazza. Il tenore e la ragazza, avendo perso il treno e rimasti senza soldi, avevano vagato nella notte finendo in prigione: resta solo il problema del finale. Sembra che il tenore debba sacrificarsi nel film e nella realt\u00e0, ma quando la ragazza vede il film, pianta tutto e raggiunge il compagno di quella notte di cui si era innamorata.\nProduzione.\nGli esterni furono girati a Stresa e a Bergamo nell'estate 1947, mentre gli interni a Londra nell'autunno successivo. Il film non \u00e8 mai stato distribuito in Italia, \u00e8 il rifacimento del film del 1941 \"Fuga a due voci\" con Gino Bechi e Irasema Dilian per la regia di Carlo Ludovico Bragaglia."}
{"id": "3886923", "revid": "287204", "url": "https://it.wikipedia.org/wiki?curid=3886923", "title": "Vrato", "text": ""}
{"id": "3886928", "revid": "38120", "url": "https://it.wikipedia.org/wiki?curid=3886928", "title": "Eros best love songs", "text": ""}
{"id": "3886930", "revid": "124808", "url": "https://it.wikipedia.org/wiki?curid=3886930", "title": "Strike Back Project Dawn", "text": ""}
{"id": "3886931", "revid": "287204", "url": "https://it.wikipedia.org/wiki?curid=3886931", "title": "B' Kat\u012bgoria 2004-2005", "text": "L'edizione 2004-2005 della B' Kat\u012bgoria vide la vittoria finale dell'APOP Kinyras.\nFormula.\nLe 14 squadre partecipanti hanno disputato il campionato incontrandosi in due gironi di andata e ritorno, per un totale di 26 giornate. Erano previste tre retrocessioni e tre promozioni."}
{"id": "3886935", "revid": "124544520", "url": "https://it.wikipedia.org/wiki?curid=3886935", "title": "Did I Let You Know", "text": "Did I Let You Know \u00e8 una canzone dei Red Hot Chili Peppers, quarto singolo estratto dall'album \"I'm with You\". Questo singolo \u00e8 stato pubblicato solamente in Brasile.\nStruttura.\nLa canzone \u00e8 caratterizzata da un sound molto vicino al latino americano (seppur sempre rock), soprattutto per quanto riguarda il riff di chitarra di Josh Klinghoffer e per la parte della batteria molto ritmica, inoltre \u00e8 possibile udire un breve ma fantastico assolo di tromba nella parte intermedia della canzone. Si tratta del primo singolo dei Red Hot scelto dai fan."}
{"id": "3886936", "revid": "73843", "url": "https://it.wikipedia.org/wiki?curid=3886936", "title": "Sorley MacLean", "text": "Biografia.\nNacque a Osgaig nel 1911, dove la prima lingua era il gaelico. MacLean frequent\u00f2 l'universit\u00e0 di Edimburgo e fu un grande giocatore di shinty per la propria squadra universitaria. Ottenuto il diploma ritorn\u00f2 alla comunit\u00e0 \"Highland and Island\" per insegnare. Fu determinato nel preservare l'insegnamento del gaelico nelle scuole scozzesi.\nMacLean scrisse opere su temi politici, e fu uno stalinista fino alla met\u00e0 degli anni quaranta, sebbene egli non fu mai un membro del Partito Comunista di Gran Bretagna. Fu anche un abile e delicato scrittore di poesia romantica."}
{"id": "3886944", "revid": "275648", "url": "https://it.wikipedia.org/wiki?curid=3886944", "title": "Final Eight Coppa Italia 2012", "text": ""}
{"id": "3886949", "revid": "1573940", "url": "https://it.wikipedia.org/wiki?curid=3886949", "title": "Calais (zoologia)", "text": "Calais \u00e8 un genere di coleotteri della famiglia degli Elateridi.\nDistribuzione e habitat.\nIl genere \"Calais\" \u00e8 presente in Africa e Asia.\nTassonomia.\nQuesto genere include le seguenti specie:"}
{"id": "3886954", "revid": "47767", "url": "https://it.wikipedia.org/wiki?curid=3886954", "title": "Isaj", "text": ""}
{"id": "3886955", "revid": "47767", "url": "https://it.wikipedia.org/wiki?curid=3886955", "title": "Isiah", "text": ""}
{"id": "3886956", "revid": "47767", "url": "https://it.wikipedia.org/wiki?curid=3886956", "title": "Isaiah", "text": ""}
{"id": "3886957", "revid": "287204", "url": "https://it.wikipedia.org/wiki?curid=3886957", "title": "Vsemyslice", "text": ""}
{"id": "3886958", "revid": "47053578", "url": "https://it.wikipedia.org/wiki?curid=3886958", "title": "Criterio di Raabe", "text": ""}
{"id": "3886960", "revid": "311148", "url": "https://it.wikipedia.org/wiki?curid=3886960", "title": "Stati satellite", "text": ""}
{"id": "3886964", "revid": "16066", "url": "https://it.wikipedia.org/wiki?curid=3886964", "title": "Winston-Salem Open 2011 \u2013 Qualificazioni singolare", "text": ""}
{"id": "3886975", "revid": "15756", "url": "https://it.wikipedia.org/wiki?curid=3886975", "title": "Pirfenidone", "text": "Il pirfenidone \u00e8 un farmaco sviluppato da InterMune Inc. per il trattamento della fibrosi polmonare idiopatica. Nel 2011 \u00e8 stato approvato in Europa per il trattamento della fibrosi polmonare idiopatica (IPF) con il nome commerciale \"Esbriet\".\nIl farmaco inibisce la produzione di collagene e la proliferazione dei fibroblasti. Esso ha dimostrato propriet\u00e0 antifibrotiche e anti-infiammatorie in una variet\u00e0 di modelli animali di fibrosi polmonare, e in vari studi clinici.\nMeccanismo di azione.\nIl pirfenidone ha evidenziato chiare propriet\u00e0 antifibrotiche e antinfiammatorie sia in vitro che in vivo. Numerosi studi mostrano che il pirfenidone riduce la proliferazione dei fibroblasti, inibisce la produzione di collagene stimolata dal fattore di crescita trasformante beta (TGF-\u03b2) e riduce la produzione di mediatori fibrogenici come il TGF-\u03b2. Il pirfenidone ha inoltre propriet\u00e0 di riduzione della produzione di mediatori della infiammazione come il TNF-\u03b1 e l'interleuchina IL-1\u03b2 in colture di cellule isolate da mononucleati del sangue periferico.\nStudi preclinici.\nIn studi sperimentali su modelli animali il pirfenidone ha mostrato di possedere un'attivit\u00e0 sistemica antifibrotica e di ridurre gli indici biochimici ed istopatologici di fibrosi a carico del polmone, fegato, cuore e reni.&lt;br&gt;\nIl pirfenidone ha dimostrato un consistente effetto antifibrotico in diversi modelli animali di fibrosi polmonare. Fra questi il modello di bleomicina \u00e8 il pi\u00f9 diffuso modello di fibrosi polmonare. La somministrazione di bleomicina determina uno stress ossidativo e un'infiammazione acuta che evolve verso la comparsa di fibrosi polmonare in un certo numero di specie animali, e fra queste segnatamente il topo ed il criceto.&lt;br&gt;\nNumerosi studi hanno dimostrato che il pirfenidone attenua la fibrosi polmonare indotta dalla bleomicina.&lt;br&gt;\nUno studio ha esaminato l'effetto del pirfenidone per un periodo di 42 giorni dopo la somministrazione ripetuta bleomicina. La somministrazione di pirfenidone ha minimizzato l'edema polmonare e la fibrosi polmonare quando il trattamento \u00e8 stato avviato in concomitanza con i danni ai polmoni. In questo studio si \u00e8 dimostrato che il trattamento con pirfenidone normalizza l'espressione di proteine pro-infiammatorie e fibrogeniche. Simili riduzioni della fibrosi polmonare sono state osservate quando il trattamento con pirfenidone \u00e8 stato ritardato fino alla comparsa di una fibrosi polmonare progressiva.&lt;br&gt;\nL'effetto antifibrotico del pirfenidone \u00e8 stato dimostrato anche in modelli animali di fibrosi cardiaca, renale, ed epatica. In questi modelli, pirfenidone dimostrato una capacit\u00e0 costante di ridurre la fibrosi e l'espressione di mediatori fibrogeniche.\nFarmacocinetica.\nDopo somministrazione per via orale il pirfenidone viene ben assorbito dal tratto gastrointestinale. La concomitante assunzione di cibo ne riduce l'assorbimento. Il farmaco si lega per il 60% circa con le proteine plasmatiche ed in particolare con l'albumina Circa il 50% della sostanza viene ad essere metabolizzata ad opera del citocromo P450 1A2 (CYP1A2) in 5-carbossipirfenidone, il metabolita inattivo. Circa l'80% della dose somministrata viene escreta con le urine entro 24 ore dalla assunzione.\nStudi clinici nella fibrosi polmonare idiopatica.\nL'efficacia clinica di pirfenidone \u00e8 stata valutata in tre studi clinici su pazienti affetti da fibrosi polmonare idiopatica, in fase III, randomizzati, in doppio cieco e controllati con placebo.\nIl primo trial clinico in fase III \u00e8 stato eseguito per valutare l'efficacia e la sicurezza di pirfenidone nel trattamento di pazienti con IPF, ed \u00e8 stato condotto in Giappone. In questo studio multicentrico, randomizzato, in doppio cieco, 275 pazienti con IPF sono stati assegnati in modo casuale a ricevere pirfenidone 1800\u00a0mg/die (110 pazienti), pirfenidone 1200\u00a0mg/die (56 pazienti) o placebo (109 pazienti), per 52 settimane. Pirfenidone, al dosaggio di 1200 o 1800\u00a0mg/die, confrontato con il placebo riduceva il calo medio della capacit\u00e0 vitale dei pazienti, rispetto ai loro valori basali, alla 52\u00aa settimana. La sopravvivenza, libera da qualsiasi progressione di malattia, si \u00e8 dimostrata migliorata in chi assumeva pirfenidone rispetto al placebo.&lt;br&gt;\nGli studi CAPACITY (004 e 006), sono stati studi randomizzati, in doppio cieco, controllati con placebo, di fase III, ed hanno coinvolto undici paesi in Europa, Nord America e Australia.\nI pazienti affetti da fibrosi polmonare idiopatica (IPF) sono stati assegnati in modo casuale al trattamento con pirfenidone orale o placebo per un minimo di 72 settimane. Nello studio 004, pirfenidone ha ridotto il declino della capacit\u00e0 vitale forzata (FVC) in modo statisticamente significativo (p = 0.001).\nIl decremento medio della FVC alla 72\u00aa settimana \u00e8 stato -8,0% (deviazione standard (DS) 16,5) nel gruppo che assumeva pirfenidone 2403\u00a0mg/die contro il -12,4% (DS 18.5) nel gruppo che assumeva placebo, con una differenza del 4,4% (95% intervallo di confidenza (IC) 0,7-9,1). Trentacinque pazienti (20%) su 174 contro 60 pazienti (35%) su 174, rispettivamente, ha avuto un calo della FVC pari almeno al 10%.\nNello studio 006, la differenza tra i due gruppi, sempre in termini di variazione della FVC, alla 72\u00aa settimana non risultava significativa (p = 0,501). La variazione media della FVC alla 72\u00aa settimana \u00e8 stata -9,0% (DS 19.6) nel gruppo pirfenidone e -9,6% (DS 19,1) nel gruppo placebo. La differenza tra i due gruppi nel previsto declino della FVC, alla 72\u00aa settimana, non appariva significativa (0,6%, 95% IC da -3.5 a 4.7).&lt;br&gt;\nUna recente review della Cochrane Collaboration ha concluso che pirfenidone sembra migliorare la sopravvivenza libera da progressione di malattia, mentre la sua efficacia nel migliorare la funzione polmonare nei pazienti con IPF sembra essere decisamente minore.&lt;br&gt;\nInteressanti anche studi randomizzati che hanno confrontato farmaci non-steroidei versus placebo o steroidi in soggetti adulti affetti da IPF. In particolare vi \u00e8 stata una review di quattro studi clinici con trattamento a base di pirfenidone, e controllati versus placebo (per un totale di 1155 pazienti arruolati).&lt;br&gt;\nIl risultato della meta-analisi ha mostrato che pirfenidone riduce significativamente il rischio di progressione della malattia di circa il 30%. Inoltre, una meta-analisi di due studi giapponesi ha confermato l'effetto benefico di pirfenidone sulla variazione della capacit\u00e0 vitale (VC)dal basale rispetto al placebo.\nIn Italia il pirfenidone \u00e8 ammesso dal Servizio Sanitario Nazionale secondo uno schema di Rimborso condizionato dei farmaci; in particolare il centro prescrittore pagher\u00e0 solo per i pazienti che hanno risposto alla terapia \"success fee\"."}
{"id": "3886977", "revid": "200568", "url": "https://it.wikipedia.org/wiki?curid=3886977", "title": "Jos\u00e9 Semedo", "text": ""}
{"id": "3886981", "revid": "765341", "url": "https://it.wikipedia.org/wiki?curid=3886981", "title": "Bouri", "text": "Testo grande\nBouri \u00e8 un'area posta nella valle del fiume Auasc, in Etiopia, in cui sono stati rinvenuti numerosi fossili di australopiteco e homo, manufatti e ossa di grandi mammiferi con segni di colpi di macellazione. Fa parte del triangolo di Afar, una depressione che ha creato altri siti di resti fossili umani come quelli di Gona e Hadar.\n\u00c8 composto di tre unit\u00e0 geologiche chiamati membri, in cui sono stati rinvenuti fossili e manufatti appartenuti a diversi periodi dell'evoluzione umana. Lo strato pi\u00f9 basso, Hatayae (2,5 milioni di anni fa), contiene fossili di \"Australopithecus garhi\"; Dakanihylo (1 milione di anni fa) ha resti di \"Homo erectus\" e l'Herto diviso in Basso Herto (260\u00a0000 anni fa) e Alto Herto (160\u00a0000-154\u00a0000 anni fa) ha resti di \"Homo sapiens idaltu\".\nI resti umani dello strato Herto sembrano aver subito modifiche successive alla morte dell'individuo, in seguito a pratiche funerarie.\nGeologia.\nIl sito di Bouri si trova nell'omonima penisola, un horst sollevatosi grazie ad una faglia che fa deviare il fiume Auasc formando una parziale diga che origina il lago Yardi. La penisola \u00e8 larga circa 4\u00a0km e lunga 10\u00a0km, e si trova lungo la direttrice NNW-SSE in una zona risalente al quaternario nella regione degli Afar.\nAll'interno della penisola di Bouri si trova il sito di Bouri, un'area sedimentale che si estende per tutta la sua lunghezza e con uno spessore di 80 metri. \u00c8 stata erosa fino a portare alla luce tre strati geologici: l'Hatayae (noto anche come Hata), il Dakanihylo (noto anche come Daka) e l'Herto.\nL'area \u00e8 particolarmente importante, dato che l'attivit\u00e0 tettonica della parte meridionale della depressione di Afar ha creato, negli ultimi milioni di anni, diversi habitat per i primi ominidi che vissero nel Pliocene-Pleistocene. In tempi pi\u00f9 recenti questi ambienti, giacenti su rocce sedimentarie, sono stati sollevati esponendoli cos\u00ec a fenomeni di erosione, che ne hanno favorito l'accessibilit\u00e0 da parte dei paleoantropologi. Occasionali eruzioni vulcaniche hanno anche sparso sul terreno strati di tufo vulcanico che hanno permesso di datare con precisione i depositi sedimentari grazie al metodo argon-argon.\nHatayae.\nLo strato Hatayae ha uno spessore di 40 metri, ed \u00e8 formato da argilla limosa e paleosuolo, tufi zeolitici e bentonitici, rocce carbonatiche pedogeniche, arenaria con conchiglie di bivalvi e gastropodi, e fanghi. Si deposit\u00f2 in una pianura alluvionale tra i canali del delta fluviale ed un laghetto stagionale di acque basse attorno ai 2,5 milioni di anni fa.\nAl suo interno sono stati trovati resti di Australopithecus garhi, i pi\u00f9 completi di questa specie, il cui campione di riferimento \u00e8 BOU-VP-12/130. Questa specie viene considerata \"discendere dall'Australopithecus afarensis ed \u00e8 uno dei candidati quali antenati ancestrali del genere Homo\".\nGli scavi non sono generalmente riusciti a ritrovare molti utensili di pietra. La spiegazione \u00e8 attribuita alla carenza della necessaria materia prima sulle rive del lago. Questo potrebbe essere dovuto sia alla mancanza di fiumi sufficientemente forti da trasportare ciottoli, che all'assenza di affioramenti rocciosi di basalto.\nNonostante la rarit\u00e0, sono stati trovati sparsi ed isolati alcuni nuclei e schegge appartenenti alla tecnologia definita Mode I. Come riportato dagli archeologi, \"i sopralluoghi e gli scavi hanno dimostrato che i primi ominidi utilizzavano arnesi in pietra durante il Pliocene di Hata\". Inoltre, \"non \u00e8 attualmente possibile identificare con certezza i creatori dei primi utensili in pietra trovati qui o a Gona, anche se l'Australopithecus garhi \u00e8 oggi il solo ominide ricuperato dai sedimenti di Hata\".\nLa dimostrazione dell'esistenza di utensili in pietra deriva anche dalle ossa dei grandi mammiferi, come gli alcelafini (bovini selvatici) e l'Hipparion (cavallo a tre dita estinto), che mostrano i segni di colpi di macellazione compresi quelli per rimuovere la lingua. \"Si tratta dei pi\u00f9 antichi colpi documentati portati da ominidi, che stavano probabilmente lavorando le ossa per estrarne il midollo interno\". Come fatto notare dagli archeologi, le prove fornite dal sito mostrano che \"una delle principali funzioni dei primi utensili era di recuperare la carne e il midollo dalle grandi carcasse. Successivamente nel Pliocene si evolse nell'uso della tecnica di macellazione operata da ominidi\".\nDakanihylo.\nLo strato Dakanihylo \u00e8 spesso dai 22 ai 45 metri, ed \u00e8 formato da arenaria di pomice. Viene datato a un milione di anni fa, e si trova nella met\u00e0 meridionale dell'horst di Bouri. I fossili fanno pensare ad una prateria aperta (377 specie di bovini tra cui tre nuove specie e due nuovi generi), e habitat accanto all'acqua (come l'antilope Cobo e numerosi ippopotami).\nNello strato di Dakanihylo sono stati trovati antichi utensili in pietra risalenti alla Cultura acheuleana, come amigdale e clave, e segni di macellazione su ossa di equini, bovini ed ippopotami.\nTra i fossili di \"Homo erectus\" si trova il reperto BOU-VP-2/66 e il teschio di Daka, un teschio incompleto con una capacit\u00e0 cranica di 995\u00a0cm3. Questi fossili di \"Homo erectus\" sono importanti dato che \u00e8 stato ipotizzato che gli \"H. erectus\" africani ed asiatici fossero specie diverse. Questi fossili, invece, non supportano \"\"l'ipotesi di una profonda cladogenesi tra H. erectus africano ed asiatico\" e indicherebbero che \"la suddivisione geografica dei primi Homo erectus in specie separate sia biologicamente errata\"\". Inoltre suggeriscono l'idea che il taxon dell'homo erectus \"in un milione di anni abbia colonizzato buona parte del Vecchio Mondo senza speciazioni. Una scoperta di considerevole significato biogeografico e comportamentale\".\nHerto.\nLo strato Herto prende il nome da un villaggio locale, ed \u00e8 spesso dai 15 ai 20 metri. Si trova nella parte sudoccidentale dell'horst di Bouri, ed \u00e8 formato da due strati, uno inferiore ed uno superiore. La divisione tra Basso e Alto Herto \u00e8 caratterizzata da una superficie di erosione riempita di ciottoli arrotondati.\nBasso Herto.\n\u00c8 composto da strati di lignite, carbonato rosa e argilla limosa di origine prevalentemente lacustre contenente gasteropodi e bivalvi. \u00c8 databile a circa 260\u00a0000 anni fa. Sono stati rinvenuti utensili del tardo acheuleano assieme a \"resti di ominidi ancora sconosciuti\". Gli ominidi di questo ambiente vivevano nei pressi di un lago di acqua dolce, ed uccidevano grandi mammiferi, come gli ippopotamidi.\nAlto Herto.\nL'Alto Herto varia dai depositi fluviali e lacustri degli strati pi\u00f9 bassi all'arenaria gialla, ed occupa un periodo che va da 160\u00a0000 a 154\u00a0000 anni fa. Subito sopra la superficie di erosione che separa i due strati si trova l'arenaria vulcanica ed i depositi di ghiaia con spessori diversi. La colorazione varia dal giallo-marrone al grigio, e mostra sedimenti contenenti rocce di pomice con un diametro che raggiunge i 15\u00a0cm. Questo strato ha fornito tutti i resti umani ed i relativi utensili dell'Alto Herto. Alla sommit\u00e0 lo strato \u00e8 ricoperto da tufo vulcanico. Un'importante caratteristica \u00e8 che due strati vulcanici di cenere molto fine si trovano uno proprio sotto i fossili degli ominidi ed uno sopra, permettendo cos\u00ec una precisa datazione all'argon-argon tra i 160\u00a0000 ed i 154\u00a0000 anni fa. Questo \u00e8 importante \"perch\u00e9 una datazione precisa della fauna e dei manufatti di molti siti dell'Africa del Pleistocene si \u00e8 dimostrata notoriamente difficoltosa\".\nIn questo strato sono stati rinvenuti utensili risalenti al Mesolitico e resti di Homo sapiens idaltu. Molti utensili sono grattatoi, raschiatoi e vari nuclei in pietra. Asce a mano, picconi e lame sono rari. Buona parte degli utensili in pietra sono fatti di basalto a grana fine, tranne le punte e lame che erano fatte di ossidiana. Molti appaiono ricavati con la tecnica Levallois. Sono comparabili con quelli trovati nello strato Garba III a Melka Kunture. Come a Herto, Garba III include asce a mano dell'Acheueleano finale, ricavate con la tecnica Levallois, e molti utensili ritoccati in silice (grattatoi laterali e terminali, coltelli con impugnatura, bulini, unifacciali e bifacciali). Il sito di Garba III viene considerato di transizione tra l'Acheuleano e il Mesolitico.\nIn questo strato si trovano numerose ossa di ippopotamo: \"sono stati trovati abbondanti resti di piccoli di ippopotamo, soprattutto neonati o di poche settimane, sparsi insieme ad adulti macellati\".\nPratiche funerarie.\nQuindici dei ventiquattro frammenti di scheletri umani recuperati dall'Alto Herto mostrano incisioni dovute a rimozione di tessuti molli. \u00c8 stato fatto notare che \"\"quest'ultimo stile di modifica della superficie ossea non \u00e8 quasi mai presente nei resti di ominidi o di fauna non umana utilizzati per l'alimentazione, e quindi difficilmente dimostra un comportamento utilitaristico o economico\".\" Su un teschio, \"\"questa manipolazione deve essere avvenuta dopo l'asportazione della mandibola. Indicherebbe quindi la rimozione intenzionale e volontaria di tessuti molli come i vasi alla base del cranio, nervi e muscoli. Il reperto \u00e8 totalmente privo della regione occipitale circostante il foramen magnum ed inoltre i bordi sono smussati e ripuliti, come pure le superfici parietali\".\"\nLo studio etnografico di culture moderne fa ipotizzare che questa manipolazione post-mortem fosse dovuta a \"\"cura dei resti umani come parte delle pratiche funerarie\".\""}
{"id": "3886983", "revid": "47053825", "url": "https://it.wikipedia.org/wiki?curid=3886983", "title": "Piana di Marcesina", "text": ""}
{"id": "3886984", "revid": "38120", "url": "https://it.wikipedia.org/wiki?curid=3886984", "title": "Expo 1851", "text": ""}
{"id": "3886985", "revid": "123009948", "url": "https://it.wikipedia.org/wiki?curid=3886985", "title": "Fritz Fischer (storico)", "text": "Teorie.\n\"Assalto al potere mondiale\", la sua opera principale, segn\u00f2 una svolta fondamentale negli studi sulle origini e sullo svolgimento della prima guerra mondiale. L'autore utilizz\u00f2 una grande quantit\u00e0 di documentazione archivistica originale, ritenendo che la Germania fu la principale responsabile nello scoppio della guerra, a causa delle sue aspirazioni all'espansione imperialistica globale in Europa e nel Mondo, perseguite tenacemente fin dalla fondazione del II Reich e continuate coerentemente durante tutta la guerra. La tesi gli procur\u00f2 aspre critiche nella Germania Occidentale."}
{"id": "3886986", "revid": "287204", "url": "https://it.wikipedia.org/wiki?curid=3886986", "title": "Zavraty", "text": ""}
{"id": "3886987", "revid": "287204", "url": "https://it.wikipedia.org/wiki?curid=3886987", "title": "Zvikov", "text": ""}
{"id": "3886990", "revid": "149485", "url": "https://it.wikipedia.org/wiki?curid=3886990", "title": "American Express \u2013 TED Open 2011", "text": ""}
{"id": "3886991", "revid": "16066", "url": "https://it.wikipedia.org/wiki?curid=3886991", "title": "American Express \u2013 TED Open 2011 - Singolare", "text": ""}
{"id": "3886992", "revid": "16066", "url": "https://it.wikipedia.org/wiki?curid=3886992", "title": "American Express \u2013 TED Open 2011 - Doppio", "text": ""}
{"id": "3886994", "revid": "729019", "url": "https://it.wikipedia.org/wiki?curid=3886994", "title": "SAML S.1", "text": "Il SAML S.1 era un biplano monomotore da ricognizione e addestramento prodotto dall'azienda italiana Societ\u00e0 Anonima Meccanica Lombarda (SAML) negli anni dieci del XX secolo.\nSi trattava di uno sviluppo autonomo del precedente SAML/Aviatik B.I, realizzato su licenza; venne impiegato dal Servizio Aeronautico del Regio Esercito nel corso della prima guerra mondiale.\nStoria del progetto.\nSulla scorta dell'esperienza accumulata con la produzione su licenza dell'Aviatik B.I, nel corso del 1916, la SAML realizz\u00f2 su proprio progetto uno sviluppo del velivolo, teso a migliorarne le prestazioni ed a renderlo pi\u00f9 adatto alle condizioni d'impiego sul fronte italiano.\nRispetto al modello originario vennero apportate modifiche alla fusoliera (mediante un leggero allungamento) ed alle ali; in particolare queste vennero completamente riviste: l'apertura venne leggermente ridotta mentre la superficie risult\u00f2 alla fine pi\u00f9 ampia mentre la struttura venne irrobustita mediante l'installazione di una terza coppia di montanti a collegare i due piani alari di ciascun lato. Un'altra modifica di rilievo fu la sostituzione del motore con uno di potenza maggiore, con un incremento della potenza erogata pari al 60%.\nTecnica.\nIl SAML S.1 era un velivolo dall'aspetto e dalla costruzione, per l'epoca, convenzionale: biplano, monomotore con carrello fisso realizzato in legno e tela.\nLa fusoliera era caratterizzata dalla presenza di due abitacoli distinti, aperti e disposti in tandem; anche in questo caso la disposizione dell'equipaggio prevedeva il pilota nel pozzetto posteriore. Come detto le ali erano collegate tra loro da tre coppie di montanti e da tiranti in cavetto d'acciaio. Gli impennaggi erano di tipo classico monoderiva e mantenevano la caratteristica forma a cuore del progetto originario.\nIl carrello d'atterraggio era semplice, fisso con grandi ruote collegate tramite un assale rigido, integrato posteriormente da un pattino d'appoggio posizionato sotto la fusoliera in prossimit\u00e0 della coda.\nLa propulsione era affidata ad un motore Fiat A.12 in linea raffreddato a liquido in grado di erogare una potenza pari a 260 CV (191,2 kW) ed abbinato ad un'elica bipala in legno.\nL'armamento era costituito da una o due mitragliatrici Lewis o Fiat Mod. 14 tipo Aviazione di cui una disposta al di sopra dell'ala superiore (a disposizione del pilota) e sparante al di fuori del disco dell'elica.\nImpiego operativo.\nIn Italia il velivolo venne utilizzato dal Servizio Aeronautico del Regio Esercito nel corso della prima guerra mondiale; in epoca successiva i biplani della SAML vennero impiegati nelle scuole di volo della Regia Aeronautica ma nelle fonti reperite non \u00e8 specificato sempre per modelli distinti il numero effettivo di esemplari impiegati.\nLa 111\u00aa Squadriglia diventa operativa sugli S.1 dalla met\u00e0 di aprile 1917.\nLa 112\u00aa Squadriglia nasce sugli S.1 dal 23 aprile 1917 volandoci fino al 20 luglio.\nLa 113\u00aa Squadriglia nasce con gli S.1 da 10 maggio 1917.\nLa 120\u00aa Squadriglia ha un incidente di volo con un S.1 il 6 ottobre 1917.\nAlcuni esemplari sarebbero stati impiegati nelle operazioni in Libia nel corso degli anni venti.\nTre le notizie reperite, figura che alcuni SAML S.1 siano stati impiegati dalle forze governative del Paraguay nel corso della rivoluzione del 1922; due esemplari superstiti fecero parte della nuova \"Escuela de Aviaci\u00f3n Militar\" fondata nel febbraio del 1923."}
{"id": "3886995", "revid": "287204", "url": "https://it.wikipedia.org/wiki?curid=3886995", "title": "Barbavara", "text": "Barbavara (\"Cas\u00ecn Barbavara\" in dialetto lomellino) \u00e8 l'unica frazione del comune lombardo di Gravellona Lomellina.\nStoria.\nIl nome della frazione \u00e8 dovuto ai Conti Barbavara, feudatari di Gravellona Lomellina fin dal XVI secolo.\nMonumenti.\nI principali monumenti di Barbavara sono:"}
{"id": "3886997", "revid": "599013", "url": "https://it.wikipedia.org/wiki?curid=3886997", "title": "Jos\u00e9 Orlando Vinha Rocha Semedo", "text": "Carriera.\nClub.\nHa trascorso quasi tutta la carriera nel Porto, con cui vinse tutto ci\u00f2 che c'era da vincere in Portogallo (otto campionati, quattro coppe e sei supercoppe), arrivando a conquistare sia la prima storica Coppa dei Campioni che la Coppa Intercontinentale.\nChiuse la carriera nel Salgueiros.\nNazionale.\nHa disputato 21 partite con la nazionale portoghese, mettendo a segno 2 goal. Ha esordito il 25 gennaio 1989 in amichevole contro la , giocando titolare; due mesi pi\u00f9 tardi mise a segno la sua prima rete in nazionale, in una partita organizzata per festeggiare i 75 anni della Federazione portoghese contro l'. La sua seconda e ultima rete in nazionale fu siglata il 31 marzo 1993 contro la in una partita valida per le Qualificazioni al campionato mondiale di calcio 1994."}
{"id": "3886998", "revid": "287204", "url": "https://it.wikipedia.org/wiki?curid=3886998", "title": "Zabovresky", "text": ""}
{"id": "3886999", "revid": "767487", "url": "https://it.wikipedia.org/wiki?curid=3886999", "title": "Mogg Megone, an Indian Romance", "text": "Mogg Megone, an Indian Romance \u00e8 un cortometraggio muto del 1909. Il nome del regista non viene riportato nei credit del film. La sceneggiatura, firmata da Eugene Mullin, \u00e8 tratta dal poema di John Greenleaf Whittier.\nTrama.\nPaul Bonythau commercia con gli indiani e quando chiede al capo trib\u00f9 Mogg Megone di vendergli un pezzo di terra, quest'ultimo rifiuta tutte le offerte che gli fa il mercante. Alla fine i due si mettono d'accordo: Bonythau potr\u00e0 avere il terreno se ceder\u00e0 a Mogg Megone sua figlia Ruth. Quando la ragazza viene a sapere del patto, \u00e8 terrorizzata e rifiuta categoricamente di sposare l'indiano che si \u00e8 recato alla capanna di Bonythau insieme a un compagno. Dopo grandi bevute, Mogg Malone cade a terra, ubriaco fradicio. Ruth chiede al padre di salvarla da quell'orrendo destino, incontrando il suo rifiuto. Disperata, prende il coltello dalla cintura del padre e uccide l'indiano. Faldone, l'altro indiano, corre dalla sua gente. Mentre Ruth si reca da un padre gesuita per confessarsi, gli indiani attaccano la casa di Bonythau che viene data alle fiamme. Poi si mettono sulle tracce della ragazza. Ne ritroveranno il corpo sulle rive del fiume Saco.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Vitagraph Company of America, il film - un breve cortometraggio di 119 metri - usc\u00ec nelle sale cinematografiche USA il 2 marzo 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Vitagraph, \"And His Coat Came Back\"."}
{"id": "3887003", "revid": "767487", "url": "https://it.wikipedia.org/wiki?curid=3887003", "title": "La grande scrofa nera", "text": "La grande scrofa nera \u00e8 un film del 1972 diretto da Filippo Ottoni.\nTrama.\n\"La grande scrofa nera\" \u00e8 un'espressione che viene data alla famiglia Mazzara, composta da Enrico, aperto agli interessi dei nuovi tempi, dalla nonna, da suo padre, una persona autoritaria, e i suoi quattro fratelli. Enrico sposa Anita, ma, dato che alla famiglia non piacciono gli estranei, la nuova arrivata non riesce ad ambientarsi, soprattutto per i continui conflitti accesi che si verificano in casa e dai quali vorrebbe fuggire.\nAnita incontra il medico Ramez, con cui fugge, quest'ultimo per\u00f2 muore in viaggio per colera. Enrico la raggiunge, cerca di riportarla a casa, desideroso di ucciderla, ma recede nei suoi propositi e cerca di riallacciare un rapporto con lei. I fratelli violentano a turno la cognata per ordine del padre e quando lo viene a sapere, Enrico uccide i fratelli, la sorella e il padre, poi fugge con la nonna e con la moglie, che morir\u00e0 in manicomio, consegnandosi infine alla polizia."}
{"id": "3887005", "revid": "729019", "url": "https://it.wikipedia.org/wiki?curid=3887005", "title": "Cubitiera", "text": "La Cubitiera (\"Cubiti\u00e8re\" in lingua francese; \"Elbowpiece\" o \"Couter\" in lingua inglese; \"Ellen-bogenkachel\" o \"Meusel\" in lingua tedesca; \"Na\u0142okcica\" in lingua polacca) \u00e8 la parte dell'armatura a piastre che protegge il gomito ed articola tra loro le componenti del bracciale: il vambrace ed il rebrace. Apparsa in Europa nel XIII secolo, rest\u00f2 in uso sino al XVII secolo nelle armature per i corazzieri.\nStoria.\nLa cubitiera (da \"cubito\", lat. \"cubitum\", i.e. gomito) comparve nella panoplia dei \"milites\" basso-medievali nel XIII secolo quale componente aggiuntiva della cotta di maglia: realizzata in piastra di ferro, garantiva maggior protezione alla delicata articolazione dell'arto superiore.\nNel corso del XIV secolo la valenza difensiva della cubitiera venne amplificata con l'aggiunta di rondelle a protezione dell'incavo del braccio, pi\u00f9 o meno concomitantemente alla diffusione della rondella ascellare di rinforzo allo spallaccio. Successivamente, all'aprirsi del XV secolo, quando l'armatura \"mista\" maglia-piastra metallica evolvette verso l'armatura a piastre, la cubitiera, pur mantenendo le sue specifiche mansioni di difesa passiva del gomito, assunse un nuovo ruolo fondamentale: la piastra proteggente l'articolazione centrale dell'arto superiore divenne essa stessa articolazione collegante le due componenti tronco-coniche di piastra in ferro destinate a proteggere l'avambraccio ed il braccio: vambrace e rebrace. Al volgere del Quattrocento, con il diffondersi dell'armatura gotica, la cubitiera assunse la sua forma definitiva, sviluppata in fogge fantasiose e dimensioni considerevoli dagli armorari del tempo. Solitamente, il pezzo portato a protezione del braccio destro, il braccio \"armato\", era quello pi\u00f9 voluminoso e sporgente, onde garantire maggior protezione al gomito pi\u00f9 esposto ai colpi di spada, scure, ecc. La cubitiera di sinistra, protetta esternamente dallo scudo, era invece meno ingombrante.\nI grandi sconvolgimenti alla prassi militare europea del XVI secolo (diffusione delle armi da fuoco per fanteria e cavalleria, abbandono dell'uso attivo dello scudo in battaglia, codifica del modello strategico \"Pike and Shot\", ecc.), concomitantemente al diffondersi dell'uso dell'armatura a piastre, seppur in modelli \"alleggeriti\", a corpi di fanteria oltre che di cavalleria, spinse in favore di una nuova evoluzione della cubitiera.\nLa cavalleria pesante, ora armata di pistola a ruota e spada e non pi\u00f9 di lancia e scudo, necessitava di piena mobilit\u00e0 delle braccia e di protezione uniforme sui gomiti, tanto quanto la fanteria pesante (es. lanzichenecchi) armata di picca ed archibugio. La cubitiera divenne un solido manufatto in acciaio, di dimensioni quando pi\u00f9 contenute possibili, interamente avvolgente l'articolazione e sviluppante delle \"orecchiette\" capaci di avvolgere, senza eccessivo ingrombro, le componenti del bracciale.\nLa successiva evoluzione del rebrace in una manica di lamelle d'acciaio (XVII secolo) non impatt\u00f2 significativamente sulla forma della cubitiera che rest\u00f2 invariata sino al suo abbandono, al volgere del Seicento.\nCostruzione.\nLa cubitiera fu certamente una delle componenti dell'armatura a piastre che pi\u00f9 mut\u00f2 il suo aspetto durante i vari secoli d'utilizzo:"}
{"id": "3887006", "revid": "729019", "url": "https://it.wikipedia.org/wiki?curid=3887006", "title": "Sclavo Automobili", "text": "La Sclavo Automobili \u00e8 stata un'azienda automobilistica torinese, attiva dal 1911 al 1914.\nStoria.\nAzienda di piccole dimensioni con sede a Torino, nella sua storia realizz\u00f2 un solo modello, la \"Eridano\". La Eridano aveva un motore a 4 cilindri con una cilindrata di 1693 cm\u00b3 che sviluppava una potenza di 10 CV. Era venduta a un prezzo di 5.500 lire che, cosa atipica in quel periodo, comprendeva la carrozzeria e tutti gli accessori, e non solo l'autotelaio da dover completare presso un carrozziere."}
{"id": "3887011", "revid": "1972648", "url": "https://it.wikipedia.org/wiki?curid=3887011", "title": "Carlo Francesco Bizzaccheri", "text": "Il suo lavoro fu prevalentemente incentrato sugli stili Barocco e Rococ\u00f2.. Le sue opere, prevalentemente in edifici religiosi nelle vicinanze di Roma, includono la fontana in Piazza della Bocca della Verit\u00e0.\nBiografia.\nBizzaccheri fu a bottega presso l'architetto Carlo Fontana e successivamente divenne membro della Congregazione dei Virtuosi al Pantheon. Non \u00e8 noto per monumenti di grandi dimensioni e rilievo; effettivamente, non costru\u00ec mai una chiesa durante la sua vita, ma costru\u00ec piccole cappelle all'interno di grandi chiese. Queste cappelle si ritrovano solitamente in numerose chiese cattoliche europee.\nDedicate ad un solo santo, venivano commissionate da membri della nobilt\u00e0 che le acquistavano come future tombe di famiglia. Per questo, lo stile di decorazione e realizzazione delle cappelle poteva risultare diverso da quello delle cappelle antistanti, nonch\u00e9 dalla chiesa nelle quali erano inserite, poich\u00e9 ogni mecenate, attraverso il suo architetto, mostrava il culto, la devozione e la ricchezza propri. Lo stile Barocco, attraverso il quale si esprimeva talvolta l'opera di Bizzaccheri, con il suo generoso uso di sculture elaborate e pitture dorate, era un veicolo attraverso il quale i ricchi mostravano, se non la loro devozione, tanto pi\u00f9 la ricchezza posseduta in vita."}
{"id": "3887015", "revid": "770813", "url": "https://it.wikipedia.org/wiki?curid=3887015", "title": "Beechcraft Baron", "text": "Il Beechcraft Baron \u00e8 un aereo da trasporto leggero/utility bimotore ad ala bassa sviluppato nei tardi anni cinquanta ed inizialmente prodotto dall'azienda statunitense Beech Aircraft Corporation a partire dai primi anni sessanta; attualmente \u00e8 realizzato, nelle sue ultime versioni, dalla Hawker Beechcraft Corporation, azienda del gruppo Onex Holding Corporation.\nIl Baron, variante del Beechcraft Bonanza o pi\u00f9 specificatamente del Travel Air, venne introdotto nel 1961 affiancando l'offerta del bimotore Twin Bonanza in quanto, pur avendo delle caratteristiche in comune, l'azienda ritenne che i due fossero modelli interamente differenti e rivolti a tipologie di mercato non in concorrenza.\nBench\u00e9 originariamente progettato per il mercato dell'aviazione civile, le sue caratteristiche ne hanno suggerito la proposta anche sul mercato militare sviluppandone anche una versione, identificata come T-42/T-42AT Cochise, specificatamente sviluppata come aereo da addestramento per lo United States Army, l'esercito statunitense.\nUtilizzatori.\nCivili.\nCanada\nCuriosit\u00e0.\nIl Beechcraft Baron era il tipo di aereo che nel film Airport '75 entrava in collisione frontale con un Boeing 747."}
{"id": "3887016", "revid": "767487", "url": "https://it.wikipedia.org/wiki?curid=3887016", "title": "A Brave Irish Lass", "text": "A Brave Irish Lass \u00e8 un cortometraggio muto del 1909. Il nome del regista non viene riportato nei credit del film che ha come supervisore J. Stuart Blackton.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Vitagraph Company of America, il film usc\u00ec nelle sale cinematografiche statunitensi il 20 marzo 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Vitagraph, \"A Friend in the Enemy's Camp\"."}
{"id": "3887017", "revid": "287204", "url": "https://it.wikipedia.org/wiki?curid=3887017", "title": "Zimutice", "text": ""}
{"id": "3887024", "revid": "767487", "url": "https://it.wikipedia.org/wiki?curid=3887024", "title": "Nel regno della felicit\u00e0", "text": "Nel regno della felicit\u00e0 (\"Old King Cole\") \u00e8 un cartone animato del 1933, incluso nella collana \"Sinfonie allegre\", basato sul personaggio di un'omonima fiaba popolare britannica, uscito il 29 luglio 1933.\nTrama.\nUna notte in un paese incantato, tutte le creature della favole escono dai loro libri per recarsi nella reggia di Re Cole, il sovrano di tutte le favole. Dentro la grande sala dei banchetti vengono presentati vari numeri e spettacoli recitati da ogni animale immaginabile, fino a quando scocca la mezzanotte e ogni creatura fa ritorno nel proprio libro, compreso il loro sovrano.\nEdizioni Home Video.\nDVD.\nIl cortometraggio \u00e8 stato incluso nel DVD \"Le fiabe volume 4: La lepre e la tartaruga e altre storie\"."}
{"id": "3887025", "revid": "767487", "url": "https://it.wikipedia.org/wiki?curid=3887025", "title": "Mos\u00e8 (film 1909)", "text": "Mos\u00e8 (\"The Life of Moses\") \u00e8 un film muto del 1909 diretto da J. Stuart Blackton (in Silent Era appare come regista anche il nome di Charles Kent).\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Vitagraph Company of America in cinque parti, la prima delle quali usc\u00ec nelle sale cinematografiche statunitensi il 4 dicembre 1909. La seconda, con il titolo \"Forty Years in the Land of Midian\", usc\u00ec il 4 gennaio 1910; la terza, \"The Plagues of Egypt and the Deliverance of the Hebrew\", il 25 gennaio 1910; la quarta, \"The Victory of Israel\", il 12 febbraio 1910; la quinta, \"The Promised Land\", il 19 febbraio 1910.\nIn Italia venne distribuito nel 1915."}
{"id": "3887040", "revid": "599013", "url": "https://it.wikipedia.org/wiki?curid=3887040", "title": "Gregorio Benito", "text": "Carriera.\nGioc\u00f2 nella maggior parte della carriera con il Real Madrid, con il quale vinse 6 volte la Liga e 5 la Copa del Rey.\nIn vecchiaia fu afflitto dalla malattia di Alzheimer. Nel marzo del 2020 contrasse anche il coronavirus, morendo poi il 2 aprile."}
{"id": "3887041", "revid": "599013", "url": "https://it.wikipedia.org/wiki?curid=3887041", "title": "Jos\u00e9 Filipe Correia Semedo", "text": "Carriera.\nClub.\nHa trascorsa la prima parte della carriera nelle serie minori portoghesi nell'Odivelas, per poi raggiungere la massima serie al Rio Ave nel 2008-2009; nella stessa stagione \u00e8 emigrato a Cipro, nell'APOP Kinyras. Con questa maglia ha vinto il titolo di capocannoniere nel 2009-2010. In seguito ha giocato nell'Apollon Limassol e nell'Enosis Paralimni.\nNazionale.\nAvendo anche il passaporto capoverdiano ha giocato con la Nazionale capoverdiana."}
{"id": "3887042", "revid": "116730146", "url": "https://it.wikipedia.org/wiki?curid=3887042", "title": "Emiliano Gallione", "text": "Biografia.\nDopo aver diretto diverse decine di partite in Serie C, esord\u00ec in B il 29 agosto 2009 dirigendo la gara Triestina-Grosseto (1-0), valida per la seconda giornata del campionato 2009-2010. In quella stagione diresse diciannove gare tra i cadetti e una in massima serie, Parma-Livorno (4-1) del 16 maggio 2010.\nNel luglio 2010, con la scissione tra CAN A e CAN B, viene inserito nell'organico della seconda; nel 2010-2011 ha dunque diretto venticinque gare del campionato di Serie B e in un'altra sfida di A, Palermo-Chievo (1-3).\nIl 2 luglio 2012 venne dismesso dalla CAN B per normale avvicendamento, concludendo cos\u00ec la sua carriera arbitrale con un bilancio di tre gare in Serie A, sessantatr\u00e9 di Serie B e quattro di Coppa Italia; ha successivamente rivestito il ruolo dirigenziale di addetto all'arbitro per Novara (2013-2014) e (dal 2014 al 2019).\nSvolge attualmente consulenza per club di calcio professionistico, per approfondimento del regolamento, psicologia arbitrale e relazioni sul terreno di gioco, col fine di miglioramento della performance e limitazione dei provvedimenti disciplinari ai soli funzionali alle esigenze di squadra. In tale ambito ha collaborato attivamente da consulente tecnico per quattro stagioni con l'Udinese Calcio prima squadra e primavera (stagioni 2013-2014 e dalla 2015 alla 2018), intervallate da una parentesi alla SSC Napoli prima squadra nella stagione 2014-2015, con allenatore Rafa Benitez. A inizio della stagione 2019-2020 collabora con Bologna Calcio prima squadra e, nel prosieguo, con Como Calcio 1907 militante in Lega Pro."}
{"id": "3887044", "revid": "599013", "url": "https://it.wikipedia.org/wiki?curid=3887044", "title": "Jos\u00e9 Laiolo", "text": "Caratteristiche tecniche.\nGiocava come interno o come centravanti."}
{"id": "3887050", "revid": "303875", "url": "https://it.wikipedia.org/wiki?curid=3887050", "title": "Gufo panciabarrata", "text": ""}
{"id": "3887056", "revid": "110157", "url": "https://it.wikipedia.org/wiki?curid=3887056", "title": "Coppa Italia 2011-2012 (calcio femminile)", "text": "L'edizione 2011-2012 \u00e8 stata la quarantesima della storia della Coppa Italia di calcio femminile ed \u00e8 stata vinta dal Brescia, in finale contro il Napoli.\nSquadre partecipanti.\nAl torneo di Coppa Italia di calcio femminile sono iscritte le 14 squadre che di Serie A e 50 delle 53 squadre di Serie B (non hanno partecipato OBI Brixen, Packcenter Imola e Villacidro Villgomme).\nQuarti di finale.\nLe partite sono state disputate in gara unica il 24 e 25 gennaio 2012.\nSemifinali.\nLe partite sono state disputate in gara unica il 26 maggio 2012."}
{"id": "3887060", "revid": "303875", "url": "https://it.wikipedia.org/wiki?curid=3887060", "title": "Gufo cigliafulve", "text": ""}
{"id": "3887064", "revid": "767487", "url": "https://it.wikipedia.org/wiki?curid=3887064", "title": "Re Mida (film)", "text": "Re Mida (\"The Golden Touch\") \u00e8 un film del 1935 prodotto e diretto da Walt Disney. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla United Artists il 22 marzo 1935 e basato sul mito di re Mida; fu l'ultimo film diretto da Disney. Partecip\u00f2 in concorso alla 3\u00aa Mostra internazionale d'arte cinematografica di Venezia.\nTrama.\nIl ricchissimo re Mida \u00e8 ossessionato dall'oro, pur possedendone gi\u00e0 enormi quantit\u00e0, ne desidera sempre di pi\u00f9. Un giorno, mentre lui conta il denaro in una cripta, appare un elfo di nome Gianloro che possiede la capacit\u00e0 di trasformare in oro tutto ci\u00f2 che tocca. Mida supplica Gianloro di donare anche a lui questo potere; l'elfo per\u00f2 ammonisce il re che per lui il tocco d'oro sarebbe una maledizione, ma Mida insiste e Gianloro decide di accontentarlo. Inizialmente Mida \u00e8 entusiasta del suo nuovo potere e ne prova gli effetti trasformando in oro varie cose nel suo giardino. Purtroppo al momento di pranzare, si accorge di non poter pi\u00f9 n\u00e9 mangiare n\u00e9 bere perch\u00e9 anche il cibo e le bevande che tocca diventano oro. Terrorizzato dalla possibilit\u00e0 di morire di fame, Mida inizia a soffrire di allucinazioni e, dopo aver visto la sua ombra trasformarsi in un Tristo Mietitore dorato che lo minaccia, fugge nella cripta, invocando Gianloro. Qui appare di nuovo Gianloro, a cui Mida offre tutto il suo oro e il suo regno per un hamburger. L'elfo accetta allora di liberare il re dalla maledizione in cambio di tutto ci\u00f2 che possiede. Gianloro infine si congratula col re per avere capito quanto l'avidit\u00e0 pu\u00f2 portare sulla cattiva strada. Cos\u00ec tutte le ricchezze di Mida scompaiono, anche il suo castello e i suoi abiti; come promesso l'elfo gli lascia per\u00f2 un hamburger con la cipolla. Il re \u00e8 felice perch\u00e9 pu\u00f2 finalmente sfamarsi.\nDistribuzione.\nEdizione italiana.\nIl film fu distribuito in Italia nel 1936 in lingua originale. Fu doppiato dalla Royfilm per l'inclusione nella VHS \"Silly Symphonies vol. 2\" del febbraio 1987, e poi ridoppiato dalla stessa societ\u00e0 per la trasmissione televisiva nel 1995.\nEdizioni home video.\nDVD.\nUna volta restaurato, il cortometraggio fu incluso nel primo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. In America del Nord fu incluso anche nel terzo volume della collana \"Timeless Tales\" (uscito il 3 gennaio 2006) e nel DVD \"The Wind in the Willows\" (uscito il 19 maggio 2009 come quinto volume della collana \"Walt Disney Animation Collection\"). In Italia \u00e8 invece incluso nel DVD \"La lepre e la tartaruga e altre storie\", uscito il 23 ottobre 2009 come quarto volume della collana \"Le fiabe\"."}
{"id": "3887068", "revid": "124537016", "url": "https://it.wikipedia.org/wiki?curid=3887068", "title": "L'indifferente", "text": "L'indifferente \u00e8 una novella di Marcel Proust scritta nell'estate del 1893 e pubblicata sulla rivista \"La Vie contemporaine\" il 1\u00ba marzo 1896. Il testo era stato espulso da Proust dalla raccolta Les plaisirs et le jours per poi finire dimenticata per pi\u00f9 di settant'anni, quando Philip Kolb riusc\u00ec a ritrovarla e pubblicarla nel 1978 presso l'editore Gallimard. \nLa novella \u00e8 stata messa in relazione col dipinto \"L'indifferente\" di Watteau.\nTrama.\nUn giovane indifferente e considerato da tutti quasi una nullit\u00e0, di nome Lepr\u00e9, attira, proprio per queste sue qualit\u00e0, la curiosit\u00e0 di Madeleine di Gouvres, una giovane vedova considerata la donna pi\u00f9 viziata di Parigi, a parere della signora Lawrence. Ma la donna non riesce a conquistare il giovane perch\u00e9 la sua indifferenza lo ha reso irraggiungibile, per motivi che la donna cerca di scoprire ma che, indagando, si fanno misteriosi e lontani. Storia di una passione bruciante e contrastata, assume in s\u00e8 quell'atmosfera e quei sentimenti gi\u00e0 inconfondibilmente proustiani.\nLa novella prende spunto da un'esperienza autobiografica dell'autore con la principessa di Wagram, quella di un sospirato incontro in casa della donna.\nProust parla della novella in una lettera all'amico Reynaldo Hahn del 22 settembre 1894, quando decide di escluderla da \"I piaceri e i giorni\" (1896) e sostituirla con un'altra, \"La Mort de Baldassarre Silvande, vicomte de Sylvanie\", che al momento gli sembrava migliore."}
{"id": "3887072", "revid": "72396", "url": "https://it.wikipedia.org/wiki?curid=3887072", "title": "Enrique Orizaola", "text": ""}
{"id": "3887073", "revid": "287204", "url": "https://it.wikipedia.org/wiki?curid=3887073", "title": "Sindrome di Warkany", "text": "La sindrome di Warkany sono due entit\u00e0 nosologiche identificate da Joseph Warkany (1902-1992):"}
{"id": "3887074", "revid": "118528766", "url": "https://it.wikipedia.org/wiki?curid=3887074", "title": "Coppa Italia Lega Nazionale Pallacanestro 2000-2001", "text": "La Coppa Italia Lega Nazionale Pallacanestro 2000-2001 \u00e8 stata la quarta edizione della manifestazione. \u00c8 stata organizzata per squadre di Serie B d'Eccellenza, massimo livello dilettantistico dei campionati.\nLa formula prevede una fase iniziale di qualificazione (\"Challenge Round\"), seguita poi dai sedicesimi, ottavi e quarti di finale. Per tutte le sfide sono previste gare di andata e ritorno. Le fasi finali (con la formula delle \"final four\") si svolgono a Pavia.\nParticolarit\u00e0 di questa competizione \u00e8 che le partite possono finire in parit\u00e0.\nRisultati.\nSedicesimi di finale.\nAndata: 25 ottobre 2000; ritorno: 1\u00ba novembre 2000.\nOttavi di finale.\nAndata: 28 novembre 2000; ritorno: 1\u00ba dicembre 2000.\nQuarti di finale.\nAndata: 21 dicembre 2000; ritorno: 4 gennaio 2001.\nFase finale.\nLe \"final-four\" si sono svolte a Pavia.\nSemifinali.\nData: 11 aprile 2001\nFinale.\nData: 12 aprile 2001\nRoster squadra campione.\nSacil Pavia: Alberto Angiolini, Fabio Di Bella, Andrea Zatti, Francesco Gori, Andrea Della Valentina, Damiano Dalfini, Federico Bellina, Marco Rolando, Davide Vecchiet, Matteo Cavallini"}
{"id": "3887075", "revid": "767487", "url": "https://it.wikipedia.org/wiki?curid=3887075", "title": "Jan Johnsen S\u00f8rensen", "text": ""}
{"id": "3887076", "revid": "599013", "url": "https://it.wikipedia.org/wiki?curid=3887076", "title": "Jean-Philippe Ruggia", "text": "Carriera.\nNel 1984 partecipa al campionato francese monomarca Yamaha, titolo che vince l'anno successivo. Il debutto nel motomondiale avviene nel 1986 nella classe 250 nel Gran Premio di casa, mancando per\u00f2 la qualificazione alla gara. Nello stesso anno partecipa al campionato Europeo Velocit\u00e0, giungendo secondo in classifica nella classe 250.\nNel 1987 corre come pilota titolare in 250 per il team Sonauto, importatore francese Yamaha, con cui rimane legato anche negli anni successivi. Inoltre vince il Campionato francese, nella classe Open 250, e prende parte al Bol d'or insieme a Christian Sarron e Patrick Igoa, concludendo al secondo posto.\nRimane con lo stesso team e nella stessa classe anche nel 1988, anno in cui sale per la prima volta sul podio, in Spagna, e nella stagione 1989, nella quale fa segnare due pole position e altri tre piazzamenti a podio; in queste due stagioni ottiene il 7\u00ba posto nella classifica piloti.\nNel 1990, pur restando sempre nella stessa squadra, passa alla 500, classe in cui gareggia anche nell'anno successivo; il suo miglior risultato in gara nei due anni trascorsi nella classe regina, nei quali ha potuto contare su moto ufficiali, \u00e8 un secondo posto del 1990, in Belgio, mentre nelle classifiche finali ottiene prima l'ottavo e poi il decimo posto.\nNel 1992 fa ritorno nella classe 250 correndo con una Gilera GFR 250, moto con cui la casa italiana faceva il suo rientro nel motomondiale; nel corso dell'intera stagione riesce a tagliare il traguardo in sole quattro occasioni, ritirandosi nella maggior parte dei casi.\nL'anno successivo passa al team interno Aprilia e giunge alla vittoria nel GP di Gran Bretagna e poi in Italia. Rimane nella stessa squadra anche nel 1994, annata che lo vede vincere in Spagna e confermare il 6\u00ba posto in classifica gi\u00e0 ottenuto l'anno precedente.\nNel 1995 passa a guidare motociclette Honda ufficiali del team Tech 3; ottiene il suo miglior piazzamento finale in carriera, il 5\u00ba posto, senza salire sul podio. Resta nello stesso team anche nella stagione successiva, chiudendo al 9\u00ba posto.\nNel 1997 viene ingaggiato dal team Millet Racing per correre con una ROC Yamaha nella classe 500, ma rinuncia poco prima dell'inizio della stagione e viene sostituito da Laurent Naveau. Nello stesso anno disputa il Campionato mondiale Endurance, giungendo secondo nella 24 Ore di Le Mans e al 10\u00ba posto nella 8 Ore di Suzuka. Inoltre partecipa come wild-card al round di Monza del mondiale Superbike con una Yamaha, conquistando 2 punti in gara-1.\nNel 1998 partecipa alle prime quattro gare del Campionato mondiale Supersport con una Bimota, prendendo 6 punti nella gara di Monza. Nello stesso anno partecipa al GP d'Olanda del motomondiale nella classe 500 come sostituto dell'infortunato Doriano Romboni, senza riuscire a concludere la gara.\nNegli anni successivi, non trovando pi\u00f9 posto nelle competizioni agonistiche, si dedica alla vita privata, praticando diverse attivit\u00e0 sportive nei pressi di Six-Fours-les-Plages, localit\u00e0 francese sul Mediterraneo.\nDurante la sua carriera Ruggia divenne noto per il suo stile di guida, reso particolare per gli esasperati angoli di inclinazione in curva della sua moto che poi divenne lo standard negli anni successivi. Il pilota francese fu uno dei primi ad adottare la tecnica di toccare e strisciare con il gomito i cordoli e l'asfalto venendo cos\u00ec considerato uno dei pi\u00f9 celebri \"gomitisti\"."}
{"id": "3887077", "revid": "587852", "url": "https://it.wikipedia.org/wiki?curid=3887077", "title": "Jean Philippe Ruggia", "text": ""}
{"id": "3887078", "revid": "1305772", "url": "https://it.wikipedia.org/wiki?curid=3887078", "title": "Jan S\u00f8rensen", "text": "Esistono pi\u00f9 persone note di nome Jan S\u00f8rensen:"}
{"id": "3887079", "revid": "547034", "url": "https://it.wikipedia.org/wiki?curid=3887079", "title": "Takashi Ono", "text": "Biografia.\nLe tredici medaglie conquistate ai Giochi olimpici estivi lo pongono al quarto posto assoluto, a pari merito con Boris Shakhlin, Edoardo Mangiarotti e Ole Einar Bj\u00f8rndalen, nella classifica degli atleti che hanno conquistato il maggior numero di medaglie olimpiche, alle spalle delle 22 di Michael Phelps, le 18 di Larisa Latynina e le 15 di Nikolay Andrianov."}
{"id": "3887081", "revid": "767487", "url": "https://it.wikipedia.org/wiki?curid=3887081", "title": "Mestaruussarja 1946-1947", "text": "La Mestaruussarja 1946-1947 fu la trentottesima edizione della massima serie del campionato finlandese di calcio, la diciassettesima come Mestaruussarja. Il titolo di campione di Finlandia venne assegnato con un torneo a quattro squadre, composto dalle prime due classificate nel campionato organizzato dalla SPL e le prime due del campionato organizzato dalla Suomen Ty\u00f6v\u00e4en Urheiluliitto (TUL), e venne assegnato all'.\nCampionato SPL.\nClassifica finale.\nLegenda:\nNote:\nTorneo per il titolo.\nLa fase finale per il titolo di campione di Finlandia si disput\u00f2 tra le migliori due squadre del campionato SPL (il VIFK e l'HIFK) e le migliori due del campionato TUL (il KTP e il TuTo).\nLegenda:\nNote:"}
{"id": "3887082", "revid": "767487", "url": "https://it.wikipedia.org/wiki?curid=3887082", "title": "I tre orfanelli", "text": "I tre orfanelli (\"Three Orphan Kittens\"), anche conosciuto col titolo I tre gattini orfanelli e I tre micetti orfani, \u00e8 un film del 1935 diretto da David Dodd Hand. \u00c8 un cortometraggio animato prodotto da Walt Disney e facente parte della serie \"Sinfonie allegre\".\nIl film ha ricevuto un Premio Oscar come miglior cortometraggio animato dell'anno. Venne presentato in concorso alla 4\u00aa Mostra del Cinema di Venezia.\nTrama.\nIn una gelida notte d'inverno, tre gattini vengono buttati in mezzo alla neve avvolti in un sacco e, dopo essersi liberati, si avviano in cerca di un riparo e trovano un uscio socchiuso. Vi entrano e scoprono di essere entrati nella dimora di una signora di colore. Dopo aver combinato diversi disastri, i tre gattini vengono scovati e presi dalla signora. Proprio quando la signora sta per buttare fuori i gattini, giunge una bambina che chiede alla signora se pu\u00f2 averli, e lei accetta. I gattini vengono cos\u00ec adottati dalla fanciulla che li veste come dei bambolotti e gli d\u00e0 da bere il latte col ciuccio.\nDistribuzione.\nIl cartone usc\u00ec negli Stati Uniti il 26 ottobre 1935. In Italia usc\u00ec col titolo \"I tre orfanelli\" nel 1937. Nel 1967 venne ridistribuito col titolo \"Tre micetti orfani\". Negli anni '90, in occasione della distribuzione in videocassetta, venne ulteriormente rinominato, in \"I tre gattini orfanelli\", e ridoppiato."}
{"id": "3887084", "revid": "767487", "url": "https://it.wikipedia.org/wiki?curid=3887084", "title": "Alfonso Rodr\u00edguez Salas", "text": "Carriera.\nCon il Barcellona vinse una Copa del Rey nel 1963 ed una Coppa delle Fiere nel 1966."}
{"id": "3887085", "revid": "621682", "url": "https://it.wikipedia.org/wiki?curid=3887085", "title": "Foncho", "text": ""}
{"id": "3887087", "revid": "1543377", "url": "https://it.wikipedia.org/wiki?curid=3887087", "title": "Mestaruussarja 1940", "text": "La Mestaruussarja 1940 fu la trentaduesima edizione della massima serie del campionato finlandese di calcio, non venne giocato a girone unico, ma in formato coppa con partite ad eliminazione diretta. Il torneo vide la vittoria del , che disput\u00f2 l'intero torneo ad Helsinki essendo Viipuri teatro della Guerra d'inverno."}
{"id": "3887091", "revid": "123540710", "url": "https://it.wikipedia.org/wiki?curid=3887091", "title": "Michael McShane", "text": ""}
{"id": "3887092", "revid": "599013", "url": "https://it.wikipedia.org/wiki?curid=3887092", "title": "Enrique Gensana", "text": "Carriera.\nCon il Barcellona vinse per 2 volte la Liga (1959, 1960), per 3 volte la Coppa del Re (1958, 1959, 1963) e per 2 volte la Coppa delle Fiere (1958, 1960)"}
{"id": "3887094", "revid": "621682", "url": "https://it.wikipedia.org/wiki?curid=3887094", "title": "Enric Gensana", "text": ""}
{"id": "3887102", "revid": "123005905", "url": "https://it.wikipedia.org/wiki?curid=3887102", "title": "Mestaruussarja 1942", "text": "La Mestaruussarja 1942 fu la trentaquattresima edizione della massima serie del campionato finlandese di calcio, non venne giocato a girone unico, ma in formato coppa con partite ad eliminazione diretta. Il torneo vide la vittoria dell'."}
{"id": "3887103", "revid": "47767", "url": "https://it.wikipedia.org/wiki?curid=3887103", "title": "Kaleva (nome)", "text": "Origine e diffusione.\nNome di tradizione mitologica, che riprende quello del leggendario antenato dei finlandesi, di origine sconosciuta; il nome del \"Kalevala\", il poema epico della Finlandia, significa letteralmente \"la terra di Kalevi\".\nLa forma estone \"Kalev\", portata anche da un eroe della mitologia estone, corrisponde anche ad una forma ebraica del nome Caleb."}
{"id": "3887104", "revid": "69794", "url": "https://it.wikipedia.org/wiki?curid=3887104", "title": "Coppa Italia di pallacanestro maschile 1969", "text": ""}
{"id": "3887106", "revid": "47767", "url": "https://it.wikipedia.org/wiki?curid=3887106", "title": "Kalevi", "text": ""}
{"id": "3887107", "revid": "47767", "url": "https://it.wikipedia.org/wiki?curid=3887107", "title": "Kalev (disambigua)", "text": ""}
{"id": "3887108", "revid": "1543377", "url": "https://it.wikipedia.org/wiki?curid=3887108", "title": "Distretto di Capaya", "text": "Il distretto di Capaya \u00e8 un distretto del Per\u00f9 nella provincia di Aymaraes (regione di Apur\u00edmac) con 729 abitanti al censimento 2007 dei quali 276 urbani e 453 rurali.\n\u00c8 stato istituito il 12 gennaio 1956."}
{"id": "3887111", "revid": "1310927", "url": "https://it.wikipedia.org/wiki?curid=3887111", "title": "J\u00fabilo Iwata 2012", "text": "Questa voce raccoglie le informazioni riguardanti lo J\u00fabilo Iwata nelle competizioni ufficiali della stagione 2012.\nMaglie e sponsor.\nLe maglie, prodotte dalla Puma, recano sulla parte anteriore lo sponsor Yamaha, accompagnato dalle sponsorizzazioni addizionali Hamamatsu e SALA."}
{"id": "3887113", "revid": "1543377", "url": "https://it.wikipedia.org/wiki?curid=3887113", "title": "Distretto di Caraybamba", "text": "Il distretto di Caraybamba \u00e8 un distretto del Per\u00f9 nella provincia di Aymaraes (regione di Apur\u00edmac) con 1.295 abitanti al censimento 2007 dei quali 1.199 urbani e 96 rurali.\n\u00c8 stato istituito il 14 dicembre 1956."}
{"id": "3887116", "revid": "767487", "url": "https://it.wikipedia.org/wiki?curid=3887116", "title": "Fiori e alberi", "text": "Fiori e alberi (\"Flowers and Trees\") \u00e8 un film del 1932 diretto da Burt Gillett. \u00c8 il primo cortometraggio d'animazione della serie \"Sinfonie allegre\" prodotto a colori, distribuito negli Stati Uniti dalla Columbia Pictures il 30 luglio 1932. \u00c8 inoltre il primo film prodotto in Technicolor a tre colori.\n\"Fiori e alberi\" era gi\u00e0 in produzione in bianco e nero prima che Walt Disney vedesse i test del Technicolor a tre colori di Herbert Kalmus. Decise quindi che \"Fiori e alberi\" sarebbe stato un test perfetto per il procedimento e, malgrado le reticenze del fratello Roy a causa dei costi, fece cestinare ci\u00f2 che era gi\u00e0 stato animato e rifare il film a colori. Il corto fu un successo commerciale e di critica, vincendo il primo Oscar al miglior cortometraggio d'animazione ai premi Oscar 1932 e venendo quindi inserito nel film di montaggio del 1937 \"I capolavori di Walt Disney\". Il successo del colore fece s\u00ec che tutte le successive \"Sinfonie allegre\" venissero prodotte in Technicolor a tre colori, contribuendo a incrementare i profitti della serie fino ad allora deludenti. Il contratto in esclusiva di Disney con la Technicolor, in vigore fino alla fine del 1935, costrinse gli altri animatori come Ub Iwerks e Max Fleischer a usare l'inferiore procedimento a due colori della Technicolor o di societ\u00e0 concorrenti come la Cinecolor.\nTrama.\nIl bosco si risveglia in primavera dopo l'inverno, con fiori, piante e animali che si preparano alla nuova stagione. L'amore sboccia anche per un giovane albero intento a corteggiare una bellissima ed elegante alberella che \u00e8 piantata vicino a lui. L'allegria e la spensieratezza delle serenate che il giovane dedica alla sua bella e la felicit\u00e0 del bosco intero per la coppia suscitano l'invidia di un vecchio albero rinsecchito che cerca a tutti i costi di approfittare della giovane che per\u00f2 rifiuta le sue avances. Quando questi la rapisce, il giovane albero interviene per salvare la sua bella ed ingaggia un duello col vecchio albero che in un primo momento si d\u00e0 per morto nello scontro, approfittando poi della distrazione del giovane albero per sfregare un bastoncino e creare del fuoco col quale appicca un incendio. Di fronte alla minaccia comune, tutti nel bosco si impegnano per domare l'incendio e anche il vecchio albero viene attaccato dal fuoco. Il bosco si salva grazie all'intervento provvidenziale di un gruppo di uccellini che bucano le nuvole provocando una pioggia che spegne le fiamme. Al termine dell'incendio, il vecchio albero \u00e8 morto e circondato dagli avvoltoi, mentre la giovane coppia torna unita e, senza pi\u00f9 ostacoli, pu\u00f2 sposarsi.\nDistribuzione.\nEdizioni home video.\nDVD.\nUna volta restaurato, il cortometraggio fu distribuito in DVD nel secondo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004.\nBlu-ray Disc.\n\"Fiori e alberi\" \u00e8 visibile integralmente nel secondo disco della prima edizione Blu-ray Disc di \"Biancaneve e i sette nani\" (uscita in America del Nord il 6 ottobre 2009 e in Italia il 2 dicembre), in particolare nel dietro le quinte \"Gli Hyperion Studios\"."}
{"id": "3887118", "revid": "287204", "url": "https://it.wikipedia.org/wiki?curid=3887118", "title": "Attenborough", "text": ""}
{"id": "3887119", "revid": "287204", "url": "https://it.wikipedia.org/wiki?curid=3887119", "title": "Jalkapallon suomenmestaruuskilpailut 1908", "text": "La Jalkapallon suomenmestaruuskilpailut 1908 fu la prima edizione del campionato finlandese di calcio. Fu giocato in un formato di coppa e vide la vittoria dell'."}
{"id": "3887120", "revid": "1543377", "url": "https://it.wikipedia.org/wiki?curid=3887120", "title": "Distretto di Chapimarca", "text": "Il distretto di Chapimarca \u00e8 un distretto del Per\u00f9 nella provincia di Aymaraes (regione di Apur\u00edmac) con 2.221 abitanti al censimento 2007 dei quali 1.161 urbani e 1.060 rurali.\n\u00c8 stato istituito il 2 gennaio 1857."}
{"id": "3887123", "revid": "1543377", "url": "https://it.wikipedia.org/wiki?curid=3887123", "title": "Distretto di Colcabamba (Apur\u00edmac)", "text": "Il distretto di Colcabamba \u00e8 un distretto del Per\u00f9 nella provincia di Aymaraes (regione di Apur\u00edmac) con 786 abitanti al censimento 2007 dei quali 532 urbani e 254 rurali.\n\u00c8 stato istituito fin dall'indipendenza del Per\u00f9."}
{"id": "3887124", "revid": "110157", "url": "https://it.wikipedia.org/wiki?curid=3887124", "title": "Chiesa di Sant'Eufemia (Rovigno)", "text": "La chiesa di Sant'Eufemia \u00e8 una chiesa barocca che si trova nel cuore della parte storica di Rovigno, in Croazia.\nStoria e descrizione.\nFu costruita tra il 1725 e il 1736 sulla base di una gi\u00e0 esistente, a sua volta costruita all'inizio del X secolo sulle fondamenta di una piccola chiesa dedicata a san Giorgio. La sua facciata risale al 1883.\nAl suo interno sono conservate le reliquie di sant'Eufemia in un sarcofago romano del VI secolo (adattato nel XV secolo). La chiesa contiene diversi tesori e opere d'arte, tra cui statue gotiche del XV secolo e dipinti del XVI e XVII secolo.\nIl campanile, che ricorda quello di San Marco a Venezia, fu costruito tra il 1654 e il 1680 su progetti di Antonio Manopola. Sulla cima dei suoi 60 m di altezza \u00e8 posta la statua di sant'Eufemia, che funge da banderuola per il vento."}
{"id": "3887126", "revid": "599013", "url": "https://it.wikipedia.org/wiki?curid=3887126", "title": "Jalkapallon suomenmestaruuskilpailut 1909", "text": "La Jalkapallon suomenmestaruuskilpailut 1909 fu la seconda edizione del campionato finlandese di calcio. Fu giocato in un formato di coppa e vide la vittoria del ."}
{"id": "3887131", "revid": "110157", "url": "https://it.wikipedia.org/wiki?curid=3887131", "title": "Jalkapallon suomenmestaruuskilpailut 1910", "text": "La Jalkapallon suomenmestaruuskilpailut 1910 fu la terza edizione del campionato finlandese di calcio. Fu giocato in un formato di coppa e vide la vittoria dell'."}
{"id": "3887132", "revid": "599013", "url": "https://it.wikipedia.org/wiki?curid=3887132", "title": "Jan Ingemann S\u00f8rensen", "text": ""}
{"id": "3887134", "revid": "767487", "url": "https://it.wikipedia.org/wiki?curid=3887134", "title": "Fiore azzurro", "text": "Il fiore blu (in tedesco Blaue Blume) \u00e8 un simbolo centrale di ispirazione, introdotto da Novalis nel suo incompleto romanzo di formazione \"Heinrich von Ofterdingen\", dove il giovane protagonista sogna un fiore blu che lo chiama e assorbe la sua attenzione. Rappresenta il desiderio, l'amore e lo sforzo metafisico di accostarsi all'infinito e all'irraggiungibile."}
{"id": "3887135", "revid": "599013", "url": "https://it.wikipedia.org/wiki?curid=3887135", "title": "Joe Namath", "text": "Namath nel ruolo di quarterback fu un'icona dell'American Football League e gioc\u00f2 in quella lega per i New York Jets, squadra in cui trascorse la maggior parte della carriera professionistica.\nCoi Jets, nel 1969, vinse il Super Bowl III sconfiggendo in finale i Baltimore Colts di Johnny Unitas e a fine partita fu nominato MVP dell'incontro. Inoltre nei suoi tredici anni di carriera tra AFL e NFL vinse tre volte la sua division (nel 1968 e nel 1969 la AFL East coi Jets e nel 1977 la NFC West coi Rams) e vinse un campionato AFL nel 1968. La sua carriera termin\u00f2 nel 1977 coi Los Angeles Rams.\nNamath fu introdotto nella Pro Football Hall of Fame nel 1985. Nel 1999, fu classificato al numero 96 da \"The Sporting News\" nella lista dei migliori giocatori di football di tutti i tempi. Fu l'unico giocatore della lista ad aver trascorso la maggior parte della propria carriera con i Jets.\nCarriera.\nIl Super Bowl III.\nL'apice della carriera di Namath fu la sua performance nella vittoria dei Jets, nel gennaio 1967, 16-7 sui Baltimore Colts nella terza finalissima dopo la fusione tra AFL e NFL. Namath fu nominato MVP del Super Bowl III. Questa sarebbe stata la prima e unica volta che un quarterback vinse da titolare una gara per il titolo nazionale al college, una finale per un titolo in una lega maggiore ed un titolo del Super Bowl. I Colts erano giudicati \"la miglior squadra di football nella storia\". L'ex star della NFL star e allenatore Norm Van Brocklin ridicolizz\u00f2 la AFL prima della partita dicendo \"Questa per Namath sar\u00e0 la prima gara nel football professionistico\". I giornalisti che trattavano la NFL invece insisterono sul fatto che alla AFL sarebbero occorsi diversi anni per diventare competitiva al livello dalla NFL. Molta dell'attesa intorno alla gara consistette nel provare quanto fosse vera la disparit\u00e0 delle squadre della AFL e se esse meritassero di essersi fuse con l'NFL; nei primi due Super Bowl ci furono vittorie schiaccianti dei campioni della NFL, i Green Bay Packers, e i Colts erano ancora pi\u00f9 favoriti dai media di quanto lo fossero stati considerati precedentemente i Packers.\nTre giorni prima della gara, Namath rispose a una provocazione con la sua frase passata alla storia: \"Vinceremo sicuramente la gara. Ve lo garantisco.\" Le sue parole furono sui titoli di tutti i giornali della nazione ma furono giudicate dalla maggior parte degli osservati una mera sfacciataggine.\nNelle partita, invece, Namath diede seguito alle sue parole e mostr\u00f2 che il suo successo nel duro ambiente competitivo della American Football League l'aveva pi\u00f9 che preparato per affrontare la sfida della NFL. La famosa difesa Colts non riusc\u00ec a contenere il gioco sulle corse e sui passaggi dei Jets mentre il loro attacco sub\u00ec quattro intercetti dai Jets. Namath fu nominato miglior giocatore della gara, completando otto passaggi per il solo George Sauer, per 133 yard. Namath acquis\u00ec lo stato di leggenda tra i fan dell'American Football League fan come simbolo della legittimit\u00e0 della loro lega. Quando gli fu chiesto dai giornalisti dopo la partita se la difesa dei Colts fosse \"la pi\u00f9 dura che avesse mai affrontato\", Namath rispose \"Quella dei Buffalo Bills \u00e8 pi\u00f9 dura\". I Bills della American Football League intercettarono Namath cinque volte, tre volte ritornate in touchdown, nell'unica vittoria dei Bills in quella stagione 1968.\nEredit\u00e0.\nJoe Namath fu inserito nella Professional Football Hall of Fame nel 1985. Malgrado le sue statistiche in carriera siano tutt'altro che eccezionali (ad esempio una percentuale di completamento del 50,1, un rating di 65,5, 50 intercetti pi\u00f9 dei TD), Namath fu la prima vera superstar per i media. Namath fu il primo quarterback a lanciare per yard durante la stagione 1967 (di 14 partite). Questa impresa non fu pi\u00f9 ripetuta fino a quando Dan Fouts lanci\u00f2 altre yard durante la stagione 1979, composta per\u00f2 da 16 partite. Namath lanci\u00f2 per yard sotto le vecchie regole che garantivano molta meno protezione sia ai quarterback che ai ricevitori. Lo stile di Namath nel campo, prima che il suo infortunio al ginocchio limitasse seriamente la sua mobilit\u00e0, aiut\u00f2 ad evolvere il ruolo del quarterback e lo stile della NFL da uno concentrato sul controllo della palla a quello odierno focalizzato sui passaggi. L'allenatore della Hall of Fame Bill Walsh afferm\u00f2 che Namath avesse \"il passaggio pi\u00f9 splendido, accurato, dotato di stile e dal rilascio pi\u00f9 veloce che abbia mai visto.\" L'altro coach Hall of Famer Don Shula afferm\u00f2 che Namath fosse \"uno dei 3 quarterback pi\u00f9 intelligenti di tutti i tempi.\""}
{"id": "3887137", "revid": "510537", "url": "https://it.wikipedia.org/wiki?curid=3887137", "title": "King Neptune", "text": ""}
{"id": "3887138", "revid": "599013", "url": "https://it.wikipedia.org/wiki?curid=3887138", "title": "Jalkapallon suomenmestaruuskilpailut 1911", "text": "La Jalkapallon suomenmestaruuskilpailut 1911 fu la quarta edizione del campionato finlandese di calcio. Fu giocato in un formato di coppa e vide la vittoria dell'."}
{"id": "3887140", "revid": "767487", "url": "https://it.wikipedia.org/wiki?curid=3887140", "title": "The Last International Playboy", "text": " The Last International Playboy \u00e8 un film drammatico del 2008 diretto da Steve Clark.\nTrama.\nLo scrittore Jack Frost ha trascorso gli ultimi sette anni tra sesso e alcolismo, tanto da essere riconosciuto da tutti come un grande playboy. Le sue giornate si consumano in modo vuoto e inconcludente, tra party in compagnia di modelle e qualche passeggiata per le vie della citt\u00e0.\nQuesta routine viene interrotta quando il suo primo amore gli comunica che sta per sposarsi. Jack si rifiuta di accettare che l'unico riferimento rimasto nella sua vita, un'amica vera, con la quale ha condiviso tutto fin da quando erano bambini, stia per prendere marito. Nel frattempo Kate, giornalista di un noto magazine, s'interessa alla sua storia personale e finisce con l'innamorarsi di lui. C'\u00e8 anche un'altra amica di Frost che ha un disperato bisogno d'aiuto: \u00e8 una tossicomane, anoressica e aspirante suicida. Jack fa di tutto per salvarla, accompagnandola a ricoverarsi in una clinica per la disintossicazione.\nProduzione.\nIl film \u00e8 stato prodotto dalla Black Note Films e C Plus Pictures. L'assistenza legale \u00e8 stata curata dalla Gray Krauss Stratford Sandler Des Rochers. Le scene sono state girate a Tampa (Florida), a New York City (New York), e a Manhattan (New York City). Il film \u00e8 dedicato alla memoria di Lucy Gordon, che interpretava la giornalista Kate. Gordon si suicid\u00f2 poco prima l'uscita del film.\nDistribuzione.\nIl film viene presentato nel gennaio 2008 al Slamdance Film Festival, e nell'aprile dello stesso anno al Newport Beach International Film Festival. Viene invece distribuito nelle sale cinematografiche statunitensi il 12 giugno 2009, mentre in quelle italiane il 5 maggio 2010.\nDivieto.\nIl film nei cinema americani viene classificato dalla Motion Picture Association of America (MPAA) con il certificato numero 45965, \"R\" (restricted), ovvero vietato ai minori di 17 anni non accompagnati dai genitori."}
{"id": "3887144", "revid": "1543377", "url": "https://it.wikipedia.org/wiki?curid=3887144", "title": "Jalkapallon suomenmestaruuskilpailut 1912", "text": "La Jalkapallon suomenmestaruuskilpailut 1912 fu la quinta edizione del campionato finlandese di calcio. Fu giocato in un formato di coppa e vide la vittoria dell'."}
{"id": "3887145", "revid": "69794", "url": "https://it.wikipedia.org/wiki?curid=3887145", "title": "Coppa Italia di pallacanestro maschile 1987", "text": ""}
{"id": "3887147", "revid": "809148", "url": "https://it.wikipedia.org/wiki?curid=3887147", "title": "Andrej Petrovi\u010d Kapica", "text": " Suo padre era P\u00ebtr Leonidovi\u010d Kapica, vincitore del Premio Nobel per la Fisica nel 1978.\nFra i pi\u00f9 noti esploratori del continente antartico, \u00e8 stato lo scopritore del Lago Vostok, il pi\u00f9 grande Lago subglaciale in Antartide."}
{"id": "3887148", "revid": "899609", "url": "https://it.wikipedia.org/wiki?curid=3887148", "title": "The Best of - The Rest of", "text": "The Best of - The Rest of \u00e8 una raccolta del gruppo musicale ska core italiano Shandon, pubblicata nel febbraio 2012 dall'etichetta discografica Valery Records.\n\u00c8 un doppio album contenente da una parte i successi della band e dall'altra i brani pi\u00f9 rari, oltre a due tracce inedite: la versione italiana di \"Ash\" e \"Move Your Body\"."}
{"id": "3887150", "revid": "110157", "url": "https://it.wikipedia.org/wiki?curid=3887150", "title": "V\u00e4in\u00f6", "text": "Origine e diffusione.\nSi tratta di un diminutivo del nome di V\u00e4in\u00e4m\u00f6inen, il protagonista del \"Kalevala\", derivato dal finlandese \"v\u00e4in\u00e4\", \"fiume ampio che scorre lentamente\". \u00c8 analogo per significato al nome Shannon."}
{"id": "3887151", "revid": "47767", "url": "https://it.wikipedia.org/wiki?curid=3887151", "title": "W\u00e4in\u00f6", "text": ""}
{"id": "3887152", "revid": "47767", "url": "https://it.wikipedia.org/wiki?curid=3887152", "title": "Waino", "text": ""}
{"id": "3887153", "revid": "47767", "url": "https://it.wikipedia.org/wiki?curid=3887153", "title": "Vaino", "text": ""}
{"id": "3887157", "revid": "599013", "url": "https://it.wikipedia.org/wiki?curid=3887157", "title": "Jalkapallon suomenmestaruuskilpailut 1913", "text": "La Jalkapallon suomenmestaruuskilpailut 1913 fu la sesta edizione del campionato finlandese di calcio. Fu giocato in un formato di coppa e vide la vittoria del KIF."}
{"id": "3887160", "revid": "510537", "url": "https://it.wikipedia.org/wiki?curid=3887160", "title": "Flowers and Trees", "text": ""}
{"id": "3887161", "revid": "599013", "url": "https://it.wikipedia.org/wiki?curid=3887161", "title": "Jalkapallon suomenmestaruuskilpailut 1915", "text": "La Jalkapallon suomenmestaruuskilpailut 1915 fu la settima edizione del campionato finlandese di calcio. Fu giocato in un formato di coppa e vide la vittoria del KIF."}
{"id": "3887163", "revid": "1543377", "url": "https://it.wikipedia.org/wiki?curid=3887163", "title": "Jalkapallon suomenmestaruuskilpailut 1916", "text": "La Jalkapallon suomenmestaruuskilpailut 1916 fu l'ottava edizione del campionato finlandese di calcio. Fu giocato in un formato di coppa e vide la vittoria del KIF per la terza edizione consecutiva."}
{"id": "3887165", "revid": "767487", "url": "https://it.wikipedia.org/wiki?curid=3887165", "title": "Ernst Gottlieb von Steudel", "text": "Biografia.\nSteudel nacque e visse e Esslingen. Suo padre fu Johann Samson Steudel e sua madre Regina Catherina Burk.\nDal 1801 studi\u00f2 Medicina e Scienze Naturali presso l'Universit\u00e0 di Tubinga, ove consegu\u00ec il dottorato nel 1805.\nDopo un soggiorno in Svizzera, per un periodo fu a Vienna e a Halle; torn\u00f2 a Esslingen nel 1806, dove si stabil\u00ec come medico generico, aprendo un suo ambulatorio.\nPoco dopo, ottenne il posto di veterinario ufficiale superiore.\nIl 6 agosto 1811 si spos\u00f2 a Echterdingen con Augusta Rosina Sophia B\u00fchrer (nata l'11 agosto 1787), figlia di Victor Matth\u00e4us B\u00fchrer e Rosina Elisabeth Godelmann. \nA Esslingen, assieme al parroco della citt\u00e0 Christian Ferdinand Friedrich Hochstetter (1787-1860), fond\u00f2 nel 1827 la societ\u00e0 scientifica botanica \"Unio Itineraria\" (poi fallita nel 1842).\nInsieme a Christian Friedrich Hochstetter fond\u00f2 anche la \"W\u00fcrttembergischen naturhistorischen Reiseverein\" (associazione di viaggi di storia naturale del W\u00fcrttemberg). Steudel fu pure corrispondente dal 1822 della Senckenbergische Naturforschende Gesellschaft (societ\u00e0 di ricerche naturali del Senckenberg).\nNel 1828, ottenne il posto di ufficiale medico nella citt\u00e0 di Esslingen.\nOpere principali.\nLe sue opere principali riguardano la Botanica:\nPubblic\u00f2, inoltre, alcuni articoli di argomento medico:\nOnorificenze.\nIn suo onore \u00e8 stato cos\u00ec chiamato il genere \"Steudelella\" della famiglia di piante Poaceae."}
{"id": "3887166", "revid": "486946", "url": "https://it.wikipedia.org/wiki?curid=3887166", "title": "Three Orphan Kittens", "text": ""}
{"id": "3887172", "revid": "599013", "url": "https://it.wikipedia.org/wiki?curid=3887172", "title": "Jalkapallon suomenmestaruuskilpailut 1917", "text": "La Jalkapallon suomenmestaruuskilpailut 1917 fu la nona edizione del campionato finlandese di calcio. Fu giocato in un formato di coppa e vide la vittoria dell'HJK."}
{"id": "3887173", "revid": "647919", "url": "https://it.wikipedia.org/wiki?curid=3887173", "title": "Lista delle chiese di Arezzo", "text": ""}
{"id": "3887174", "revid": "767487", "url": "https://it.wikipedia.org/wiki?curid=3887174", "title": "Il campione (film 1936)", "text": "Il campione (\"Toby Tortoise Returns\") \u00e8 un film del 1936 diretto da Wilfred Jackson. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla United Artists il 22 agosto 1936. \u00c8 il sequel de \"La lepre e la tartaruga\" (1935), e vi appaiono numerosi personaggi provenienti da altri cortometraggi Disney. A partire dagli anni novanta \u00e8 stato distribuito coi titoli Il ritorno di Toby Tartaruga e Toby la tartaruga \u00e8 tornata.\nTrama.\nQuesta volta Max Leprotto e Tobia Tartaruga si devono sfidare in un incontro di pugilato e, anche stavolta, Max crede di essere il pi\u00f9 furbo e il pi\u00f9 veloce, prendendosi gioco dell'avversario. Infatti, appena fuori all'entrata, \u00e8 disposta un'ambulanza, chiamata apposta da Max che crede di mettere K.O. Tobia al primo round. La tartaruga sopporta tutte le offese e i colpi della lepre e, quando sembra che stia per cedere, Max gli infila nel guscio una moltitudine di petardi, razzi e fuochi artificiali, intenzionato a concludere in bellezza l'incontro. Contro le sue aspettative, Tobia, accesa la miccia, comincia a dimenarsi, scoppiettare e a menar le mani come un ossesso, scaricando una serie di colpi a Max che fugge disperato, ma Tobia lo insegue come un missile, lanciato dai fuochi, per tutta l'arena. Alla fine, dal guscio della tartaruga, parte un fuoco d'artificio, che lancia Max dritto nell'ambulanza che lui aveva disposto per l'avversario. Subito dopo l'arbitro dichiara Tobia vincitore, ma afferra un fuoco d'artificio, che gli fa prendere il volo.\nDistribuzione.\nEdizione italiana.\nIl film fu distribuito in Italia nel 1937 in lingua originale, venendo doppiato dalla Royfilm per l'inclusione nella VHS \"Silly Symphonies vol. 2\" del febbraio 1987 e poi nuovamente nel 1995 per la trasmissione televisiva. Nel ridoppiaggio i protagonisti vengono chiamati Max Lepre e Toby Tartaruga, e fu rimossa la colonna sonora presente durante i dialoghi.\nEdizioni home video.\nDVD.\nUna volta restaurato, il cortometraggio fu incluso nel primo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. In America del Nord fu incluso anche nel DVD \"The Tortoise and the Hare\", uscito il 19 maggio 2009 come quarto volume della collana \"Walt Disney Animation Collection\". In Italia \u00e8 invece incluso nel DVD \"La lepre e la tartaruga e altre storie\", uscito il 23 ottobre 2009 come quarto volume della collana \"Le fiabe\"."}
{"id": "3887175", "revid": "76963", "url": "https://it.wikipedia.org/wiki?curid=3887175", "title": "David Ossman", "text": "Ha iniziato a recitare nel 1972 ed \u00e8 tuttora in attivit\u00e0, facendo alcuni film di tanto in tanto.\nTra i suoi film, vi \u00e8 un film d'animazione, \"A Bug's Life - Megaminimondo\" del 1998 in cui d\u00e0 la voce a Cornelius."}
{"id": "3887176", "revid": "599013", "url": "https://it.wikipedia.org/wiki?curid=3887176", "title": "Jalkapallon suomenmestaruuskilpailut 1918", "text": "La Jalkapallon suomenmestaruuskilpailut 1918 fu la decima edizione del campionato finlandese di calcio. Fu giocato in un formato di coppa e vide la vittoria dell'HJK per la seconda edizione consecutiva."}
{"id": "3887179", "revid": "599013", "url": "https://it.wikipedia.org/wiki?curid=3887179", "title": "Jalkapallon suomenmestaruuskilpailut 1919", "text": "La Jalkapallon suomenmestaruuskilpailut 1919 fu l'undicesima edizione del campionato finlandese di calcio. Fu giocato in un formato di coppa e vide la vittoria dell'HJK per la terza edizione consecutiva."}
{"id": "3887184", "revid": "125625544", "url": "https://it.wikipedia.org/wiki?curid=3887184", "title": "Ronda Rousey", "text": "Campionessa pluri-decorata nel judo, ha vinto la medaglia di bronzo ai Giochi della XXIX Olimpiade svoltisi a Pechino nel 2008 (la prima nella storia del judo femminile statunitense) e, tra il 2002 e il 2010, tre campionati continentali, tre \"open\" continentali, sei nazionali \"senior\" e due nazionali \"junior\".\nTra il 2012 e il 2017 ha combattuto per la federazione di arti marziali miste nota come Ultimate Fighting Championship, della quale \u00e8 diventata la prima campionessa di categoria dopo esserlo stata anche nella Strikeforce.\nNel gennaio del 2018 ha iniziato la sua carriera nel wrestling, firmando un contratto con la WWE, e ha debuttato l'8 aprile seguente, a \"WrestleMania 34\", sconfiggendo Stephanie McMahon e Triple H in coppia con Kurt Angle. Il 19 agosto, a \"SummerSlam\", ha vinto il WWE Raw Women's Championship, mantenendolo per 232 giorni. Dopo quasi tre anni di inattivit\u00e0 \u00e8 ritornata il 29 gennaio 2022, vincendo il Women's royal rumble match.\nBiografia.\nRonda \u00e8 figlia di Ron Rousey e Ann Maria DeMars e ha tre sorelle: Jennifer, Julia e Maria. La madre, di origini venezuelane, \u00e8 stata la prima campionessa mondiale statunitense di Judo nel 1984. Il padre si \u00e8 invece tolto la vita l'11 agosto 1995 dopo aver scoperto che, a causa di un grave trauma alla schiena sofferto in seguito ad un incidente con lo slittino, sarebbe rimasto paraplegico.\nFino all'et\u00e0 di sei anni ha sofferto di una grave forma di aprassia che le impediva di pronunciare correttamente anche una sola frase: per questo motivo, nel 1990, la sua famiglia si trasfer\u00ec da Riverside (California) a Jamestown (North Dakota) per farla seguire da alcuni specialisti della Minot State University.\nNell'agosto del 2015 ha iniziato a frequentare il peso massimo UFC Travis Browne, con cui si \u00e8 sposata il 28 agosto 2017; nel 2021 nasce la loro prima figlia, La'akea Makalapuaokalanip\u014d Browne. In passato ha avuto una relazione con un altro peso massimo, Brendan Schaub.\nNella sua autobiografia ha affermato che nel febbraio 2012, pochi giorni prima del combattimento contro Miesha Tate, ha attaccato un suo ex fidanzato, di cui non ha fatto il nome, per averle scattato delle foto nuda senza il suo consenso.\nCarriera nel judo.\nIl successo di Ronda nel Judo ha principio in et\u00e0 giovanissima, quando a soli quattordici anni vince il torneo Coupe Canada Senior Cup 2001. Seguono le vittorie a livello nazionale del campionato US Open Junior e USA Fall Classic Senior, nonch\u00e9 il torneo internazionale Rendez-Vous Senior.\nNel 2004 si qualifica alle Olimpiadi di Atene, dove fu la pi\u00f9 giovane judoka del torneo; viene eliminata al primo turno dalla forte austriaca Claudia Heill, che vinse poi la medaglia d'argento. Lo stesso anno vinse la medaglia d'oro ai Campionati Mondiali Junior in Ungheria.\nNel 2006 divenne la prima atleta statunitense da dieci anni a quella parte a vincere un torneo di livello A, grazie ad un record di 5-0 ai Mondiali di Birmingham. Lo stesso anno vinse anche una medaglia di bronzo ai Mondiali Junior, divenendo la prima atleta statunitense in grado di vincere due medaglie ai Mondiali Junior.\nNel 2007 passa alla categoria dei 70\u00a0kg, nella quale vince la medaglia d'argento ai Campionati mondiali di Rio de Janeiro.\nAffermatasi come la pi\u00f9 forte judoka degli Stati Uniti nella sua categoria di peso, Ronda prende parte alla spedizione per le Olimpiadi di Pechino 2008, per gareggiare nel torneo di Judo femminile categoria 70\u00a0kg. Venne sconfitta ai quarti di finale dall'ex campionessa mondiale Edith Bosch, ma nei ripescaggi validi per le due medaglie di bronzo disponibili Ronda sconfigge tutte e tre le sue avversarie e conquista la prima medaglia olimpica nel judo femminile nella storia degli Stati Uniti.\nRonda ha preso parte ai campionati nazionali senior anche nel 2010.\nTra le atlete che vantano una vittoria sulla Rousey vi sono Claudia Heill e Hong Ok-song nel 2004, Ur\u0161ka \u017dolnir (due volte), Lucie D\u00e9cosse e Alice Schlesinger nel 2005, Annett B\u00f6hm e G\u00e9vrise \u00c9mane nel 2007, Masae Ueno, Leire Iglesias, Yalennis Castillo, Cath\u00e9rine Roberge ed Edith Bosch nel 2008.\nCarriera nelle MMA.\nIl debutto della Rousey nelle arti marziali miste avvenne nel 2010 con un incontro dilettantistico contro Hayden Munoz, avversaria che sconfisse per sottomissione con un armbar. Successivamente prende parte al torneo Tuff-N-Uff per i 65\u00a0kg, dove prima sottomette Autumn Richardson in meno di un minuto e poi fa lo stesso in semifinale contro Taylor Stratford; entrambe le avversarie furono sottomesse con la tecnica dell'armbar (leva al braccio).\nRonda abbandona il torneo per accelerare il suo passaggio al professionismo. Debutta come professionista il 27 marzo 2011 nell'organizzazione King of the Cage contro Ediene Gomes: qui lascia vedere ancora una volta che la sua signature move \u00e8 l'armbar, in quanto con tale tecnica sottomette l'avversario in soli 25 secondi.\nLa stessa sorte capita all'ex campionessa di kickboxing Charmaine Tweet, vittima dell'armbar di Rousey al secondo 19 del primo round.\nRousey entra nella prestigiosissima Strikeforce nell'agosto 2011: in soli cinque mesi di professionismo e due incontri alle spalle raggiunge l'organizzazione massima delle arti marziali miste femminili.\nQui gareggia come peso piuma e fa subito vedere che la sua tecnica nell'armbar \u00e8 inarrestabile: nelle prime due gare sottomette in tal modo Sarah D'Alelio (25 secondi) e Julia Budd (39 secondi). Ronda viene subito proiettata in testa alle classifiche specializzate nelle WMMA: nel 2012 MMAweekly.com la classific\u00f2 come la nona lottatrice pi\u00f9 forte del mondo pound for pound, mentre per Unified Women era il secondo peso piuma pi\u00f9 forte del mondo dopo l'ex campionessa Smackgirl Hiroko Yamanaka; da considerare che quell'anno Cristiane Santos, ritenuta la lottatrice pi\u00f9 forte in assoluto, venne esclusa dalle competizioni e dai ranking perch\u00e9 trovata positiva al doping.\nDopo la sua quarta vittoria consecutiva Ronda decise di scendere nei pesi gallo per confrontarsi con la campionessa Miesha \"Takedown\" Tate. Ronda si dimostra all'altezza anche nella categoria di peso inferiore sconfiggendo la forte wrestler Miesha con il suo solito armbar nell'ultimo minuto del primo round, conquistando la cintura di campionessa.\nNell'agosto dello stesso anno difende per la prima volta il titolo contro la striker ed ex campionessa Sarah Kaufman, riuscendo ancora una volta a vincere per armbar in meno di un minuto.\nNel novembre 2012 Rousey diviene la prima lottatrice donna a firmare un contratto con la prestigiosa UFC, promozione che annoverava nel suo roster i migliori lottatori maschi del mondo ma che inizialmente si opponeva al pensiero di instaurare divisioni femminili al suo interno, finch\u00e9 la popolarit\u00e0 mediatica acquisita da Ronda convinse Dana White, inizialmente scettico sulle WMMA; tale evento venne premiato con il riconoscimento \"Headline of the Year\" ai \"Women's Mixed Martial Arts Awards\" del 2012 e curiosamente Rousey, nonostante la sua popolarit\u00e0, non riusc\u00ec ad ottenere il riconoscimento \"Favourite Female Fighter\" in quanto i fan delle WMMA preferirono l'australiana Bec Hyatt con ben 70 voti di pi\u00f9. Il 6 dicembre 2012, durante la conferenza stampa per l'imminente evento \"\", le venne consegnata la cintura di campionessa dei pesi gallo UFC.\nIl suo debutto in UFC non poteva andare meglio, in un incontro dove sfida l'ex marine Liz Carmouche e vince per sottomissione (armbar) al primo round dopo un inizio concitato durante il quale ha rischiato di subire l'upset, mantenendo la sua imbattibilit\u00e0.\nNel 2013 viene scelta come allenatrice per la diciottesima stagione del reality show \"The Ultimate Fighter\", prima stagione nella storia del programma a presentare coach donne: la sua rivale avrebbe dovuto essere Cat Zingano, ma a causa di un infortunio venne sostituita con la storica rivale Miesha Tate. Nel frattempo la Rousey vide la propria popolarit\u00e0 crescere considerevolmente, arrivando a prendere importanti pagine delle riviste \"Maxim\" e \"ESPN The Magazine\" e ad ottenere un ruolo da attrice nei film box-office \"I mercenari 3\" e \"Fast &amp; Furious 7\".\nLa rivincita tra Ronda e Miesha si concretizz\u00f2 nel dicembre 2013: Rousey fu ancora una volta dominante e ottenne un'altra vittoria tramite armbar, ma per la prima volta la campionessa arriv\u00f2 alla terza ripresa; l'incontro venne premiato con il riconoscimento \"Fight of the Night\" e Rousey ottenne anche il premio \"Submission of the Night\".\nIl 2014 fu un anno difficile dal punto di vista commerciale per la UFC in quanto le due star assolute della promozione, Georges St-Pierre ed Anderson Silva, persero lo status di campioni e i fan statunitensi non riuscirono mai a simpatizzare per i fuoriclasse brasiliani Jos\u00e9 Aldo e Renan Bar\u00e3o come anche per gli altri campioni al di fuori di Ronda; fu proprio il presidente Dana White ad indicarla come l'atleta immagine dell'organizzazione.\nQuell'anno fu protagonista del pay per view \"UFC 170: Rousey vs. McMann\" nel quale difese il titolo contro l'ex medaglia d'argento olimpica di lotta libera Sara McMann con la sua prima vittoria per KO, ottenendo anche il premio \"Performance of the Night\"; Ronda stabil\u00ec anche il record di minor tempo intercorso tra due difese del titolo con successo, in quanto tra i due eventi UFC 168 ed UFC 170 nei quali combatt\u00e9 trascorsero solamente cinquantasei giorni.\nSempre nel 2014 la UFC produsse un documentario dal titolo \"UFC Presents Ronda Rousey: Breaking Ground\", incentrato sulla vita della campionessa, che venne nominato per il premio Emmy.\nLa quarta difesa del titolo avvenne in luglio con la velocissima vittoria in soli 16 secondi per KO contro la canadese Alexis Davis, al termine della quale Ronda venne premiata con il riconoscimento \"Performance of the Night\"; nonostante il breve incontro Ronda s'infortun\u00f2 ad una mano ed inoltre necessit\u00f2 di un'operazione a un ginocchio.\nNel febbraio del 2015 mise a segno un nuovo record sottomettendo in soli 14 secondi la precedentemente imbattuta Cat Zingano, ottenendo un altro premio \"Performance of the Night\".\nAd agosto dovette difendere il titolo in Brasile contro Bethe Correia. Rousey vinse l'incontro dopo soli 34 secondi mandando KO la sua avversaria con una serie di pugni al volto. A fine match, durante l'intervista con Joe Rogan, afferm\u00f2 di voler dedicare la vittoria a Roddy Piper, noto wrestler deceduto il giorno prima.\nIl 14 novembre 2015, dovette difendere per la settima volta il titolo dei pesi gallo contro la campionessa di kickboxing Holly Holm (10-0) all'evento UFC 193. La Rousey inizi\u00f2 il match in modo molto aggressivo e la Holm, grazie alla sua superiorit\u00e0 nella boxe, riusc\u00ec a colpirla ripetutamente al volto con ganci e diretti sinistri controllando cos\u00ec anche le distanze. Dopo aver iniziato un primo clinch, la Holm riusc\u00ec a colpire il volto della Rousey con pugni a breve distanza, causandole il sanguinamento dal naso. In un secondo tentativo di clinch la campionessa riusc\u00ec ad atterrarla e tent\u00f2 vanamente di connettere con un armbar. Verso la fine del round, entrambe le atlete rientrarono in clinch ma stavolta fu la Holm a portare al tappeto la Rousey. Nella seconda ripresa Ronda continu\u00f2 ad attaccare in modo molto aggressivo nel tentativo di connettere con alcuni potenti pugni, ma questa volta fall\u00ec nettamente nel suo intento, venendo anche colpita con tre contrattacchi. Infine la Holm mise a segno un devastante calcio alla testa che pose fine all'incontro per KO dopo cinquantanove secondi dall'inizio del secondo round. Questa sconfitta segn\u00f2 la fine della sua imbattibilit\u00e0 durata ben dodici incontri e inoltre entrambe le atlete ricevettero il riconoscimento \"Fight of the Night\".\nIl 18 novembre viene sospesa per sessanta giorni dalle attivit\u00e0 agonistiche per le lesioni riportate durante il match con la Holm; tuttavia, si \u00e8 dovuta sottoporre ad un intervento chirurgico per ricostruire il labbro letteralmente diviso in due dopo i colpi subiti, rimanendo fuori dall'ottagono fino al 9 dicembre 2015. Molte testate e siti specializzati riportano che l'impatto sulla Rousey di tale sconfitta \u00e8 stato terrificante dal punto di vista psicologico, tanto che la stessa Ronda, che dalla sconfitta con la Holm centellina le sue apparizioni pubbliche come mai aveva fatto prima, rivela a Ellen DeGeneres come abbia pensato anche al suicidio dopo la disfatta.\nDopo uno stop di oltre un anno, il ritorno della Rousey \u00e8 avvenuto il 30 dicembre 2016 con avversaria Amanda Nunes, campionessa dei pesi gallo, all'evento UFC 207 per il titolo. In precedenza la Rousey, durante un'intervista al \"The Ellen Show\", aveva dichiarato che tale combattimento sarebbe stato uno dei suoi ultimi. Lo scontro si traduce in un'altra durissima sconfitta per l'americana che, denotando una scarsa tecnica pugilistica gi\u00e0 evidenziata contro la Holm, subisce ripetutamente i colpi della Nunes fin dalle primissime battute, non riuscendo mai ad accorciare le distanze per impostare il combattimento sul piano della lotta corpo a corpo, a lei pi\u00f9 congeniale. Centrata pi\u00f9 volte al volto, dopo meno di un minuto viene fermata dall'arbitro quando ormai era sull'orlo del KO.\nIl 9 giugno 2018 viene ufficializzata la sua introduzione nella UFC Hall of Fame, che si concretizza il 3 luglio seguente: Ronda diviene cos\u00ec la prima donna a ottenere questo riconoscimento.\nControversie.\nRonda Rousey sal\u00ec subito alla ribalta negli Stati Uniti come nuova immagine delle arti marziali miste femminili, di fatto ereditando quella che era la posizione di Gina Carano: i riflettori vennero puntati sulla giovane californiana non solo per le sue eccezionali abilit\u00e0 nel grappling, ma anche perch\u00e9 si distinse come una delle prime lottatrici a fare uso del trash-talking nelle conferenze stampa e su Twitter, sfogandosi pubblicamente con commenti personali a 360 gradi che certo non potevano far piacere a tutti.\nNel 2012 scambi\u00f2 delle provocazioni via Twitter con l'ex campionessa dei pesi piuma Strikeforce Cristiane \"Cyborg\" Santos, rispondendo ad una sfida lanciata dalla brasiliana e affermando che questa era un'ingrata per aver messo online sul proprio profilo una foto che ritraeva il volto tumefatto di Gina Carano dopo il loro incontro per il titolo; inoltre, in un'intervista, Ronda afferm\u00f2 che la Santos \u00e8 un pessimo esempio per le ragazze che vogliono avvicinarsi alle MMA e che deve i suoi successi al doping, finendo per paragonarla al personaggio di Ivan Drago.\nLo stesso anno Ronda surriscald\u00f2 l'ambiente nel mese precedente alla sfida per il titolo dei pesi gallo Strikeforce contro Miesha Tate parlando delle qualit\u00e0 della rivale e affermando che a prendere come provocazione personale il suo trash-talking erano solamente detentrici di titoli o ex tali.\nRonda si permise anche di commentare l'incontro per il titolo dei pesi welter UFC ad interim tra Nick Diaz e Carlos Condit, affermando che nonostante la vittoria di Condit il vero campione della sfida era stato Diaz, mettendo in dubbio l'operato dei giudici di gara e criticando l'atteggiamento in gara di Condit, che si guardava bene dall'entrare nella guardia di Diaz.\nLa Rousey contest\u00f2 inoltre la nozione della MMA come \"sport anti-donna\" dichiarando: \"Ci sono cos\u00ec tante argomentazioni ridicole secondo cui le MMA sono in qualche modo anti-donna. Combattere non \u00e8 una cosa solo da uomo, \u00e8 una cosa umana. Dire che sono anti-donna \u00e8 una dichiarazione anti-femminista\".\nRisultati nelle MMA\nCarriera nel wrestling.\nIl 17 agosto 2014 Ronda Rousey, insieme al resto delle \"Four Horsewomen\", \u00e8 apparsa tra il pubblico allo Staples Center di Los Angeles (California) in occasione dell'edizione annuale di \"SummerSlam\", seguendo con attenzione l'incontro tra John Cena e Brock Lesnar, vinto poi da quest'ultimo.\nIl 29 marzo 2015, a \"WrestleMania 31\", Ronda Rousey \u00e8 stata protagonista di un segmento al fianco di The Rock contro Stephanie McMahon e Triple H.\nIl 28 gennaio 2018, al termine del Royal Rumble match femminile dell'omonimo \"pay-per-view\", Ronda Rousey ha fatto il suo debutto ufficiale nella World Wrestling Entertainment, salendo sul ring insieme alla vincitrice della rissa reale (Asuka) e alle campionesse di \"Raw\" e \"SmackDown\" (Alexa Bliss e Charlotte Flair). Nella puntata del 12 febbraio il General Manager dello show rosso, Kurt Angle, ha annunciato che la Rousey avrebbe firmato il suo contratto con la WWE durante \"Elimination Chamber\". Il 25 febbraio, ad \"Elimination Chamber\", la Rousey \u00e8 stata accolta in maniera trionfale da Triple H e Stephanie McMahon ma, poco prima di firmare il contratto, Angle le ha rivelato che i due non avevano ancora digerito l'affronto sub\u00ecto tre anni prima, a \"WrestleMania 31\", e per questo motivo avrebbero tentato in tutti i modi di ostacolarla durante la sua esperienza in federazione; dopo alcuni attimi concitati, la ragazza ha attaccato Triple H gettandolo su di un tavolo con un Belly-to-belly suplex. L'8 aprile, a \"WrestleMania 34\", la Rousey ha fatto il suo debutto sul ring, sconfiggendo Stephanie McMahon e Triple H in un Mixed Tag Team match in coppia con Kurt Angle.\nIl 17 giugno 2018, a \"Money in the Bank\", Ronda Rousey ha affrontato Nia Jax per il Raw Women's Championship, ma il match \u00e8 terminato in squalifica a causa dell'intromissione di Alexa Bliss, che successivamente ha incassato con successo il proprio Money in the Bank. La sera dopo, a \"Raw\", la Rousey ha brutalmente attaccato la Bliss e alcuni arbitri che erano giunti sul ring per calmarla; questo ha portato il General Manager dello show rosso, Kurt Angle, a sospenderla per trenta giorni (\"kayfabe\"). Il 15 luglio, ad \"Extreme Rules\", la Rousey si \u00e8 presentata all'arena come spettatrice pagante, ma durante il match tra Nia Jax e Alexa Bliss \u00e8 intervenuta per attaccare quest'ultima. Il 6 agosto ha combattuto il suo primo incontro ufficiale a \"Raw\", sconfiggendo Alicia Fox per sottomissione in pochi minuti. Il 19 agosto, a \"SummerSlam\", ha sconfitto facilmente la Bliss in un match per il Raw Women's Championship, conquistando cos\u00ec il suo primo titolo in WWE. Il 16 settembre, ad \"Hell in a Cell\", ha difeso con successo la cintura nella rivincita contro la Bliss, procurandole una commozione cerebrale (\"legit\").\nNella puntata di \"Raw\" del 1\u00ba ottobre 2018 Ronda Rousey ha sconfitto Ruby Riott; cinque giorni dopo, a \"Super Show-Down\", ha fatto squadra con le rientranti Bella Twins (Brie Bella e Nikki Bella), battendo la Riott Squad al completo (Liv Morgan, Ruby Riott e Sarah Logan). La sera successiva le tre hanno vinto nuovamente contro la Riott Squad, ma a fine match la Rousey \u00e8 stata attaccata dalle Bella Twins. Il 28 ottobre, ad \"Evolution\", ha difeso con successo il titolo contro Nikki Bella.\nIl 18 novembre 2018, a \"Survivor Series\", Ronda Rousey ha affrontato Charlotte Flair, che sostituiva la campionessa di \"SmackDown\", Becky Lynch, infortunatasi al naso; il match contro la Flair \u00e8 terminato con la vittoria per squalifica dopo che quest'ultima l'ha attaccata brutalmente con una mazza da kend\u014d. La settimana successiva ha difeso con successo il titolo contro Mickie James, mentre il 3 dicembre ha sconfitto Nia Jax e Tamina in coppia con Ember Moon. Il 16 dicembre, a \"\", la Rousey ha difeso con successo il titolo contro la Jax; quella stessa sera, nel \"main-event\" del \"pay-per-view\", si \u00e8 intromessa nel match per lo SmackDown Women's Championship che includeva Asuka, Becky Lynch e Charlotte Flair, attaccando queste ultime due e favorendo indirettamente la vittoria di Asuka. Il 27 gennaio 2019, a \"Royal Rumble\", la Rousey ha difeso con successo il titolo contro Sasha Banks, mentre ad \"Elimination Chamber\" ha sconfitto Ruby Riott in uno \"squash\" di circa due minuti.\nNella puntata di \"Raw\" del 4 marzo 2019 Ronda Rousey ha effettuato un \"turn-heel\", attaccando brutalmente Becky Lynch e prendendosela con il pubblico presente all'arena. Il 10 marzo, a \"Fastlane\", \u00e8 intervenuta nel match tra Charlotte Flair e Becky Lynch, colpendo volontariamente quest'ultima e facendola vincere per squalifica. Il 7 aprile, a \"WrestleMania 35\", la Rousey ha perso il Raw Women's Championship in favore della Lynch in un Triple Threat match che comprendeva anche la Flair, terminando il suo regno da campionessa dopo 232 giorni.\nAl termine di \"WrestleMania 35\" Ronda Rousey ha lasciato la WWE dopo un anno e mezzo di militanza.\nDopo quasi tre anni di inattivit\u00e0, Ronda Rousey ha fatto il suo ritorno in WWE il 29 gennaio 2022, vincendo il Royal Rumble match femminile eliminando per ultima Charlotte Flair."}
{"id": "3887185", "revid": "599013", "url": "https://it.wikipedia.org/wiki?curid=3887185", "title": "Jalkapallon suomenmestaruuskilpailut 1920", "text": "La Jalkapallon suomenmestaruuskilpailut 1920 fu la dodicesima edizione del campionato finlandese di calcio. Fu giocato in un formato di coppa e vide la vittoria dell'\u00c5bo IFK."}
{"id": "3887186", "revid": "38120", "url": "https://it.wikipedia.org/wiki?curid=3887186", "title": "The Golden Touch", "text": ""}
{"id": "3887187", "revid": "599013", "url": "https://it.wikipedia.org/wiki?curid=3887187", "title": "Jalkapallon suomenmestaruuskilpailut 1921", "text": "La Jalkapallon suomenmestaruuskilpailut 1921 fu la tredicesima edizione del campionato finlandese di calcio. Fu giocato in un formato di coppa e vide la vittoria dell'HPS."}
{"id": "3887189", "revid": "124537536", "url": "https://it.wikipedia.org/wiki?curid=3887189", "title": "I piaceri e i giorni", "text": "Les Plaisirs et les Jours \u00e8 una raccolta di poemi in prosa e novelle di Marcel Proust pubblicata nel 1896 presso Calmann-L\u00e9vy, con introduzione di Anatole France. Il titolo dell'opera rievoca quella di Esiodo, \"Le opere e i giorni\". Ispirata al decadentismo elegante di Robert de Montesquiou, \u00e8 stata la prima opera in volume, apparsa in edizione di lusso, del futuro autore di \"\u00c0 la recherche du temps perdu\". Ogni parte del libro pu\u00f2 essere letta come a s\u00e9 stante, ma la lettura continua di tutte le sue parti rende coerente e unitario il mondo dei salotti di Parigi che Proust frequentava abitualmente, quasi si trattasse di un'anticipazione del suo romanzo monumentale. "}
{"id": "3887190", "revid": "767487", "url": "https://it.wikipedia.org/wiki?curid=3887190", "title": "The Gift of Youth", "text": "The Gift of Youth \u00e8 un cortometraggio muto del 1909. Il nome del regista non viene riportato. J. Stuart Blackton appare come supervisore.\n\u00c8 conosciuto anche con il titolo \"The Gift of Youth, a Fairy Story\".\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Vitagraph Company of America, il film usc\u00ec nelle sale cinematografiche statunitensi il 14 agosto 1909.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Vitagraph, \"The Obdurate Father\".\n\u00c8 considerato un film presumibilmente perduto."}
{"id": "3887191", "revid": "481666", "url": "https://it.wikipedia.org/wiki?curid=3887191", "title": "The Gift of Youth, a Fairy Story", "text": ""}
{"id": "3887194", "revid": "1442080", "url": "https://it.wikipedia.org/wiki?curid=3887194", "title": "Open di Zurigo 2003 - Doppio", "text": "Il doppio del torneo di tennis Open di Zurigo 2003, facente parte del WTA Tour 2003, ha avuto come vincitrici Kim Clijsters e Ai Sugiyama che hanno battuto in finale Virginia Ruano Pascual e Paola Su\u00e1rez 7-6(3), 6-2."}
{"id": "3887196", "revid": "125932384", "url": "https://it.wikipedia.org/wiki?curid=3887196", "title": "Walter Chiari - Fino all'ultima risata", "text": "Walter Chiari - Fino all'ultima risata \u00e8 una miniserie televisiva italiana in due puntate, trasmessa da Rai 1 il 26 e 27 febbraio 2012.\nLa fiction racconta la vita, i successi e gli insuccessi del grande attore Walter Chiari, interpretato da Alessio Boni.\nTrama.\nRoma, maggio 1970: l'attore, showman e conduttore televisivo Walter Chiari \u00e8 all'apice del successo, con gi\u00e0 ottanta film alle spalle e un record di ascolti ben consolidato. Chiari si \u00e8 da poco unito all'attrice Alida Chelli, da cui sta per avere il suo primo figlio. Appena tornati dal viaggio di nozze in Australia, una brutta sorpresa li attende: la polizia preleva Walter dagli studi Rai dove si trova per un'intervista, e lo porta in commissariato. \nChiari \u00e8 indagato per detenzione e uso di cocaina. L'attore, pur con la sua proverbiale simpatia, rifugge le accuse dicendo di non saperne nulla, ma a fronte di intercettazioni telefoniche sospette, viene trattenuto in carcere fino al processo. \nDurante i cento giorni di detenzione, Walter si ritrova solo ed arrabbiato, cos\u00ec riflette sul suo passato. Da qui il racconto si svolge come un lungo flashback. \nMilano, 1948: nell'immediato dopoguerra, il giovane Walter Annichiarico lavora come operaio nella fabbrica Isotta Fraschini. Sul lavoro \u00e8 molto socievole, allegro e dalla battuta pronta, mentre nel tempo libero \u00e8 un pugile dilettante che si diverte a sfidare i suoi amici sul ring. La sua amica d'infanzia Valeria Fabrizi pensa sempre che quello sport sia troppo pericoloso, e che lui ha ben altri talenti da sfruttare. Un giorno, Valeria comunica a Walter di essere stata presa nella compagnia di avanspettacolo della \"starlette\" Sophie Blondel, e invita gli operai della Isotta Fraschini ad assistere alla sua prima esibizione. Quella sera, dopo il balletto d'inizio, lo spettacolo si deve fermare poich\u00e9 il comico \"Fanfulla\" non pu\u00f2 esibirsi e cos\u00ec il direttore ha un'idea: chiamare qualcuno del pubblico per raccontare una barzelletta, ricevendo in cambio un bacio da Sophie Blondel. Walter viene spinto sul palcoscenico quasi di prepotenza dai suoi amici, e la sua barzelletta improvvisata raccoglie molti applausi. Stupito dall'effetto che il suo carisma ha sul pubblico, Walter comincia a pensare ad una carriera nello spettacolo. Inizialmente si fa assumere nella compagnia della Blondel, anche perch\u00e9 quest'ultima ha un debole per lui. Serata dopo serata, Walter conquista consensi ed il suo cognome viene cambiato in \"Chiari\". \nDiventato un comico di discreto successo, Walter \u00e8 allo stesso tempo un accompagnatore fisso di Sophie Blondel. Quest'ultima, ormai sulla quarantina e prossima a ritirarsi dallo spettacolo, fa entrare il giovane nel tunnel della droga: questo avr\u00e0 forti ripercussioni sulla sua vita. \nWalter si trova stretto in una relazione con evidente differenza d'et\u00e0 e sente inoltre di dover puntare pi\u00f9 in alto con il suo talento. Dopo qualche tempo, Valeria viene licenziata dalla Blondel, invidiosa della sua giovinezza e del suo intimo rapporto con Walter. Non appena quest'ultimo apprende la notizia, prende la decisione di abbandonare la compagnia che l'ha fatto esordire.\nGiunto a Torino, Walter incontra il maestro Carlo Campanini, attore comico gi\u00e0 affermato, e mette subito in scena la sua bravura con quello che sar\u00e0 il suo cavallo di battaglia (\"Vieni avanti, cretino!\"). Grazie al sostegno di Campanini e all'aiuto dell'amica Valeria, reclutata come soubrette, Walter comincia una fortunata serie di spettacoli di successo, diventando conosciuto a livello nazionale e venendo chiamato anche a recitare in numerosi film per registi come Dino Risi e Luchino Visconti.\nDa l\u00ec inizia una carriera in continua ascesa che lo porter\u00e0 a diventare uno dei pi\u00f9 grandi attori italiani del secondo dopoguerra. Una vita ricca non solo di apparizioni in tv, cinema, spettacoli teatrali, pubblicit\u00e0 e rotocalchi, ma anche di rapporti con splendide donne.\nNel 1951, sul set del film \"\u00c8 l'amor che mi rovina\" Walter conosce la neo Miss Italia Lucia Bos\u00e8, anche lei esordiente sul grande schermo. Con lei comincia una romantica storia d'amore, che far\u00e0 scalpore sui giornali. Walter infatti \u00e8 capace di abbandonare il palcoscenico una sera e far saltare uno spettacolo solo per andare a trovare Lucia, impegnata nella trasmissione per eleggere la nuova Miss Italia. \nLe donne paiono avere un'importanza fondamentale nella sua vita, e lui \u00e8 cos\u00ec passionale da dimenticarsi di orari e appuntamenti per seguirle dappertutto.\nWalter arriva al punto di volerla sposare e le regala un anello; lei gli risponde che ci penser\u00e0, ma deve raggiungere la Spagna per girare un film.\nTempo dopo, Walter scopre che Lucia non torner\u00e0 pi\u00f9 da lui: si \u00e8 sposata con il torero Luis Miguel Domingu\u00edn.\nNel corso degli anni Cinquanta, Walter si fa strada come conduttore di vari programmi televisivi per la RAI (primo fra tutti Studio Uno) e interpreta film anche all'estero. In questo periodo conosce l'attrice americana Ava Gardner, una delle donne pi\u00f9 belle del mondo, con cui ha un lungo ma travagliato rapporto. Infatti, Ava \u00e8 una presenza incostante, soffre di disturbi psichici, ha problemi con l'alcool ed \u00e8 parecchio gelosa. Intanto Walter comincia ad accusare il peso del suo successo: la relazione altalenante con Ava, i numerosi impegni in teatro, cinema e tv, gli occhi di giornalisti e paparazzi sempre addosso lo sottopongono a costante stress. L'uomo cerca conforto nell'amica Valeria (diventata nel frattempo cantante) e talvolta nella droga (da cui \u00e8 ormai dipendente).\nTroncato il rapporto con Ava Gardner, Walter continua la sua ascesa, presentando programmi importanti come il Festival di Sanremo e molte edizioni di Canzonissima.\nNel 1966, durante un provino per Canzonissima, Walter conosce la giovane cantante romana Alida Chelli. Inizialmente diffidente, poich\u00e9 pensa che Alida sia raccomandata dal padre (il maestro Rustichelli), si deve subito ricredere quando la sente cantare. Pur essendoci vent'anni di differenza, i due si innamorano e passano insieme anni felici. Una sera d'inverno, improvvisano una fuga d'amore a Rio de Janeiro, quando invece Walter avrebbe dovuto essere a Roma per uno spettacolo. La sua tendenza a non rispettare gli impegni e considerarsi al di sopra delle regole gli viene ancora una volta perdonata. \nDeciso ad andare a vivere insieme ad Alida, Walter acquista una villa a Roma, ma mentre sono in corso i lavori deve partire per l'Australia, dove sono in corso le riprese di un suo film. Quando Alida gli telefona per comunicargli che sta aspettando un bambino, lui \u00e8 cos\u00ec eccitato dalla notizia da volerla sposare subito; senza pensarci, Alida prende l'aereo e raggiunge Walter in Australia per celebrare le nozze. \nTutto, dal successo alla famiglia, sembrano essere idilliaci, ma \u00e8 a questo punto che terminano i ricordi di Walter. Lui ora \u00e8 in prigione in attesa di un processo che sconvolger\u00e0 la sua vita. \u00c8 felice quando apprende da un secondino che suo figlio Simone \u00e8 nato e sta bene, ma al tempo stesso \u00e8 rattristato per non aver potuto assistere alla nascita. \nRoma, agosto 1970. Walter Chiari viene fatto uscire dal carcere dal suo avvocato, ricongiungendosi ad Alida e a Simone appena nato. Ma l'attore non ha molto tempo da dedicare alla famiglia: deve preparare la propria difesa. Il tribunale ha infatti incriminato insieme a Chiari diversi spacciatori, tra cui Maurizio Pantanella, proprio colui che da tempo forniva la droga a Walter. Quest'ultimo si giustifica dicendo di non aver mai pi\u00f9 assunto cocaina dei tempi del suo esordio (anni quaranta) e che Pantanella era solo un conoscente a cui faceva dei favori, cosa molto comune per lui che aiutava sempre le persone in difficolt\u00e0. \nMa il giudice sembra non convinto dalla sua versione dei fatti ed \u00e8 oltretutto irritato dalla superiorit\u00e0 di Chiari, il quale continua a pensare che il processo sia solo una montatura per fare audience sfruttando la sua fama. \nA casa, Walter si occupa del suo bambino con amore e nasconde i timori con ironia e sarcasmo. Riceve visita da Valeria, anche lei appena sposata, la quale invece \u00e8 molto preoccupata per la situazione; ma Walter la rassicura: \u00e8 convinto che vista la sua fama, la giustizia chiuder\u00e0 un occhio e lui torner\u00e0 presto quello di prima.\nIl destino, per\u00f2, \u00e8 avverso: i produttori RAI decidono di non rinnovare il contratto a Walter e di escluderlo dalla conduzione di qualsiasi loro programma fino a quando lui non avr\u00e0 risolto i suoi problemi con la giustizia. \nFrustrato e sconcertato, Walter vede sgretolarsi la sua carriera giorno dopo giorno, trascura la famiglia e finisce col perdere la stima e l'affetto di Alida. \nDopo mesi di udienze e ricorsi, nel 1972 il tribunale condanna infine Walter a 2 anni di carcere. Una pena relativamente lieve, che gli consentirebbe di tornare subito libero con la condizionale, ma \u00e8 stato comunque dichiarato colpevole. A questo punto, sia registi che produttori gli gireranno le spalle. \nA casa lo attende un'altra brutta notizia: Alida, amareggiata dalla condanna e non perdonando a Walter il fatto di averle nascosto la sua dipendenza dalla cocaina, ha deciso di divorziare e partire per l'America, portandosi dietro Simone. L'uomo cerca di trattenerla, ma senza successo: alla fine prevale la tristezza, e le lacrime per dover salutare suo figlio.\nAl ritorno in scena, Walter scopre che le porte del mondo dello spettacolo per lui si sono chiuse: ricomincia a lavorare come showman, ma senza raggiungere pi\u00f9 i livelli di successo di un tempo.\n1974: per mantenersi Walter \u00e8 costretto ad esibirsi ogni sera in un locale diverso, viaggiando per la penisola senza quasi mai fermarsi, e questo non \u00e8 facile per un uomo di cinquant'anni che ha nostalgia dei riflettori. \nUn giorno, dopo uno spettacolo a Riccione, si ferma a Cervia da un suo amico e ammiratore, Bruno Guidazzi, con cui gioca a tennis. Walter deve recarsi entro quella sera sull'altra costa a Montecatini, per uno spettacolo insieme ad Ornella Vanoni: Bruno gli offre un passaggio in macchina. \nDurante la serata Walter stupisce il pubblico con una delle sue barzellette e gioca anche un piccolo scherzo all'amico Bruno, che viene chiamato sul palco senza preavviso.\nDopo lo spettacolo Bruno dovrebbe tornare a casa, ma Walter lo ospita in camera sua per non farlo viaggiare di notte. In quell'occasione, Guidazzi fa notare all'amico che lui ha ancora qualcosa da dare al pubblico. Gli italiani in fondo, non hanno mai smesso di volergli bene e Walter ha dentro di s\u00e9 le idee giuste per rilanciarsi, ma non pu\u00f2 farcela da solo. Ha bisogno di una persona fidata che lo sostenga moralmente e gli organizzi le serate nei posti giusti.\nBruno decide cos\u00ec di seguire il suo amico in giro per il paese e fargli da manager.\nDurante gli anni settanta la coppia Chiari-Guidazzi sembra funzionare: Walter ha l'agenda piena di impegni in tutta Italia e molti locali anche di un certo spessore cominciano a chiamarlo. Nonostante questo, per\u00f2, l'attore \u00e8 ancora un po' deluso per non essere riuscito a tornare sugli schermi. Oltretutto la sua scarsissima parsimonia, le spese del divorzio e gli alimenti per il figlio fanno s\u00ec che Walter si trovi sempre a corto di soldi. Cos\u00ec si trascina di serata in serata, incoraggiato da Bruno, anche se comincia a sentirsi stanco per tenere testa ai suoi impegni, e inoltre pare non aver superato completamente la sua dipendenza dalla cocaina. \n1978: la vita di Walter \u00e8 allietata dalla visita del figlio Simone, il quale \u00e8 cresciuto a Dallas con la madre e viene in Italia raramente. Al contrario di Walter, Simone \u00e8 un ragazzino timido e distaccato, ma \u00e8 molto legato a suo padre, con cui trascorre giornate spensierate all'insegna del divertimento e dello spirito di gruppo. Pur essendo Walter un padre distante e a volte inaffidabile per Simone, tra i due si instaura una complicit\u00e0 indissolubile.\nMilano, 1982: Walter ha finalmente l'occasione di tornare davanti alle telecamere con le nascenti televisioni private. Grazie all'aiuto di Bruno, approda a Rete 4 dove si sta preparando un programma di quiz. Le premesse sono buone, e siccome la Fininvest mander\u00e0 in onda le puntate in tutta Italia, Walter sarebbe di nuovo conosciuto a livello nazionale, ma la cosa non supera le sue aspettative: il programma \u00e8 di basso profilo, viene trasmesso nella fascia pomeridiana (poco ascoltata) e la Mediaset vorrebbe anche che lui facesse delle telepromozioni durante le puntate. Bruno, che ha faticato tanto per fargli ottenere quel lavoro, dice di accettare il compromesso per poter ritrovare un po' di quella fama perduta. Ma in quel periodo Walter, alla continua ricerca di svago per non pensare a quanto \u00e8 finito in basso dopo tanto successo, frequenta cattivi giri di persone, ricominciando probabilmente a drogarsi, dipendenza dalla quale diventa sempre pi\u00f9 difficile smettere. Con pazienza, Bruno tenta di frenare i suoi eccessi, ricorrendo persino all'aiuto di Valeria con cui Walter non parla da anni, ma senza successo. Alla fine l'accordo con Rete 4 va a monte: all'ultimo Walter ci ripensa e non si presenta a firmare il contratto, lasciando i produttori e il manager ad attenderlo invano.\nA questo punto Bruno, stufo di spostarsi continuamente e di vedere che l'amico butta al vento le occasioni a causa del suo ego, a malincuore si dimette e fa ritorno a casa, non prima di aver salutato Walter e di aver ammesso di essersi divertito a stargli dietro per tanto tempo.\n1984: Ormai sessantenne e rimasto senza manager, Walter si mostra pi\u00f9 umile e accetta la conduzione di programmi come \"Mezzogiorno di Gioco\" per Antenna 3, un'emittente locale lombarda. Il lavoro non lo soddisfa granch\u00e9 e per di pi\u00f9 il direttore dell'emittente lo tiene sempre sott'occhio per evitare che sparisca facendo saltare delle puntate, anche se lui trova sempre un modo per svincolarsi. In questo periodo non riesce a stare lontano dal figlio adolescente Simone, tornato da poco a vivere a Roma, con il quale adesso riesce ad instaurare un rapporto quasi costante. Tuttavia Walter sente il peso dei suoi anni: capisce che sta diventando vecchio, che il mondo dello spettacolo \u00e8 ora pieno di giovani comici e presentatori promettenti, e lui non riesce pi\u00f9 a stare al passo.\nLa sua ironia si trasforma in malinconia: sempre pi\u00f9 svogliato, Walter perde anche il lavoro ad Antenna 3, poich\u00e9 il direttore non tollerava oltre i suoi ritardi, e continua a vagare per l'Italia tra spettacoli e piccole trasmissioni.\n1986: Stanco di viaggiare e visibilmente invecchiato, Walter fa visita a Valeria. Quest'ultima lo accoglie in casa propria per qualche giorno. Durante una chiacchierata a cuore aperto con l'amica, Walter mette in discussione la propria vita, troppo votata al pubblico e poco alle persone care, finch\u00e9 al primo passo falso la gente l'ha accusato, messo da parte e, a poco a poco, dimenticato.\nMentre riflette su queste cose, Walter \u00e8 colto da una lieve aritmia miocardica, che lo costringe ad un ricovero d'urgenza. Per fortuna si salva, ma il suo dottore lo mette in guardia: il suo malore \u00e8 stato preceduto da avvisaglie che lui ha ignorato per anni, ma ora deve smettere definitivamente con gli eccessi e ridurre lo stress.\nWalter mette in pratica i consigli del cardiologo: annulla quasi tutti gli impegni e passa lunghe giornate da solo a pensare, accettando talvolta la compagnia di Valeria e Simone. Proprio quest'ultimo gli intima di lasciarsi il passato alle spalle e gli propone un copione scritto da due ragazzi di Milano. Sentendosi ormai inutile al cinema, Walter \u00e8 sfiduciato, ma quando capisce che il film racconta la storia di un padre e un figlio rimasti separati per anni, accetta il ruolo di coprotagonista nella pellicola di \"Romance\", diretto da Massimo Mazzucco. La sua interpretazione si rivela molto profonda ed autentica: grazie al film, il grande pubblico lo riscopre e Walter arriva ad un passo dalla Coppa Volpi alla Mostra Internazionale d'Arte Cinematografica di Venezia. Sfuggitogli il premio per un soffio, capisce che non ha ancora finito di espiare le sue colpe.\nTermina i suoi giorni in solitudine e dimenticato, in un residence della periferia milanese, davanti ad un televisore che trasmette i suoi vecchi sketch.\nProduzione.\nRealizzata da Casanova Multimedia e da Rai Fiction, la miniserie (inizialmente nota come \"Il mio amico Walter\") \u00e8 stata prodotta da Luca Barbareschi, diventato a suo tempo amico di Walter Chiari durante la lavorazione di \"Romance\"; sul set di quel film, Chiari si era fatto promettere dal giovane collega che un giorno avrebbe realizzato un film sulla sua vita.\nAlessio Boni, protagonista della fiction e straordinariamente somigliante a Chiari, ha dichiarato pi\u00f9 volte come questo sia stato il ruolo pi\u00f9 difficile della propria carriera (\u00absono diventato pazzo a interpretarlo, ma ne \u00e8 valsa la pena\u00bb), essendo Walter Chiari un personaggio ancora ben radicato nella memoria degli spettatori, e quindi inevitabilmente confrontabile con l'interprete. Nel prepararsi al ruolo, Boni ha evitato di imitare Chiari per non incappare in un possibile scimmiottamento (\u00abnon ho nemmeno provato a imitarlo, sarebbe stato inutile\u00bb), e per mesi ha letto e visto tutto ci\u00f2 che era inerente all'attore, facendo suo il modo di parlare (\u00absincopato, aritmico, quasi jazzistico\u00bb) e la gestualit\u00e0.\nIl regista Enzo Monteleone ha parlato della miniserie come di un buon modo per ricordare Walter Chiari, un uomo che \u00abha dato tanto allo spettacolo italiano. Ha divertito generazioni diverse. \u00c8 stato maltrattato e dimenticato troppo in fretta. Con questo film abbiamo cercato di ricordarlo\u00bb. Monteleone ha raccontato che durante i mesi della lavorazione ha incontrato molte persone che hanno realmente conosciuto l'attore, ed ha potuto constatare ancora un grande affetto, oltre che una grande nostalgia, nei suoi confronti. Inoltre \u00abfare un film sulla vita di Walter Chiari significa attraversare vari decenni dello spettacolo italiano, dal variet\u00e0, al cinema, al musical, alla televisione. E poi la Dolce Vita, le dive, i grandi amori. Insomma la vita avventurosa di Walter doveva essere raccontata\u00bb.\nSimone Annicchiarico, figlio di Walter Chiari e di Alida Chelli, ha svolto il ruolo di consulente al progetto; inizialmente poco convinto dai contenuti della fiction, ha poi cambiato opinione quando ha capito in che modo il produttore Barbareschi voleva tratteggiare suo padre. Annicchiarico \u00e8 anche apparso in un breve cameo nei minuti iniziali della fiction.\nLa trama si ispira ai fatti e momenti pi\u00f9 significativi della vita dell'attore, cogliendone la realt\u00e0 della persona sia dal punto di vista umano che artistico. Non \u00e8 raccontata come un'agiografia, ma bens\u00ec come una vicenda umana, molto travagliata. La miniserie si concede per\u00f2 alcune licenze in fase di sceneggiatura, inventando o modificando alcuni aspetti della biografia; questa scelta non \u00e8 stata apprezzata da una parte di pubblico e critica, ma \u00e8 stata parzialmente difesa da Simone Annicchiarico, che ha commentato: \u00abun sacco di gente mi scrive o mi messaggia indignata per come \u00e8 stata sceneggiata questa fiction sul mio babbo, e allora vi rispondo: mi ricordate per favore una fiction che si \u00e8 attenuta alla realt\u00e0? La maggior parte di fiction dedicate a personaggi storici sono finite in tribunale. Una cosa \u00e8 un documentario ...Un'altra \u00e8 una fiction. La prima \u00e8 realt\u00e0 o almeno una ricostruzione, la seconda \u00e8 pura finzione...\u00bb In seguito lo stesso Annicchiarico ha puntualizzato che, nonostante \u00abAlessio Boni \u00e8 straordinario, da fargli un monumento per quanta dedizione ha messo nel personaggio\u00bb, riguardo alla sceneggiatura, \u00abse nella prima puntata l'85 per cento delle cose sono vere e il restante 15 \u00e8 romanzato, nella seconda \u00e8 esattamente il contrario: l'85 per cento \u00e8 inventato [...] Ne esce fuori un uomo fallito, dominato da brutti demoni, mentre lui era di un'allegria contagiosa, aveva un sacco di persone intorno. Tutto il contrario di quello che si \u00e8 visto l\u00ec\u00bb.\nAccoglienza.\nLa critica \u00e8 stata pressoch\u00e9 unanime nel lodare l'ottima interpretazione di Alessio Boni, che \u00e8 riuscito a rappresentare al meglio le varie sfaccettature di Walter Chiari. In particolare, Alessandra Comazzi della \"Stampa\" ha parlato di \u00abuna davvero notevole interpretazione di Alessio Boni, signor attore d'Accademia [...] Dunque Boni, alla Actor's Studio, \"diventa\" Chiari. Ma nello stesso tempo, alla italiana, alla Mastroianni, non imita ma interpreta\u00bb.\nCommenti meno lusinghieri sono stati rivolti in generale alla miniserie e alla sua realizzazione. Aldo Grasso del \"Corriere della Sera\" ha parlato di una \u00abrivisitazione superficiale e maldestra\u00bb, in cui \u00aballa ricostruzione si \u00e8 preferito la caricatura\u00bb, commentando: \u00abe dire che con tutto il materiale di repertorio che esiste su uno dei pi\u00f9 grandi entertainer dello spettacolo italiano era quasi impossibile costruire una fiction cos\u00ec brutta. Ci sono riusciti\u00bb; la Comazzi ha espresso un giudizio meno netto ma anch'esso un po' deluso, scrivendo in merito di \u00abun bel lavoro, peccato che, oltre alla personalit\u00e0 dell'artista, non sia resa di pi\u00f9 pure l'aria dei tempi. Deve essere questione di costi\u00bb.\nIn seguito alla recensione non entusiasta di Grasso, la Casanova Multimedia ha replicato alle critiche attraverso un messaggio sul proprio sito web, contestando tra le altre cose l'idea di dover seguire a tutti i costi una \u00abrigida verosimiglianza\u00bb nel presentare una storia, e spiegando che: \u00abl'ambizione di \"Walter Chiari\" non era fornire un documento filologicamente esatto della vita di un protagonista della TV italiana, ma costruire un racconto emozionante e comprensibile per gli spettatori di oggi\u00bb."}
{"id": "3887198", "revid": "287204", "url": "https://it.wikipedia.org/wiki?curid=3887198", "title": "Associazione Calcio Venezia 2000-2001", "text": "Questa voce raccoglie le informazioni riguardanti l'Associazione Calcio Venezia nelle competizioni ufficiali della stagione 2000-2001."}
{"id": "3887199", "revid": "824274", "url": "https://it.wikipedia.org/wiki?curid=3887199", "title": "Generali Ladies Linz 2003 - Doppio", "text": "Il doppio del torneo di tennis Generali Ladies Linz 2003, facente parte del WTA Tour 2003, ha avuto come vincitrici Liezel Huber e Ai Sugiyama che hanno battuto in finale Marion Bartoli e Silvia Farina Elia 6-1, 7-66."}
{"id": "3887200", "revid": "479409", "url": "https://it.wikipedia.org/wiki?curid=3887200", "title": "ETR 500", "text": ""}
{"id": "3887202", "revid": "599013", "url": "https://it.wikipedia.org/wiki?curid=3887202", "title": "Jalkapallon suomenmestaruuskilpailut 1922", "text": "La Jalkapallon suomenmestaruuskilpailut 1922 fu la quattordicesima edizione del campionato finlandese di calcio. Fu giocato in un formato di coppa e vide la vittoria dell'HPS per la seconda edizione consecutiva."}
{"id": "3887204", "revid": "2198897", "url": "https://it.wikipedia.org/wiki?curid=3887204", "title": "Episodi di Big Time Rush (prima stagione)", "text": "La prima stagione della serie televisiva Big Time Rush \u00e8 stata trasmessa in prima visione negli Stati Uniti d'America da Nickelodeon dal 28 novembre 2009 al 20 agosto 2010.\nIn Italia \u00e8 stata trasmessa in prima visione assoluta su Nickelodeon dal 28 maggio 2010 al 27 maggio 2014.I primi due episodi sono stati trasmessi come anteprima il 28 maggio 2010. I restanti 18 episodi sono stati trasmessi dal 15 maggio al 27 maggio 2014 sempre in prima visione assoluta.In chiaro \u00e8 stata trasmessa dal 2014 su Rai Gulp\nLa grande audizione.\nL'episodio comincia con i quattro giocatori di Hockey che guardano la tv. Ad un certo punto arriva la notizia che un famoso produttore di Hollywood, Gustavo Rocque, \u00e8 giunto in Minnesota con l'assistente Kelly per trovare talenti da portare con s\u00e9 in California. James, che da sempre ha la passione del canto, decide di fare il provino e viene accompagnato dai ragazzi. Arrivati, si ritrovano tutti e quattro a dover fare i provini: mentre Carlos e Logan non se la cavano per niente bene, James si dimostra bravo anche se non soddisfa il grande Gustavo Rocque. Kendall si arrabbia e gli canta la canzone della cacca, inventata da lui al momento. Gustavo, nonostante le offese subite, rimane colpito dal talento di Kendall e decide di portarlo ad Hollywood. Kendall per\u00f2 lo convince a portare con s\u00e9 anche gli altri tre in modo da farli diventare una band e Gustavo acconsente. I ragazzi devono affrontare il duro addestramento per diventare una band, ma dato che falliscono, vengono licenziati. I ragazzi per\u00f2 riflettono e decidono di voler mettercela tutta, quindi ritornano da Gustavo e Kelly, per chiedere scusa e per proporre il titolo del loro singolo: \"Big Time Rush\". I ragazzi questa volta superano tutte le prove dell'addestramento e registrano la canzone, per poi farla sentire al grande Griffin, il proprietario della casa discografica. A Griffin la canzone piace, questo vuol dire che i Big Time Rush resteranno ad Hollywood e entro tre mesi incideranno i demo da far sentire al capo e faranno il loro primo bellissimo album con la canzone Big Time Rush!\nLa scuola di Rocque.\nKelly informa i ragazzi che dovranno frequentare una scuola, e i Big Time\nRush credono di andare alla scuola del Palm Woods, perch\u00e9 pensano che\nsia bellissima, ma Gustavo vuole che i ragazzi frequentino la scuola di Rocque,\nuna scuola fondata all'interno della Rocque Records. I ragazzi riescono a\nliberarsi del Professor Smitty convincendolo a registrare un demo e partire per\nD\u00fcsseldorf, in Germania per formare una band. Gustavo assume un'altra\ninsegnante, ma Kendall riesce a farla andare via, dandole le chiavi dell'auto\ndi Gustavo, dicendole di rubarla e non tornare mai pi\u00f9. Gustavo convoca i\nragazzi nel suo ufficio, dove gli diranno che vogliono andare alla\nscuola del Palm Woods, ma Gustavo assume il lottatore professionista di\nwrestling Chris Masterpiece. I ragazzi organizzano un piano per farlo andare\nvia: James mette sul suo banco un po' di zuppa di mais che avevano per pranzo e finge di aver vomitato, quindi gli altri ragazzi iniziano a mangiare la\nzuppa, ma Chris crede che sia vomito e si licenzia. Quindi i ragazzi vengono\nconvocati nuovamente nell'ufficio di Rocque, e quest'ultimo dice che\nassumer\u00e0 tutti gli insegnanti presenti sull'elenco del libro delle regole da\nseguire a scuola. Logan utilizza alcune regole presenti nel libro per far\nimpazzire Gustavo: dapprima i ragazzi mettono tutta la loro roba nello studio\ndi Gustavo, sostenendo che ogni scuola deve avere un posto in cui gli studenti\npossano mettere i propri oggetti personali, in seguito i quattro\norganizzano una partita di basket nello studio, sostenendo che ogni studente ha\ndiritto a partecipare ad iniziative sportive, e portano una capra alla Rocque\nRecords, dicendo che ogni scuola che la desideri ha diritto ad una mascotte, quindi Gustavo si arrende e dice ai ragazzi che possono frequentare la scuola del Palm Woods, ma, una volta l\u00ec, i ragazzi si accorgono che quella scuola non \u00e8 cos\u00ec divertente come immaginavano e vengono messi in punizione dalla signorina Collins, l'insegnante della scuola del Palm Woods. Nel frattempo Katie vuole entrare\nal Palm Woods, ma il signor Bitters, il capo di questa scuola,\nsostiene che solamente gli artisti possono entrarne a far parte, quindi\nKatie partecipa ad alcune audizioni per apparire in tv. Alla fine inizia a\nfrequentare la scuola del Palm Woods perch\u00e9 \u00e8 apparsa in uno spot televisivo di un detersivo.\nUn rifugio da star.\nI ragazzi, la sera del loro terzo giorno la vogliono\ntrascorrere in piscina, ma poi arrivano dei produttori che li mandano via,\nperch\u00e9 devono fare una pubblicit\u00e0 con Fulmine, il cane del Palm Woods. Allora i ragazzi\nvanno nella hall del Palm Woods, ma Bitters gli dice che dopo le nove non si pu\u00f2\nrestare nella hall (erano le nove e uno). Cos\u00ec vanno nel loro appartamento,\nil 2J. I ragazzi non sono entusiasti del loro appartamento al Palm Woods perch\u00e9\n\u00e8 tutto rotto, allora vanno da Bitters a protestare, ma lui gli dice che\nnon possono cambiare nulla dell'appartamento, allora escogitano un piano per\nmigliorarlo. Quando Gustavo crea un set con giochi e gadget alla Rocque\nRecords, i Big Time Rush con l'aiuto di Camille e le Jennifer cercano di spostare\nil set nel loro appartamento e ce la fanno, per\u00f2 solamente grazie a Gustavo\nche gli d\u00e0 il permesso.\nUn cattivo ragazzo per la band.\nGriffin pensa che la band abbia bisogno di un cattivo ragazzo, e inserisce nel gruppo Wayne Wayne, che crea tensione nel gruppo. Gustavo e i ragazzi vogliono buttarlo fuori. Kendall lo sconfigge in una gara per dimostrare chi \u00e8 il cattivo ragazzo tra i due. La signora Knight ha paura del giardiniere del Palm Woods, che crede sia un maniaco con la sega. Katie sospetta di Molly, una ragazza che la signora Knight costringe a fare amicizia con Katie e alla fine si scopre che Molly in realt\u00e0 \u00e8 una star trentenne che si spacciava per una ragazza undicenne.\nUna canzone d'amore.\nJo, una ragazza molto carina, arriva al Palm Woods e i ragazzi lottano per la sua attenzione. Prima per\u00f2 devono andare alla Rocque Records per provare, ma James ha una grave reazione allergica ad un deodorante per il corpo, infatti mentre provavano, lui starnutiva in continuazione, allora Kelly lo accompagna dal dott. Hollywood, che gli dice di fare una puntura, ma James si rifiuta di farla. Mentre James \u00e8 dal dottore, Logan, Carlos e Kendall lottano per Jo, e Logan dice che: al 60% di ragazze piacciono i ragazzacci, al 100% quelli con l'accento inglese, al 60% il vigile del fuoco, al 40% il lupo solitario e allo 0,7% il pasticciere. Carlos fa il duro, Logan quello con l'accento inglese e Kendall invece rimane se stesso. Per decidere chi dei tre andr\u00e0 per primo fanno uso di un loro metodo cio\u00e8 chi prende la foglia pi\u00f9 corta inizia. Il primo \u00e8 Carlos: va da Jo e inizia a fare il duro, poi Jo gli chiede se sta facendo il provino per la commedia \u201cMagic middle school\u201d, e gli dice che a lei i duri non piacciono. Allora inizia a fare la parte di un ragazzo con l'accento inglese, e inventa di venire da Ciria, in Inghilterra. Dopo va Logan, ma prima di arrivare da Jo, giunge Camille che lo riempie di baci. Successivamente \u00e8 il turno di Kendall, ma Jo \u00e8 andata via. Intanto Griffin vuole la band per registrare una canzone d'amore. La scuola ha detto a Katie di fare un tema su qualcuno che ammira e sceglie Gustavo come soggetto anche se non lo ammira veramente. Katie inizia il tema dicendo che Gustavo dopo un'ora di lavoro non ha trovato la canzone, allora se ne va, ma prima che possa partire Gustavo la blocca e le dice che ha trovato la canzone. Kendall vuole riprovare a parlare con Jo e Logan e Carlos gli mettono dei ridicoli denti finti, ma lui li toglie e va da Jo.\nMentre parla con lei arriva Trenomerci, la guardia di Gustavo, che prende Kendall, Logan e Carlos e li porta da Gustavo. Intanto James scappa dalla macchina di Kelly e corre al Palm Woods. Qui cerca di parlare con Jo che per\u00f2, insieme a Camille gli fa notare di essere pieno di bolle in faccia e di avere le mani molto gonfie per via del deodorante. Cos\u00ec James torna dal dr. Hollywood a farsi la puntura e guarisce. Dopo va anche lui alla Rocque Records e insieme cantano la canzone per Griffin, cio\u00e8 Any Kind Of Guy, cos\u00ec Griffin ha la sua canzone e Katie finisce il tema su Gustavo.\nLe cinque regole.\nLa giornata inizia con i ragazzi che cantano una canzone in\nsala. Finita la canzone Gustavo come al solito cerca di demolire le loro\naspettative facendogli un brutto commento, Kelly per\u00f2 lo fa pesare ma Gustavo\nrisponde che sono loro che lo devono ringraziare e non viceversa.\nSubito dopo i ragazzi escono dalla sala di registrazione per ringraziarlo, a\nquesto punto Gustavo si sente in dovere di ringraziarli ma non ce la fa; allora\nesce facendo finta di niente. Gustavo chiede a Kelly chi aveva chiamato per\nbadare alla sua villa ma lei gli ricorda che si era preso lui il compito di\nfarlo, infatti gli rinfresca la memoria con una registrazione in cui lui dice che se ne sarebbe occupato. I ragazzi, ascoltandoli, si introducono nel discorso offrendosi di\nbadare loro alla villa. Gustavo dice di no ma Kelly gli fa cambiare idea\ndicendogli che sarebbe un bel modo per ringraziarli e allora Gustavo accetta ma\nci sono delle cinque regole da seguire:\n1) Restare fuori dalla stanza multimediale.\n2) Non aprire il frigorifero del salotto.\n3) Tenere il sedere lontano dal divano di 40\u00a0000 $ di Federico\nBenigni e soci.\n4) Non toccare mai il gatto senza pelo Mounty.\n5) Se qualcosa si rompe nella villa vengono licenziati\nI ragazzi chiedono il permesso per andare, ma mamma Knight gli dice di no perch\u00e9 li vede ancora\npiccoli, ma Kendall gli dice che ormai hanno tutti sedici anni e Logan\nspecifica che insieme hanno 64 anni cio\u00e8 pi\u00f9 di lei. La signora Knight li porta\nalla villa, dove i ragazzi, iniziano a disobbedire a tutte le regole\ncominciando dalla prima. Infatti entrano nella sala multimediale e \ngiocano a golf con il televisore a maxi schermo. Quando finiscono di giocare\na golf disobbediscono anche alla seconda regola e vedono che nel\nfrigorifero c'\u00e8 una \u201cmontagna\u201d di budini. Mentre li mangiano\ndisobbediscono anche alla terza regola, perch\u00e9 mangiano i budini sul divano di\n40\u00a0000 $, lasciando anche una macchia. Per pulire la macchia usano il cibo\ndel gatto perch\u00e9 Logan dice che ha un potere assorbente. Quando arriva\nMounty, inizia a marcare il territorio, allora i ragazzi lo tolgono dal\ndivano, ma per fare questo lo toccano, contravvenendo anche\nalla quarta regola. Visto che hanno disobbedito a tutte le regole, la villa si\ntrova nel caos pi\u00f9 totale. Quando Gustavo avvisa i ragazzi del rientro\nanticipato, loro vanno nel panico e chiamano la signora Knight e Katie e\ninsieme ripuliscono la villa di Gustavo fino a tarda mattina. Quando rientra,\nGustavo riesce finalmente a ringraziare i ragazzi ma quando va in bagno per\nprendere un'aspirina si ritrova\nun alligatore. Alla fine, i ragazzi ringraziano Gustavo della sala multimediale e dei\nbudini.\nIl servizio fotografico.\nCamille va dai ragazzi per fargli vedere la loro foto su la\nrivista Pop Tiger, ma quando arriva, li vede feriti, allora in un\nflashback, raccontano a Camille come \u00e8 successo. I Big Time Rush hanno avuto il\nprimo servizio fotografico per andare sul poster di Pop Tiger, per\u00f2, visto che\nGustavo e Kelly che sono in prigione per aver commesso atti vandalici alla\ncassetta postale di Matthew McConaughey, \u00e8 Griffin a fargli fare la foto, e per la foto\nfa indossare ai ragazzi dei costumi da toreri spaziali. Nel frattempo, Katie e\nla sua mamma sono determinati ad ottenere l'autografo di Dak Zevon, quando le\nguardie di sicurezza di Zevon non le lasciano entrare, neanche con la faccina\ndi Katie. Allora provano il modo del cameriere (Katie \u00e8 sotto al tavolo), ma\nle guardie le ingaggiano con il metodo \u201c Sono lasagne al pesto e pesce fritto?\u201d\nLei risponde s\u00ec e visto che lui non ha ordinato quello le mandano via. Tornando\nalla foto i ragazzi dicono di aspettare, e di andare a prendere una motoslitta,\nper rendere la foto pi\u00f9 sprintosa. I ragazzi non hanno la motoslitta perch\u00e9 a\nLos Angeles \u00e8 difficile trovarne una, cos\u00ec si cambiano vestito e accendono la luce,\nma serve ancora uno sfondo bianco. Lo vanno a prendere e vogliono farsi\nl'autoscatto solo dal bacino in su, perch\u00e9 per cambiarsi il pantalone ci voleva\ntroppo ma prima di scattare il bottone dell'autoscatto sentono arrivare Griffin\nsulla motoslitta, allora si vestono da toreri spaziali e si chiedono come ha\nfatto a trovare una motoslitta in 10 minuti. Dopo ritornano nella sala, ma\nstoppano un'altra volta il fotografo, e dicono che serve pi\u00f9 fumo, allora fanno\nl'inondazione di fumo e allora Griffin fece una pausa di 5 minuti. Dopo,\narrivarono Gustavo e Kelly, e i ragazzi gli raccontarono la storia. Dopo Kelly,\nGustavo e i ragazzi, tornarono nella loro sala, e Gustavo gli fece la foto, poi\narrivo quello che lavora sulle foto di Pop Tiger, e gli dettero la foto, poi\nKendall alz\u00f2 il poster di Dak sulla sua faccia, allora tutte le fan gli\nandarono addosso pensando che fosse Dak, e si fecero male tutti e 4. Ritornando a\nKatie e alla signora Knight, la signora Knight unisce le fan di Dak per cercare\ndi superare le guardie di sicurezza ed entrare cos\u00ec nella sala di registrazione\ndi Dak, ma Katie \u00e8 pi\u00f9 intelligente e passa per le condutture, e fa passare\nanche Dak da li, perch\u00e9 se no lo uccidevano le fan. Dopo Dak fece l'autografo a\nKatie, e cos\u00ec e finita la storia. Dopo Camill fa vedere che dietro il loro\nposter c'era quello di Dak, e tutte le ragazze lo attaccavo dalla parte di Dak.\nUna pausa per i Big Time Rush.\nGustavo dice ai ragazzi che prender\u00e0 un giorno di ferie,\ncos\u00ec i ragazzi decidono di dedicare un po' di tempo per loro. Logan \u00e8\ndeterminato a seguire una lezione di matematica insegnata da Danica McKellar, quella\ndel libro di matematica, ma rimane deluso quando scopre che la lezione si\nsvolge in una scuola femminile, allora si veste da femmina ed entra nella\nscuola, per\u00f2 quando sente che dicono che i maschi sono stupidi e che nessun\nmaschio ha capito il suo libro, si toglie la parrucca, dice che \u00e8 un maschio e\ndice che ha capito il libro, ma quando vedono che le femmine lo vogliono\npicchiare si rimette subito la parrucca e dice che \u00e8 femmina ma lo cacciano\nuguale. Carlos va nel panico quando perde il suo casco, ma riceve la visita\ninaspettata del suo padre poliziotto, che lo aiuta a cercare il casco del\nfiglio, allora iniziano andando da Bitters a vedere il video delle telecamere,\ne vedono che sono entrati nel loro appartamento Bitters, Buddah Bob, Tyler (un\nragazzino con i capelli rossi) e Fulmine. Allora, iniziano a interpellare\nBitters, ma dice di no, e dice che gli e scomparso anche lui il suo prosciutto,\nallora vanno a interpellare Tyler, e dice che a lui sono scomparse le sue\npantofole a forma di rana, allora interpellano Budda Bob, e gli dice che a lui\ngli \u00e8 scomparso lo stereo, in una sala della piscina, sentono tanto rumore,\nallora vanno a vedere, e trovano Fulmine con il casco, il prosciutto, le\npantofole e lo stereo. James passa la sua giornata cercando di lanciare la sua\ncarriera d'attore, con l'aiuto di Camille, ma quando James ha sentito che\nCamille non ha avuto la parte, nella sua telefonata, di cui hanno detto che\naveva la parte James ha rifiutato. Kendall invece trascorre del tempo con Jo,\nma \u00e8 scoraggiato quando lei gli ricorda continuamente che ha gi\u00e0 un fidanzato.\nPer caso, Katie scopre che Jo non ha un fidanzato, e lo dice a Kendall, che\ncerca di ottenere la verit\u00e0 da lei dicendogli che lo vuole vedere, allora Jo\ngli dice che il suo fidanzato verr\u00e0 da lei il giorno dopo, ma visto che Jo non\nha il fidanzato ha pagato uno per 20 $, ma il giorno dopo Kendall ha detto un nome a caso e l'attore\ndi Jo ha risposto subito s\u00ec quando in realt\u00e0 il nome non era quello che ha\ndetto, allora Kendall scopre che non ce l'ha, e si dicono a vicenda che uno non\nvuole fidanzarsi con l'altra, e che l'altra non vuole fidanzarsi con l'altro,\nma un secondo dopo si chiedono a vicenda: - Vuoi venire al cinema con me stasera?\nCos\u00ec nel frattempo \u00e8 finita la giornata.\nUn demo per restare.\nI ragazzi vogliono disperatamente rimanere a Los Angeles, ma\nsaranno costretti a tornare in Minnesota se la casa discografica non approva il\nloro demo. La figlia di Griffin, Mercedes, entra nell'ufficio di Gustavo fingendo\ndi essere quella che dovr\u00e0 approvare i demo, appena entra dice che Kendall sar\u00e0\nil suo ragazzo. Mercedes gli dice subito di portargli le cose che gli servono\nper andare in piscina, compresi lettini, l\u00ec gli mette le zucchine sugli occhi,\ne Mercedes gli chiede se lui l'ama, Gustavo e gli altri, visto che lo stavano\nspiando gli dicono di rispondere di s\u00ec, ma visto che Kendall esita Mercedes lo\nlascia, e dice a Carlos che sar\u00e0 il suo nuovo ragazzo nell'appartamento Carlos\ngli fa dei biscotti dicendogli che \u00e8 la ricetta di sua nonna, quando Mercedes\nli assaggia dice che sono schifosi, e Carlos gli dice che ovviamente lui non \u00e8\nsua nonna. Dopo va in bagno e va a parlare con gli altri nella vasca. Poi\nMercedes gli chiede se sta parlando con qualcuno che \u00e8 nella vasca da bagno, e\nlui gli risponde di no, dopo Mercedes entra in bagno, e visto che Carlos gli ha\ndetto una bugia lo lascia, e prende Logan, dal bagno esce Kendall, e gli dice\nche Logan non sar\u00e0 il suo ragazzo, perch\u00e9 lei \u00e8 antipatica e prepotente, allora\ngli dice che non sceglier\u00e0 il loro demo.\nI ragazzi, preparavano le valigie, ma quando \u00e8 entrata Mercedes si \u00e8 perdonata,\ne James gli urla che si perdona perch\u00e9 non ha scelto lui come ragazzo, Mercedes\ngli risponde di no, e poi gli dice che non esce con chi \u00e8 pi\u00f9 carino di lei,\npoi Mercedes gli dice che non \u00e8 lei a scegliere i demo, ma da uno scimpanz\u00e9, allora cercano di\nrapinare Lolo, lo scimpanz\u00e9, e cercano di corromperlo affinch\u00e9 scelga il loro\ndemo. La signora Knight cerca di diventare vice direttore del Palm Woods, per\nfare contenta Katie che vuole rimanere al Palm Woods, perch\u00e9 se non\nrinnoveranno l'affitto, se ne dovranno andare dal Palm Woods. Griffin, incontra\nLolo per la strada, e va alla Rocque Records, l\u00ec, i ragazzi e Mercedes\nammettono che l'hanno rapito. Lolo dopo dice che il demo dei BTR non gli piace,\ndopo Griffin cambia idea, e fa scegliere il demo a Mercedes, e Mercedes sceglie\nquello dei BTR.\nKelly va al Palm Woods a rinnovare l'appartamento, quindi La\nsignora Knight si licenzia, e fa fare i lavori a Bitters.\nBig time party.\nI ragazzi scoprono che non sono stati invitati alla loro festa alla Rocque Records, e decidono di organizzare una festa al Palm Woods, ma il signor Bitters, minaccia loro di sfrattarli se la organizzano. Cos\u00ec cambiano il nome di festa in riunione e decidono di invitare tre persone ciascuno. La festa diventa enorme quando Carlos per errore invita l'intero elenco dei contatti del suo cellulare. Il signor Bitters sente la festa, ma Kendall e Jo cercano di portarlo altrove. Camille e Mercedes rivendicano Logan come fidanzato, ma Logan cerca di trascorrere del tempo con entrambe senza che lo scoprano.\nChi rompe paga.\nGustavo deve pagare tutte le cose che i ragazzi hanno rotto e in cambio vorrebbe che i ragazzi gli restituiscano i soldi. Cos\u00ec i ragazzi cercano di ottenere dei posti di lavoro, per rimborsare a Gustavo i duemila dollari. Carlos diventa assistente della produzione di Gustavo, mentre James tenta di diventare un modello, con Katie che gli fa da manager. Logan e Kendall avviano un servizio di babysitter, ma lo trovano pi\u00f9 difficile del previsto, e alla fine usano i bambini per aprire un servizio di autolavaggio. Carlos ha dei problemi quando la macchina del caff\u00e8 di Gustavo, C.A.L., diventa ostile e lo attacca con la schiuma dell'espresso. I ragazzi ripagano Gustavo, ma i problemi che causano ai loro lavori costano pi\u00f9 dei guadagni dei ragazzi.\nIl grande blogger.\nI ragazzi dovranno impressionare Deke, un noto blogger. Gustavo assume delle persone per far imparare ai ragazzi le risposte da dare alle domande di Deke in modo tale da farli scrivere una buona recensione, ma Deke scrive una recensione sfavorevole, per via del fatto che i ragazzi non si sono mostrati come sono realmente e cercano di convincere Deke a cambiare idea prima che invia la recensione ma Deke non vuole e lo chiudono in uno stanzino poi lui riesce a scappare dal condotto dell'aria ma scivolando si fa male. I ragazzi lo trattengono in un bidone della spazzatura.\nAlla fine lo liberano e Deka dice che far\u00e0 una recensione cattiva su di loro. Quando la controllano c'\u00e8 scritto invece che Deke si \u00e8 divertito assieme ai Big time rush.\nMomenti di terrore.\nGustavo va a vivere con i ragazzi al Palm Woods, perch\u00e9 la sua casa si \u00e8 allagata, ma i ragazzi non lo vogliono nel loro appartamento, e faranno di tutto per mandarlo via. Al Palm Woods arriva una nuova ragazza. Carlos e il signor Bitters cercano di dimostrare che c'\u00e8 un fantasma nel Palm Woods, mentre Logan cerca di dimostrargli il contrario.\nIl ballo di fine anno.\nLa scuola del Palm Woods tiene il primo ballo di fine anno, e i Big Time Rush lo devono organizzare, ma si trovano ad affrontare anche la pressione della loro prima performance dal vivo. Kendall e Katie cercano di trovare un partner per il ballo alla madre, che vorrebbe uscire con il top model Fabio. Jo \u00e8 sconvolta dal fatto che Kendall dimentica di chiederle di andare al ballo. Le Jennifer rifiutano tutti gli inviti dei ragazzi, tra cui anche Carlos, ma poi accettano l'invito di Carlos, a patto che interpreti tre personaggi differenti che dovranno portare le Jennifer al ballo, ma alla fine, stufo dei continui cambi, accetta l'invito di Stephanie. Logan non riesce a trovare il coraggio di chiedere a Camille di andare al ballo con lui, cos\u00ec James gli d\u00e0 una mano, ma aiutandolo a pronunciare la frase \"Vuoi venire al ballo con me?\", James invita pi\u00f9 di una ragazza al ballo.\nArriva Jordin Sparks.\nGustavo \u00e8 convinto che i ragazzi siano sfortunati, e dice loro di stare lontani da Jordin Sparks, mentre Jordin rimane al Palm Woods e registra le sue canzoni alla Rocque Records. I ragazzi cercano di proteggerla, ma Jo pensa che Kendall abbia una storia con Jordin dopo che l'ha salvata mentre scivolava su una buccia di banana e mentre veniva attaccata da un gatto. In seguito per non avere pi\u00f9 sfortuna, Jordin esprime un desiderio al pozzo del Palm Woods e accidentalmente i ragazzi la spingono dentro al pozzo. Alla fine si ritroveranno tutti e cinque nel pozzo, dove aiutano Jordin con la sua canzone, cantandola con lei e con l'aiuto di Treno Merci riescono ad uscire dal pozzo. Alla fine i ragazzi vanno alla Rocque Records, per registrare la canzone di Jordin \"Countin On You\" facendo un duetto con lei. Nel frattempo, Gustavo e Kelly ricevono un pacchetto dal produttore rivale di Gustavo, Hawk, con una puzzola all'interno e devono liberarsene prima che spruzzi la sua puzza nell'intero edificio.\nFebbre di Hollywood.\nI ragazzi scoprono che James ha la febbre di Hollywood, perch\u00e9 usa continuamente un'abbronzatura spray che fa diventare la sua pelle tutta arancione. Gustavo dice a Kendall, Logan e Carlos di aiutare James, o lo sostituir\u00e0. I tre cercano di sbarazzarsi dell'abbronzatura spray di James e mentre lo inseguono con le pistole d'acqua, Carlos diventa il terzo Jennifer visto che una di loro ha accettato un provino per un film e viene contagiato dalla febbre di Hollywood. L'amico chitarrista d\u00e0 a Logan dei bonghi e gli dice di rilassarsi, e cos\u00ec Logan prende anche lui la febbre, lasciando Kendall da solo che dovr\u00e0 farli tornare normali. Nel frattempo, con l'ondata di caldo, Katie mette su uno stand per vendere dei coni con del ghiaccio in piscina, e il signor Bitters cerca di costringerla a dargli una parte dei profitti o dovr\u00e0 chiudere lo stand.\nUn video per i Big Time Rush.\nCamille deve lasciare il Palm Woods se non ottiene una parte in uno spettacolo, allora i ragazzi le promettono, una parte nel loro prossimo video musicale. Gustavo non \u00e8 d'accordo e allora i ragazzi decidono di fare il video da soli, con Marcos del Posey alla regia. I ragazzi filmano il video di \"City Is Ours\", utilizzando l'auto rubata al signor Bitters, e nel video sono inclusi oltre a Camille anche Jo e tutti i loro amici del Palm Woods. A Gustavo piace il video, e acquista l'auto del signor Bitters e la d\u00e0 ai ragazzi.\nIl concerto.\nAlla vigilia della pubblicazione dell'album, Griffin annulla l'album, il tour e i concerti, e costringe i ragazzi a tornare in Minnesota. James non vuole lasciare il mondo della musica, e viene ingaggiato dal rivale di Gustavo, Hawk. Gustavo deve dare due milioni di dollari per avere un contratto della band da Griffin. I ragazzi tornano a Los Angeles e siccome James \u00e8 occupato con Hawk non riescono a rimpiazzarlo in tempo per il concerto, fino a quando James riesce a scappare dalle grinfie di Hawk e si esibisce con gli altri al loro concerto."}
{"id": "3887206", "revid": "599013", "url": "https://it.wikipedia.org/wiki?curid=3887206", "title": "Jalkapallon suomenmestaruuskilpailut 1923", "text": "La Jalkapallon suomenmestaruuskilpailut 1923 fu la quindicesima edizione del campionato finlandese di calcio. Fu giocato in un formato di coppa e vide la vittoria dell'HJK."}
{"id": "3887210", "revid": "599013", "url": "https://it.wikipedia.org/wiki?curid=3887210", "title": "Jalkapallon suomenmestaruuskilpailut 1924", "text": "La Jalkapallon suomenmestaruuskilpailut 1924 fu la sedicesima edizione del campionato finlandese di calcio. Fu giocato in un formato di coppa e vide la vittoria dell'\u00c5bo IFK."}
{"id": "3887211", "revid": "47767", "url": "https://it.wikipedia.org/wiki?curid=3887211", "title": "Veikko", "text": ""}
{"id": "3887212", "revid": "599013", "url": "https://it.wikipedia.org/wiki?curid=3887212", "title": "Jalkapallon suomenmestaruuskilpailut 1925", "text": "La Jalkapallon suomenmestaruuskilpailut 1925 fu la diciassettesima edizione del campionato finlandese di calcio. Fu giocato in un formato di coppa e vide la vittoria dell'HJK."}
{"id": "3887213", "revid": "1442080", "url": "https://it.wikipedia.org/wiki?curid=3887213", "title": "Juan Perinetti", "text": "Biografia.\nFu tra i fondatori del Talleres di Remedios de Escalada il 1\u00ba giugno 1906. In seguito fu presidente della societ\u00e0 (1932-1934 e 1943); durante il suo ultimo mandato fece costruire la piscina olimpionica del club, in seguito intitolata a lui.\nCaratteristiche tecniche.\nGiocava come ala sinistra. Abile nel dribbling, dotato di un'affinata tecnica e di grande rapidit\u00e0, Perinetti fu uno dei principali interpreti nel suo ruolo negli anni 1910 in Argentina.\nCarriera.\nClub.\nFece parte delle prime formazioni del Talleres, insieme al fratello Ra\u00fal, che fu un altro dei fondatori della societ\u00e0. Arriv\u00f2 a essere capitano del Talleres, in cui rimase fino al 1907: pass\u00f2 poi al Racing Club di Avellaneda. Di tale squadra divenne subito titolare, trovando una buona intesa con Alberto Ohaco e segnalandosi come uno dei migliori elementi della rosa. Fu soprannominato \"El Llor\u00f3n\" (il piagnone) perch\u00e9, quando la sua formazione subiva una sconfitta, si metteva a piangere. Rimase al Racing dal 1908 al 1920, vincendo un totale di 19 trofei (tra cui 7 vittorie in campionato). Nel 1925 gioc\u00f2 in seconda divisione con il Talleres, suo vecchio club, contribuendo alla promozione in massima serie avvenuta il 22 novembre 1925 all'Estadio Gas\u00f3metro. Gioc\u00f2 quindi un ultimo incontro durante la Primera Divisi\u00f3n 1926, il 18 aprile 1926 contro il Lan\u00fas, e si ritir\u00f2 dall'attivit\u00e0.\nNazionale.\nEsord\u00ec in Nazionale il 18 luglio 1915 a Montevideo contro l', disputando il Gran Premio de Honor Uruguayo. Convocato per il Sudamericano 1916, vi debutt\u00f2 il 6 luglio contro il a Buenos Aires. Sostituito da Bincaz nella gara con il , torn\u00f2 contro l'Uruguay il 17 luglio, dopo aver giocato un'amichevole con una formazione \"di riserva\" il 6 luglio con il Cile. Concluse il 1916 giocando Copa Lipton, Gran Premio de Honor Uruguayo e Trofeo Circular tra agosto e ottobre. Nel 1917 fu schierato per la prima volta il 18 luglio contro l'Uruguay; dopo un'ulteriore partita con la selezione \"celeste\" il 15 agosto, torn\u00f2 a disputare il Campeonato Sudamericano de Football. Gioc\u00f2 da titolare tutte e 3 gli incontri della manifestazione, sempre come ala sinistra. Il 1917 in Nazionale fin\u00ec, per lui, il 22 ottobre, giorno in cui fu impiegato in un'amichevole contro il Cile. Nel 1918 gioc\u00f2 una sola gara, il 25 agosto a Buenos Aires con l'Uruguay (Gran Premio de Honor Argentino). Nel 1919 fece nuovamente parte dei convocati dell'Argentina al Sudamericano: come nel 1917, fu presente dall'inizio in tutte le partite. La sua ultima presenza la registr\u00f2 il 7 settembre 1919 durante la Copa Lipton contro l'Uruguay."}
{"id": "3887214", "revid": "179980", "url": "https://it.wikipedia.org/wiki?curid=3887214", "title": "Juan Nelusco Perinetti", "text": ""}
{"id": "3887215", "revid": "339392", "url": "https://it.wikipedia.org/wiki?curid=3887215", "title": "Sommergibili statunitensi della prima guerra mondiale", "text": ""}
{"id": "3887223", "revid": "113185910", "url": "https://it.wikipedia.org/wiki?curid=3887223", "title": "Jalkapallon suomenmestaruuskilpailut 1926", "text": "La Jalkapallon suomenmestaruuskilpailut 1926 fu la diciottesima edizione del campionato finlandese di calcio. Fu giocato con una formula ad eliminazione diretta e vide la vittoria dell'HPS."}
{"id": "3887224", "revid": "282579", "url": "https://it.wikipedia.org/wiki?curid=3887224", "title": "Operazioni navali della U.S. Navy nella prima guerra mondiale", "text": ""}
{"id": "3887228", "revid": "125563057", "url": "https://it.wikipedia.org/wiki?curid=3887228", "title": "Tipologia edilizia", "text": "La tipologia edilizia \u00e8 la classificazione dei fabbricati in base alla presenza di determinate caratteristiche funzionali, dimensionali, distributive ed organizzative.\nLa tipologia edilizia residenziale.\nNorme di riferimento nella normativa italiana.\nNel \"Decreto interministeriale 2 aprile 1968, n. 1444\" sono contenute le norme per la determinazione dei \"limiti di densit\u00e0 edilizia\" e per i relativi Standard urbanistici. I varii tipi di edilizia residenziale saranno poi specificati meglio negli strumenti urbanistici comunali: Piano Regolatore Generale (PRG), Piano urbanistico comunale (PUC) e soprattutto nel Piani particolareggiati (PP).\nIn aree a utilizzazione estensiva.\nSono tipi caratteristici delle aree a indice di utilizzazione territoriale (It) bassa, per cui in aree a utilizzazione estensiva.\nCasa unifamiliare destinata ad ospitare un solo nucleo famigliare, \u00e8 isolata e circondata da uno spazio verde privato. Questo tipo abitativo richiede un considerevole sviluppo di strade e condutture per i servizi.\nCasa a schiera sono costituite dall'aggregazione di alloggi unifamiliari, ciascuno dei quali ha due lati in comune con gli alloggi contigui e dispone di due fronti liberi, l'ingresso e il giardinetto privato, e generalmente si dipana su due piani fuori terra.\nUn'altra tipo di aggregazione a bassa intensit\u00e0 \u00e8 il tipo della casa a corte\nAltro tipo, sempre pi\u00f9 in disuso, \u00e8 quello della casa a ballatoio.\nIn aree a utilizzo semintensiva.\nSono quelle caratteristiche delle aree a indice di utilizzazione territoriale (It) media, per cui in aree a utilizzazione semintensiva.\nLa palazzina plurifamiliare \u00e8 un condominio consistente in un fabbricato solitamente libero da ogni lato, costruito su aree piuttosto ristrette, con 2-6 appartamenti per piano e con un numero variabile di piani solitamente 3-6. Caratteristico di questo tipo abitativo sono i cortili interni o le chiostrine sulle quali si affacciano i vani di servizio. Questa soluzione abitativa si \u00e8 diffusa nelle prime fasce periferiche delle grandi citt\u00e0 nel secondo dopoguerra, non sempre con effetti positivi. Difatti questa soluzione abitativa spesso d\u00e0 luogo a edifici isolati ma vicinissimi gli uni dagli altri, senza i servizi pubblici e le aree verdi.\nLa casa in linea \u00e8 un impianto strutturale che \u00e8 determinato dall'aggregazione di almeno due palazzine unifamiliari. Il numero di piani (da tre fino a sei), dei corpi scala e degli alloggi per piano (da due fino a quattro e pi\u00f9) \u00e8 variabile. Il corpo di fabbrica ha generalmente dimensioni costanti lungo l'asse trasversale e pu\u00f2 crescere indefinitamente lungo l'asse longitudinale. Questo tipo di soluzione abitativa \u00e8 detta \"a stecca\" quando l'asse longitudinale \u00e8 rettilineo, \"a crescent\" quando tale asso \u00e8 curvo, \"ad angolo\" quando segue assi di aggregazione ortogonali. Nel migliore dei casi tali costruzioni sono ubicate nel verde e dotate di scuole, servizi commerciali e per il tempo libero.\nIn aree a utilizzazione intensiva.\nSono tipi caratteristici delle aree a indice di utilizzazione territoriale (It) alta, per cui in aree a utilizzazione intensiva.\nLa casa a torre \u00e8 un particolare tipo di condominio isolato a sviluppo verticale le cui origini nascono dalla necessit\u00e0 di diradare nel verde gli edifici pur mantenendo alta la densit\u00e0 abitativa. Questa soluzione abitativa fu promossa soprattutto dagli architetti razionalisti nella prima met\u00e0 del Novecento perch\u00e9 offriva maggior superficie libera di suolo per uso pubblico e gli alloggi erano dotati di migliori condizioni di illuminazione e aerazione. La casa a torre pu\u00f2 superare i 30 metri e presenta un numero variabile di appartamenti per piano. \u00c8 caratteristica delle aree a indice di utilizzazione territoriale (It) alta, per cui in aree a utilizzazione intensiva."}
{"id": "3887232", "revid": "287204", "url": "https://it.wikipedia.org/wiki?curid=3887232", "title": "Premi BAFTA 1958", "text": "I premi dell'11\u00aa edizione dei British Academy Film Awards furono conferiti nel 1958 dalla British Academy of Film and Television Arts alle migliori produzioni cinematografiche del 1957."}
{"id": "3887233", "revid": "47767", "url": "https://it.wikipedia.org/wiki?curid=3887233", "title": "Abdenago", "text": "Origine e diffusione.\nNome di origine accadica; \u00e8 composto da \"ebed\" (o \"ebd\", \"servo\", radice presente anche in Abdia, Abdiele, Abdon e Abdieso), e \"Nebo\", e significa \"servo di Nebo\", una divinit\u00e0 babilonese della saggezza che \u00e8 richiamata anche da nomi quali Nabor e Nabucodonosor.\nSi tratta di un nome di tradizione biblica, presente in Da , dove Azaria, un compagno di Daniele, viene rinominato Abdenago dai babilonesi. In italiano moderno gode di scarsa diffusione, ed \u00e8 attestato sporadicamente solo in Toscana e in Emilia-Romagna.\nOnomastico.\nL'onomastico si pu\u00f2 festeggiare il 17 dicembre in memoria del gi\u00e0 citato Azaria, chiamato anche Abdenago, deportato con Daniele, Anania e Misaele."}
{"id": "3887237", "revid": "106456", "url": "https://it.wikipedia.org/wiki?curid=3887237", "title": "Conte di Caserta", "text": ""}
{"id": "3887238", "revid": "767487", "url": "https://it.wikipedia.org/wiki?curid=3887238", "title": "Il piccolo Hiawatha", "text": "Il piccolo Hiawatha (\"Little Hiawatha\") \u00e8 un cartone animato del 1937, incluso nella collana \"Sinfonie allegre\", prodotto da Walt Disney.\nTrama.\nNelle cascate dell'America del Nord, un piccolo indigeno di nome Hiawatha si avventura per la corrente a bordo di una canoa. Decide di andare a caccia, bench\u00e9 armato solo di un piccolo arco che inoltre sa maneggiare poco, ma pieno di coraggio e di spirito. Dopo alcuni tentativi falliti di catturare qualcosa, adocchia e intrappola un coniglietto. Hiawatha sta per trafiggerlo, ma la povera bestiolina trema e singhiozza, allora il piccolo indiano decide di risparmiarlo e getta via l'arco, non accorgendosi che va a sbattere sulla testa di un orso. Questi si avventa contro Hiawatha che fugge terrorizzato e riuscir\u00e0 a salvarsi solo grazie all'aiuto degli animali, che ormai lo conoscono e gli sono amici. Entrato nella barca, il piccolo indiano comincia a pagaiare e si allontana nella cascata.\nEdizioni Home Video.\nDVD.\nIl cortometraggio \u00e8 incluso nel DVD \"Il brutto anatroccolo e altre storie\".\nBlu-Ray Disc.\nIl cortometraggio \u00e8 incluso nel blu-ray disc di \"Pocahontas II - Viaggio nel nuovo mondo\", uscito il 9 maggio 2012."}
{"id": "3887249", "revid": "767487", "url": "https://it.wikipedia.org/wiki?curid=3887249", "title": "D=OUT", "text": "I sono un gruppo musicale j-rock/visual kei, formatosi a Tokyo nel 2006. La traslitterazione in r\u014dmaji del loro nome, Dauto, \u00e8 la pronuncia giapponese della parola inglese \"doubt\" (dubbio).\nBiografia.\nNel 2006, il cantante Kouki, dopo la dissoluzione del suo vecchio gruppo, i Mist of Rouge, decise di formare un'altra band. Grazie ad alcune amicizie, conobbe i chitarristi Ibuki e Hikaru, il bassista Reika e il batterista Minase, tutti provenienti da differenti citt\u00e0 del Giappone. Dopo aver firmato un contratto con l'etichetta indipendente Speed Disk, pubblicarono due singoli dal titolo bizzarro ed un mini-album, \"Rouman Doumyakuteki Chabangeki\". Nel 2008 incisero il loro primo full-length, \"Zipang\".\nNel 2009 pubblicarono un altro EP, \"Touryuumon\", contenente reinterpretazioni di brani j-pop scritti da autrici come Ringo Shiina, seguito dal secondo album studio, \"Carnival Ukiyo\" (2010). L'8 febbraio 2012 \u00e8 uscito \"Music Nippon\", il loro primo album pubblicato con una major."}
{"id": "3887250", "revid": "64860", "url": "https://it.wikipedia.org/wiki?curid=3887250", "title": "La Storia Bandita", "text": ""}
{"id": "3887254", "revid": "57342", "url": "https://it.wikipedia.org/wiki?curid=3887254", "title": "Enrico Indelli", "text": "Biografia.\nLaureato in Medicina e Chirurgia.\nFiglio di Vincenzo Indelli gi\u00e0 senatore della Democrazia Cristiana, ha aderito anch'egli alla DC e a partire dal 1993 si \u00e8 avvicinato al movimento referendario di Mariotto Segni.\nCon il Patto Segni \u00e8 stato eletto alla Camera dei deputati in occasione delle elezioni politiche del 1994 nella quota proporzionale (nella parte maggioritaria \u00e8 stato candidato per la coalizione del Patto per l'Italia in un collegio della Campania senza tuttavia risultare eletto).\nHa aderito al gruppo del Patto Segni e in seguito al Patto dei Democratici.\nIn occasione delle elezioni politiche del 1996 come esponente pattista \u00e8 stato candidato nelle liste di Rinnovamento Italiano sempre per la Camera senza tuttavia risultare eletto. \u00c8 stato inoltre candidato nella parte maggioritaria per la coalizione di centrosinistra dell'Ulivo in un collegio salernitano senza risultare vincitore.\nIn seguito si \u00e8 avvicinato alle posizioni di centrodestra e nelle elezioni amministrative del maggio 2009 \u00e8 stato candidato sindaco per una coalizione di centrodestra nel comune di Oliveto Citra, risultando per\u00f2 sconfitto.\nNelle elezioni amministrative del maggio 2019 si \u00e8 candidato nel Comune di Morra de Sanctis nella lista \"Orgoglio Morrese\", risultando vincitore e diventando vicesindaco del paese."}
{"id": "3887257", "revid": "767487", "url": "https://it.wikipedia.org/wiki?curid=3887257", "title": "I tre moschettieri ciechi", "text": "I tre moschettieri ciechi (\"Three Blind Mouseketeers\") \u00e8 un film del 1936 diretto da David Hand. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla United Artists il 26 settembre 1936. Pur non essendo basato su un soggetto preciso, il film prende ispirazione dalla filastrocca popolare \"Three Blind Mice\" e dal romanzo di Alexandre Dumas \"I tre moschettieri\". Questo cortometraggio segna il primo utilizzo da parte della Disney dell'ombreggiatore, un dispositivo che consiste nell'esporre alla luce dei volumi trasparenti (gas, liquido, vetro) al fine di recuperare l'ombra delle diffrazioni e disegnarle; l'uso di questa tecnica nell'animazione aumenta il realismo.\nTrama.\nIn una casa, il guardiano Capitan Gatto prepara varie trappole per uccidere i tre topi ciechi (di diversa statura e stazza) che tentano sempre di rubare il cibo dalla sala dei banchetti. I tre roditori, per\u00f2, sono travestiti da moschettieri (con tanto di spade) e agiscono all'insegna del motto \"uno per tutti, tutti per uno\" per superare il loro handicap fisico. Una volta addormentatosi il loro nemico giurato, i topi escono dalla tana e iniziano a raccogliere formaggio e altre cibarie, evitando le trappole in modo del tutto fortuito. Quando per\u00f2 stappano tre bottiglie di spumante, i tappi arrivano in faccia a Capitan Gatto che si risveglia. Dopo un breve inseguimento, il gatto riesce a bloccare uno dei topi. Quest'ultimo inizia allora a urlare il motto dei moschettieri riflettendosi su una gran quantit\u00e0 di bottiglie. Credendo di essere circondato da topi, Capitan Gatto fugge terrorizzato dalla casa, cadendo in tutte le trappole che aveva preparato per i suoi nemici.\nDistribuzione.\nEdizione italiana.\nIl corto fu distribuito in Italia nel 1939 in lingua originale. Fu doppiato dalla Royfilm per l'inclusione nella VHS \"C'era una volta un topo\" dell'aprile 1986 e poi nuovamente per la riedizione del marzo 1990 della VHS \"Pippo, Pluto, Paperino Supershow\"; in entrambi i casi non furono doppiate le canzoni. Un terzo doppiaggio, completo di canzoni, fu realizzato dalla stessa societ\u00e0 per la VHS numero 18 della serie \"VideoParade\", uscita nel giugno 1994, e utilizzato da allora in poi. Non essendo stata registrata una colonna internazionale, in tutti e tre i doppiaggi nelle scene in cui i personaggi parlano la musica fu rimossa, mentre nel terzo doppiaggio le canzoni sono accompagnate da una versione sintetizzata della colonna sonora.\nEdizioni home video.\nDVD e Blu-ray Disc.\nUna volta restaurato, il cortometraggio fu distribuito per la prima volta in DVD come contenuto speciale in quello de \"Le avventure di Bianca e Bernie\" (uscito in Italia il 5 dicembre 2001 e in America del Nord il 20 maggio 2003), e nel febbraio 2005 fu incluso nel volume 5 della collana \"Walt Disney: Le fiabe\", intitolato \"I tre porcellini e altre storie\". In America del Nord \u00e8 incluso anche nel secondo disco della raccolta \"More Silly Symphonies\" (uscita il 19 dicembre 2006 come parte della collana \"Walt Disney Treasures\"), nel DVD \"Three Little Pigs\" (uscito il 7 aprile 2009 come secondo volume della collana \"Walt Disney Animation Collection\") e, sempre in definizione standard, nell'edizione Blu-ray Disc de \"Le avventure di Bianca e Bernie\" e \"Bianca e Bernie nella terra dei canguri\" (uscita il 21 agosto 2012)."}
{"id": "3887258", "revid": "287204", "url": "https://it.wikipedia.org/wiki?curid=3887258", "title": "Libro dei Papi", "text": ""}
{"id": "3887259", "revid": "709565", "url": "https://it.wikipedia.org/wiki?curid=3887259", "title": "Saint Seiya \u03a9", "text": " \u00e8 una serie televisiva anime della Toei Animation, sequel spin-off della pi\u00f9 nota serie animata del 1987 \"I Cavalieri dello zodiaco\" (\"Saint Seiya\"), basata sul fumetto del 1986 di Masami Kurumada. La serie \u00e8 stata annunciata dalla casa di produzione il 6 febbraio 2012 ed \u00e8 stata trasmessa su TV Asahi a partire dal 1\u00ba aprile dello stesso anno fino al 30 marzo 2014..\nAmbientata \"pi\u00f9 di dieci anni dopo\" la guerra contro Ade, vede come protagonisti un nuovo gruppo di cavalieri tra cui Kouga di Pegasus, figlio adottivo di Saori Kido, reincarnazione della Dea Atena.\nUn adattamento manga dei primi episodi della seconda stagione (in onda a partire dal 7 aprile 2013) \u00e8 stato pubblicato dalla Kadokawa Shoten sulla rivista Kerokero Ace, e poi raccolto in un volume \"one shot\" dal titolo \nTrama.\nSono passati alcuni anni dalla sconfitta di Ade, e la pace regna sulla Terra, fino a quando Mars, signore del pianeta rosso, decide di attaccarla con i suoi seguaci, i . Al culmine di un attacco di Mars al , Seiya (ora divenuto Gold Saint di Sagittarius), nel tentativo di proteggere Saori Kido (reincarnazione di Atena e dea protettrice della Terra) e un piccolo bambino apparso misteriosamente (in seguito adottato da lei e chiamato Kouga) scompare indebolendo parecchio il nemico, che dovr\u00e0 fermarsi per molto tempo proprio su Marte per recuperare le forze.\nDopo tredici anni Mars riappare di fronte a Saori e riesce a rapirla. Toccher\u00e0 quindi all'ormai adolescente Kouga, divenuto il nuovo Saint di Pegasus, a combattere per salvarla. Durante il suo viaggio il giovane incontrer\u00e0 il Saint di Lionet, Souma, con cui si recher\u00e0 ad un'accademia fondata da Atena per permettere ai giovani Saint di allenarsi e diventare pi\u00f9 forti, la Palaestra. A lui si uniranno anche altri Bronze Saints: Yuna di Aquila, Ryuuhou di Dragon (il figlio di Shiryu, uno dei protagonisti de \"I Cavalieri dello zodiaco\") e il \"ninja Saint\" Haruto di Wolf. Il malvagio Mars riesce per\u00f2 a conquistare sia la scuola che il Sanctuary, arrivando a fingersi il nuovo Gran Sacerdote eletto da Atena. Lo scopo suo e di sua moglie Medea \u00e8 quello di tramutare la ragazza Aria in una \"Nuova Atena\" da utilizzare per trasferire il Cosmo della Terra su Marte, rendendo quest'ultimo rigoglioso e la prima un pianeta morto. A dargli manforte ci saranno anche i suoi figli Eden di Orion, Sonia di Hornet e una nuova generazione di Silver Saint e Gold Saint.\nLa dea Pallas, sorella di Atena, torna sulla terra sotto le sembianze di un'innocente ragazzina. Seiya, Gold Saint di Sagittarius, le viene inviato contro per eliminarla, ma nel momento decisivo esita, permettendo a Titan, il pi\u00f9 potente e devoto dei guerrieri di Pallas, di condurla via. Pallas pu\u00f2 quindi radunare l'esercito dei suoi seguaci, i , in grado di rubare il tempo alle persone, e lanciare il suo attacco contro la sorella. A difendere la dea combattono nuovamente i Bronze Saint protagonisti della prima stagione, fra cui primeggia ancora Kouga, ma anche quelli della serie originale, in pi\u00f9 alcuni dei Gold Saint rimasti dopo la battaglia contro Mars e un nuovo personaggio: lo Steel Saint Subaru. Durante l'attacco alla base del nemico (la citt\u00e0 di Pallasbelta), Kouga e i suoi amici scopriranno che dietro Pallas si cela in realt\u00e0 un ulteriore misterioso avversario, molto pi\u00f9 letale, e che l'unico modo per vincere la battaglia \u00e8 raggiungere il livello di Cosmo mai risvegliato da nessuna delle precedenti generazioni di Saint: l'Omega.\nMedia.\nAnime.\nL'anime di \"Saint Seiya \u03a9\" \u00e8 stato trasmesso su TV Asahi dal 1\u00ba aprile 2012 al 30 marzo 2014. La serie \u00e8 stata resa disponibile in DVD e Blu-Ray a partire dal 28 agosto 2012. La pubblicazione della prima serie di DVD \u00e8 terminata l'8 agosto 2013, per un totale di 13 volumi. La pubblicazione del primo capitolo della seconda serie \u00e8 stata annunciata per il 24 gennaio 2014. Ogni volume contiene 4 episodi.\nLa suddivisione in saghe riportata sotto segue la suddivisione della serie in base ai titoli dati ai gruppi di episodi in base alla pubblicazione in DVD e Blu-Ray. Il titolo italiano delle saghe \u00e8 una traduzione amatoriale di quello ufficiale riportato sui DVD.\nMusiche.\nLa prima opening della serie \u00e8 \"Pegasus Fantasy ver. \u03a9\", una nuova versione della prima sigla della serie animata del 1987 eseguita dal gruppo musicale Make-Up (gi\u00e0 interpreti della versione originale della sigla) e Shoko Nakagawa (doppiatrice di Saori Kido). A partire dall'episodio 28 la serie gode di una nuova opening chiamata cantata dal gruppo musicale Root Five. La sigla del \"Capitolo dei New Cloth\" \u00e8 stata ed eseguita dai , mentre il seguente capitolo sar\u00e0 eseguito dal gruppo femminile Cynthia. Non esistono sigle di chiusura.\nManga.\nIl manga \"Saint Seiya \u03a9 - New Cloth Tanjo-hen\" \u00e8 stato serializzato a partire dal 26 marzo 2013 sulle pagine della rivista mensile \"Kerokero Ace\" della Kadokawa Shoten disegnato da Bau. La serializzazione su rivista avviene a cadenza mensile; il primo capitolo consta di 43 pagine di cui 8 a colori e narra gli avvenimenti del primo episodio della serie, anche se con alcune modifiche. I capitoli successivi seguono in linea di massima i fatti della seconda stagione. La serializzazione viene poi sospesa e i capitoli vengono raccolti in un volume unico, uscito il 29 di settembre.\nAltro.\nLa Bandai ha pubblicato il videogioco \"Saint Seiya \u03a9 - Ultimate Cosmo\" per la console PSP nell'autunno del 2012. Sono state prodotte carte collezionabili per il gioco \"Crusade\" a partire da giugno 2012, ciondoli, magliette e statuine in PVC. La serie ha anche beneficiato di due action figure di alcuni suoi personaggi nella linea myth cloth."}
{"id": "3887262", "revid": "287204", "url": "https://it.wikipedia.org/wiki?curid=3887262", "title": "Juri Uluots", "text": ""}
{"id": "3887267", "revid": "132266", "url": "https://it.wikipedia.org/wiki?curid=3887267", "title": "Stati della tregua", "text": ""}
{"id": "3887269", "revid": "697352", "url": "https://it.wikipedia.org/wiki?curid=3887269", "title": "Igla", "text": ""}
{"id": "3887270", "revid": "1882440", "url": "https://it.wikipedia.org/wiki?curid=3887270", "title": "Primo ministro dell'Estonia", "text": ""}
{"id": "3887271", "revid": "287204", "url": "https://it.wikipedia.org/wiki?curid=3887271", "title": "Fortis Championships Luxembourg 2003 - Doppio", "text": "Il doppio del torneo di tennis Fortis Championships Luxembourg 2003, facente parte del WTA Tour 2003, ha avuto come vincitrici Marija \u0160arapova e Tamarine Tanasugarn che hanno battuto in finale Olena Tatarkova e Marlene Weing\u00e4rtner 6-1, 6-4."}
{"id": "3887278", "revid": "46291", "url": "https://it.wikipedia.org/wiki?curid=3887278", "title": "Dasylirion wheeleri", "text": "Dasylirion wheeleri \u00e8 una pianta angiosperma monocotiledone della famiglia Asparagaceae (sottofamiglia Nolinoideae).\nDescrizione.\nSi tratta di un arbusto con foglia perenne ad accrescimento da moderato a lento, che possiede un solo tronco ramificato di circa 40\u00a0cm di larghezza e 1,5 m di altezza, anche se spesso si trovano distese al suolo.\nLa sua foglia \u00e8 sottile, lunga 35\u2013100\u00a0cm, di colore grigio-verodognolo, con il margine seghettato. \nLe foglie si irradiano dal dentro dell'apice della pianta in tutte le direzione (forma sferica).\nL'infiorescenza dallo stelo cresce fin sopra il fogliame, fino a un'altezza di 5 m e con un diametro di 6,3\u00a0cm. Lo stelo \u00e8 sormontato da un lungo pennacchio di colore giallo paglierino con piccoli fiori aventi lunghezza pari a circa 2,5\u00a0cm e che portano sei tepali. Il colore del fiore aiuta a determinare il sesso della pianta, essendo per lo pi\u00f9 bianco per le piante maschili e viola-rosa per le piante femminili.\nIl frutto \u00e8 una capsula secca di forma ovale, avente una lunghezza di 5\u20138\u00a0mm, che contiene un solo seme.\nDistribuzione e habitat.\n\u00c8 nativa delle zone aride del nord del Messico, negli stati di Chihuahua e di Sonora e nel sudovest degli Stati Uniti d'America, nel deserto di Sonora nell'Arizona, come pure nel New Mexico e nel Texas.\nTassonomia.\n\"Dasylirion wheeleri\" fu descritta da Sereno Watson e Joseph Trimble Rothrock e pubblicata nel \"Report Upon United States Geographical Surveys West of the One Hundredth Meridian, in Charge of First Lieut. Geo. M. Wheeler ... vol. 6, Botany 272\", nel 1878.\nUsi.\nSi coltiva come pianta ornamentale. Pu\u00f2 essere piantata in ogni stagione, ma preferibilmente in estate, e la potatura va effettuata in ottobre.\nLa bevanda \"sotol\" \u00e8 prodotta a partire da \"Dasylirion wheeleri\". Fu anche utilizzata dai nativi della regione come alimento e per le sue fibre. Il taglio del fiore pu\u00f2 essere utilizzato per accendere fuochi."}
{"id": "3887282", "revid": "36426", "url": "https://it.wikipedia.org/wiki?curid=3887282", "title": "Fuoco di San Giovanni", "text": ""}
{"id": "3887283", "revid": "824274", "url": "https://it.wikipedia.org/wiki?curid=3887283", "title": "Advanta Championships Philadelphia 2003 - Doppio", "text": "Il doppio del torneo di tennis Advanta Championships Philadelphia 2003, facente parte del WTA Tour 2003, ha avuto come vincitrici Martina Navr\u00e1tilov\u00e1 e Lisa Raymond che hanno battuto in finale Cara Black e Rennae Stubbs 6-3, 6-4."}
{"id": "3887287", "revid": "6923", "url": "https://it.wikipedia.org/wiki?curid=3887287", "title": "Fiat 500L", "text": "La Fiat 500L \u00e8 un'automobile prodotta dalla casa automobilistica italiana Fiat a partire dal 2012. Si tratta di un modello che, all'interno del gruppo Fiat, raccoglie sia l'eredit\u00e0 di vetture come Fiat Idea e Lancia Musa (500L) nonch\u00e9 della Multipla (500L Living), sia la filosofia dell'azienda italiana di creare una vera e propria famiglia di vetture derivate, da un punto di vista d'immagine, dalla 500 del 2007.\nCon questa vettura debutta la seconda generazione del pianale Small di Fiat Group Automobiles e viene riportato alla luce il concetto di architettura \"Cab Forward\", utilizzato precedentemente in casa Fiat con lo storico modello 600 Multipla del 1956. \u00c8 stata presentata nel febbraio 2012 e viene commercializzata dal settembre dello stesso anno.\nContesto.\nIl progetto L0.\n500L \u00e8 il nome commerciale dato a un progetto che fino al momento della sua presentazione ufficiale al pubblico in versione definitiva \u00e8 sempre stato identificato, all'interno del gruppo industriale ma anche dalla stampa, come \"L0\" (o \"Ellezero\"). Si inizia a parlare del modello L0 dall'aprile 2010, quando Fiat pubblica il proprio piano di business quinquennale durante il giorno dedicato agli analisti e investitori.\nViene anticipato dalla Fiat semplicemente come MPV compatto, ma era facile intuire che si stava parlando dell'erede diretto della Fiat Idea. Al momento della presentazione del piano di business \u00e8 stato anche annunciato che il modello sarebbe stato commercializzato in due versioni, una a 5 posti e una a 7 posti e che quest'ultima sarebbe stata esportata anche nel mercato nord americano (a commercializzazione avviata, tuttavia, la Fiat ha preferito commercializzare oltreoceano anche il modello a 5 posti, quasi contemporaneamente a quello europeo). Queste anticipazioni hanno suscitato molte indiscrezioni da parte della stampa ma hanno anche fatto intuire che la Ellezero, essendo commercializzata anche in versione a sette posti, avrebbe raccolto l'eredit\u00e0 non solo della Fiat Idea ma anche della Fiat Multipla del 1998.\nIl modello era precedentemente destinato allo stabilimento Fiat di Mirafiori dove venivano gi\u00e0 prodotti i due monovolume a marchio Fiat in quel momento in commercio. A causa degli scontri avvenuti fra l'azienda italiana e la Fiom per il progetto Fabbrica Italia Pomigliano, l'accordo per la produzione a Mirafiori salta e la Fiat decide di andare sul sicuro e trasferire la produzione altrove dichiarando di non potersi permettere di mettere in pericolo la produzione di un modello importante come la L0 a causa di scarsa intesa con le parti sociali e le scarse certezze e garanzie che caratterizzavano la produzione in Italia in quel momento, criticando pesantemente la scarsa seriet\u00e0 dei sindacati. Tuttavia, sebbene la Fiom abbia avuto una responsabilit\u00e0 di prim'ordine nel far perdere a Mirafiori la produzione della Ellezero, c'\u00e8 da sottolineare quanto invece in Serbia per Fiat si stava aprendo un'offerta molto vantaggiosa con il governo locale per la produzione della Ellezero negli ex stabilimenti Zastava di Kragujevac vicino a Belgrado.\nProduzione.\nNel giro di poco tempo viene quindi ufficializzata la produzione della Ellezero negli stabilimenti serbi di Kragujevac. Tali stabilimenti non sono nuovi per la casa automobilistica italiana, La Zastava infatti, azienda proprietaria del sito produttivo, era un partner molto legato alla Fiat sin dai primi anni cinquanta; la stessa Fiat aveva contribuito alla costruzione del sito produttivo che venne pesantemente danneggiato dalla NATO durante la guerra del Kosovo con i pesanti bombardamenti del 1999 che coinvolsero i principali centri industriali della Serbia, tra cui Kragujevac.\nIl 30 aprile 2008 \u00e8 stata diffusa la notizia della firma di un protocollo d'intesa tra lo stato serbo e Fiat Group Automobiles, che ha portato alla creazione di una nuova linea produttiva (in joint-venture) tra le due parti (di cui il 70% a FGA e la restante quota allo stato serbo). Il costo totale dell'investimento \u00e8 stato di un miliardo di euro dei quali 400 milioni sono stati elargiti dalla BEI, 250 dal governo serbo e i rimanenti 350 dalla societ\u00e0 italiana. Da gennaio 2013 a dicembre dello stesso anno sono state prodotte 79.000 unit\u00e0.\nLa vettura.\nLa Fiat 500L viene presentata, nella sua veste e nome definitivi, nei primi giorni del febbraio 2012 attraverso una presentazione stampa sul sito ufficiale del gruppo. La presentazione dal vivo della vettura \u00e8 invece destinata al salone dell'automobile di Ginevra nel marzo dello stesso anno. Si tratta di una monovolume dalle dimensioni contenute: \u00e8 lunga 414 centimetri ed \u00e8 caratterizzata da un frontale molto corto, questo fa intuire quanto la vettura sia molto orientata verso l'abitabilit\u00e0 interna e tutta la meccanica sia stata disposta in modo da favorirla. Si inserisce in un segmento di mercato in netta espansione ma gi\u00e0 molto ricco di concorrenti.\nTuttavia la vettura si discosta dalle normali piccole monovolume, sia da un punto di vista estetico che concettuale. La 500L \u00e8 stata concepita per essere un modello polivalente e idoneo a mercati molto diversi fra loro, quello nord americano e quello europeo dove il segmento delle monovolume compatte \u00e8 di 450.000 unit\u00e0 l'anno di cui 250.000 solo in Italia. La vettura viene inoltre posta sul mercato s\u00ec con marchio Fiat, ma facente parte della \"famiglia 500\" che per la casa torinese \u00e8 un vero e proprio \"brand\" indipendente (soprattutto in Nordamerica, mercato per il quale la 500L \u00e8 stata pensata sin dalla sua progettazione) con cui proporre modelli molto curati da un punto di vista della personalit\u00e0, di tendenza e caratterizzati da uno stile meno \"di massa\" rispetto alle altre vetture della gamma, senza venir meno alla qualit\u00e0 e alla seriet\u00e0. Nonostante ci\u00f2 la vettura \u00e8 molto razionale e il concetto di \"premium\" a lei applicato, anticipato dalla sorellina (commercialmente parlando) 500 del 2007, \u00e8 perlopi\u00f9 una questione d'immagine; da un punto di \"prodotto\" la vettura \u00e8 a tutti gli effetti l'erede della Fiat Idea.\nPoich\u00e9 cura dei dettagli, impatto estetico, personalit\u00e0 ed eleganza sono concetti alla base della 500L, la monovolume torinese prende le distanze dalla filosofia della precedente Idea, abbracciando invece quella di un altro modello del gruppo Fiat, la Lancia Musa; questa era stata pensata per differenziarsi dall'Idea proprio su questi concetti chiave, si pu\u00f2 quindi ritenere questa la vera antenata \"concettuale\" del progetto L0: il modello Lancia infatti non ha avuto eredi in quanto il gruppo torinese ha scelto di non creare pi\u00f9 \"doppioni\", ovvero vetture simili che differiscono solo per marchio, personalit\u00e0 estetica o fattura costruttiva, tra le proprie gamme di prodotti.\nNel febbraio 2013 la gamma si amplia con la versione a \"Natural Power\" e la versione \"Trekking\": la prima identifica la doppia alimentazione benzina/metano, la seconda un assetto rialzato maggiormente dal terreno, il sistema di trazione \"Traction+\" ed un profilo estetico da piccola SUV. In seguito ad un buon successo commerciale (41.000 clienti in Europa nei primi 9 mesi di commercializzazione), nel luglio 2013 viene lanciata sul mercato anche la versione \"Living\", variante allungata della 500L, con l'abitacolo pi\u00f9 lungo di 20\u00a0cm e due posti a sedere in pi\u00f9. Con tale versione, lunga 4,35 metri, la Fiat tiene a sottolineare che la 500L diventa l'auto con il miglior rapporto fra dimensioni esterne e spazio a bordo. Nel 2017 subisce un lieve \"facelift\", tranne la variante Living.\nCaratteristiche.\nLa 500L porta diverse soluzioni sia estetiche che tecniche molto caratterizzanti, Sul piano estetico (stile, scelta dei volumi ed ergonomia) la vettura riprende sia concetti di un'utilitaria sia quelli di una monovolume ma si distingue per una disegno generale che ricorda un piccolo sport utility vehicle urbano. I richiami alla 500 sono evidenti, ma lo sono anche quelli alla terza generazione della Panda presentata anch'essa nel 2012.\nStile.\nIl corpo della 500L, limitato in poco pi\u00f9 di quattro metri e dieci centimetri di lunghezza, \u00e8 suddiviso in due volumi: abitacolo e cofano motore; nonostante quest'ultimo sia assai contenuto la divisione \u00e8 netta, marcata dal montante anteriore poco rastremato, volto a migliorare l'abitabilit\u00e0 interna. Il montante in questione \u00e8 doppio, ovvero \u00e8 costituito da due bracci, pi\u00f9 fini rispetto a un montante singolo, tra i quali \u00e8 stata ricavata una parte vetrata per aumentare la visibilit\u00e0. Tutta la parte finestrata della vettura \u00e8 caratterizzata da montanti nascosti, ovvero anch'essi esternamente rivestiti in vetro, al fine di creare uno stacco completo fra il tetto e la fiancata della vettura, tetto che d\u00e0 l'impressione quindi di essere sospeso. in questo caso 166 centimetri contro i 149 della Grande Punto, che contraddistingue le monovolume compatte.\nDa un punto di vista stilistico, quindi, la 500L richiama due filosofie progettuali ben distinte ma coniugabili. Nei volumi e nella linea generale, che caratterizza poi l'intero corpo vettura, la 500L \u00e8 un incrocio fra la Fiat 500 del 1957 e la Fiat Multipla del 1956, mentre nei particolari e negli interni presenta molte influenze della 500 del 2007 e della nuova Panda: il frontale presenta gli stessi tratti della 500 opportunamente adeguati al corpo di una vettura pi\u00f9 lunga, i gruppi ottici vengono allungati e rimangono simili le luci di posizione staccate dal faro principale. Anche il caratteristico baffo cromato \u00e8 presente ma nella nuova forma riprende perlopi\u00f9 quello della storica Fiat 600 Multipla che avvolge interamente il logo e termina agli estremi rastremandosi leggermente. I riferimenti alla Panda invece sono pi\u00f9 presenti sulla fiancata, dove viene ripreso il terzo finestrino posteriore pi\u00f9 piccolo che collega i finestrini della fiancata al vetro del lunotto, dando quindi un senso di continuit\u00e0. Oltre ai passaruota molto marcati e muscolosi, anche i paraurti posteriori e laterali riprendono molto la piccola utilitaria, la quale \u00e8 stata usata anche come fonte di ispirazione per gli interni dell'abitacolo. Nonostante il disegno della vettura trovi fonti di ispirazione nei modelli di casa Fiat il risultato finale riporta alcune somiglianze con la Mini Countryman.\nTecnica.\nLa vettura \u00e8 basata sul pianale di casa Fiat denominato \"Small\" che ha esordito con la Fiat Grande Punto ma che dal 2005 ha ricevuto diverse modifiche importanti come quelle per adattarsi all'architettura del Fiat Dobl\u00f2. Nonostante gli adattamenti attuati per il Dobl\u00f2 il pianale di quest'ultimo viene scartato; in occasione della 500L infatti il pianale viene pesantemente modificato nella sua interezza, non tanto per adattarsi alle dimensioni maggiori della 500L: pi\u00f9 lunga e pi\u00f9 larga rispetto alla Punto, ma anche per l'innovativa tipologia di architettura che la 500L porta con s\u00e9, ufficialmente denominata \"Cab Forward\". Il nuovo pianale viene ufficialmente denominato \"B-Wide\" La vettura presenta innovative soluzioni d'isolamento e di finitura degli assemblaggi delle lamiere tramite schiume ad espansione. Sono stati anche utilizzati materiali fono-isolanti e pellicole traspiranti. Traspirante \u00e8 anche il padiglione dell'abitacolo.\nL'architettura \"Cab Forward\".\nCon la 500L viene concretizzata una soluzione che in casa Fiat trova radici molto lontane. Questo tipo di architettura infatti distinse uno dei veicoli pi\u00f9 originali e amati della casa automobilistica italiana: la Fiat 600 Multipla. \"Cab Forward\" \u00e8 un tipo di architettura volto a migliorare il pi\u00f9 possibile l'abitabilit\u00e0 interna andando a intervenire sulla disposizione dei volumi della vettura. Il volume del cofano viene cos\u00ec sacrificato favorendo l'abitacolo che viene letteralmente spostato in avanti verso il frontale della vettura andando a invadere il volume del vano motore. Per raggiungere questa soluzione il montante anteriore \u00e8 diviso in due, una parte \u00e8 ancorata in una posizione convenzionale mentre l'altra invade il volume frontale, il montante stesso \u00e8 anche poco inclinato rispetto alle altre vetture, altra soluzione che favorisce l'abitabilit\u00e0 interna.\nLa seconda generazione della piattaforma Small.\nPer la realizzazione della 500L, e dei futuri modelli del gruppo medio-piccoli, la piattaforma Small di Fiat Group Automobiles entra in una fase di ri-progettazione per essere aggiornato seguendo i nuovi risultati raggiunti con il \"Compact\" e agli standard richiesti per il mercato americano, in particolar modo dall'ente per la sicurezza: NHTSA.\nIl pianale viene quindi sottoposto ad un esame dei materiali utilizzati e una sostituzione degli stessi con acciaio alto resistenziali e ultra-altoresistenziali (HSS e UHSS) e altri componenti in materiali pi\u00f9 moderni inoltre il pianale viene concepito per l'installazione di nuovi componenti, ad essere idoneo ad una nuova disposizione dell'architettura e l'alloggiamento di nuove tipologie di sistemi sospensivi; viene inoltre predisposto per future modifiche strutturali.\nCon la Fiat 500L, modello di debutto del pianale Small di seconda generazione, questo raggiunge i 415 centimetri di lunghezza e arriva ai 435 nella versione Living con un sostanziale aumento del passo, ma \u00e8 l'architettura \"Cab Forward\" e le necessit\u00e0 di maggiore rigidit\u00e0 torsionale anche in vista dei modelli futuri che ha richiesto una ri-progettazione del pianale da capo; il quale era gi\u00e0 stato modificato nelle dimensioni nel 2009 con la seconda generazione del Fiat Dobl\u00f2 (La ri-progettazione \u00e8 avvenuta partendo dal pianale della Punto/Mito, tralasciando quello del Dobl\u00f2 che essendo un veicolo commerciale ha altre caratteristiche). Il costo della ri-progettazione \u00e8 costato 150 milioni di euro.. Con l'esordio della 500L il pianale viene denominato commercialmente \"B-wide\"\nScocca.\nLo scheletro strutturale della 500L \u00e8 il primo sviluppato sulla nuova generazione del pianale Small ed eredita da questo una terza linea di carico presente sotto quella tradizionale per assorbire in modo migliore gli urti frontali, soprattutto quelli irregolari e non centrali, o mobili, come per esempio le altre autovetture. Dal pianale eredita anche lo studio per l'assorbimento degli urti posteriori secondo standard statunitensi. La scocca tuttavia presenta anch'essa notevoli migliorie rispetto a quella della Grande Punto. Completamente ri-progettata viene realizzata con acciai di nuova generazione alto resistenziali, presenti in percentuale maggiore al 70%. Essa \u00e8 tuttavia realizzata con una combinazione di molteplici materiali, sia metallici che polimerici sia compositi (metallo + polimero): il 35% di questa \u00e8 realizzata in acciai di tipo HSS (acciai alto-resistenziali dalle elevate capacit\u00e0 meccaniche anche a temperature elevate o forti sollecitazioni, questi sono presenti soprattutto nella parte frontale e alloggiamento motore (oltre che nel sotto-scocca). Nel frontale viene impiegato anche alluminio che incide del 2% sul totale. La zona dell'abitacolo e la parte posteriore traverse superiori del tetto sono in acciaio avanzato ad alta resistenza (AHSS), 26% del totale. Le zone di massima sollecitazione sono state sostituite con acciaio speciale \"Maeaging\" (UHSS) presente in 1,2% sul totale. La linea di carico frontale \u00e8 integrata con un particolare materiale composito denominato \"Xenoy CL101\" gi\u00e0 impiegato nel Pianale Compact dell'Alfa Romeo Giulietta. Si tratta di una lega polimerica formata da policarbonato e polibutilentereftalato (PBT) appositamente ideato per assorbire gli urti. La parte posteriore \u00e8 realizzata in acciaio tradizionale (24% sul totale). I montanti anteriori, quello centrale e il contorno porta sono realizzati in acciai temprati (11.5%). Il 76% della scocca \u00e8 realizzato in materiali di nuova generazione ad alta resistenza ad avanzate propriet\u00e0 meccaniche.\nMotorizzazioni.\nLa gamma motori al debutto si componeva di tre propulsori di cui due alimentati a benzina e uno diesel: il benzina meno potente era il classico 1.4 \"FIRE\" sedici valvole a quattro cilindri erogante 95 cavalli e omologato secondo la normativa Euro 6. Permette alla 500L di raggiungere una velocit\u00e0 massima pari a 175 km/h con uno scatto da 0 a 100\u00a0km/h in 12,8 secondi e una percorrenza media di 16,1\u00a0km/l. La 500L nella versione 1.4 possiede un peso complessivo di 1.245\u00a0kg.\nIl secondo motore benzina \u00e8 il nuovo bicilindrico 0.9 Twinair nella versione turbo da 105 cavalli omologato Euro 6 che rispetto al pi\u00f9 grande \"Fire\" garantisce prestazioni migliori e consumi ridotti: la velocit\u00e0 massima \u00e8 di 180\u00a0km/h con uno scatto 0\u2013100\u00a0km/h in 12,3 secondi e un consumo medio dichiarato pari a 20,8\u00a0km/l. Sia il motore 0.9 Twinair che il 1.4 Fire sono abbinati ad un cambio manuale a sei rapporti. Con il motore Twinair la 500L possiede un peso di 1.260\u00a0kg.\nL'unico diesel al debutto era il 1.3 \"Multijet II\" da 85 cavalli omologato Euro 5 e dotato di filtro antiparticolato. Il 1.3 garantisce prestazioni solo modeste per via dei pochi cavalli e del peso elevato di questa versione (1.315 kg): lo scatto da 0\u2013100\u00a0km/h avviene in 14,9 secondi con una velocit\u00e0 di punta pari a 165\u00a0km/h, il consumo medio dichiarato \u00e8 pari a 23,8\u00a0km/l. Il 1.3 \u00e8 l'unico abbinato ad un cambio manuale a 5 rapporti.\nOltre a questi tre motori la casa commercializza da febbraio 2013 nuove versioni equipaggiate con propulsori pi\u00f9 potenti: in particolare la gamma diesel si \u00e8 arricchita del pi\u00f9 grande 1.6 \"Multijet\" da 105 cavalli abbinato ad un cambio a sei rapporti, il 1.3 \"Multijet\" sar\u00e0 abbinato al cambio robotizzato \"Dualogic\" a 5 rapporti mentre per la versione destinata al pubblico americano sar\u00e0 introdotto il 1.4 \"Multiair\" turbo da 165 cavalli (che viene prodotto nello stabilimento di Termoli) abbinato al cambio a doppia frizione \"DDCT\". Le nuove motorizzazioni sono state presentate alla stampa presso il circuito del Balocco dove era possibile testarle.\nDal febbraio 2013, viene inserita la motorizzazione dotata di doppia alimentazione benzina/metano corrispondente all'allestimento \"Natural Power\": in questa versione la vettura \u00e8 dotata del bicilindro SGE sovralimentato da 80CV (il medesimo della sorella Panda) anzich\u00e9 il 1.4 da 120CV del Dobl\u00f2 (la Multipla era dotata di un 1.6 da 103CV, mentre della Fiat Idea non vi era la motorizzazione a metano).\nSicurezza.\nNel 2012 la vettura \u00e8 stata sottoposta ai test sulla sicurezza passiva da parte dell'ente privato europeo EuroNCAP; la vettura ottiene eccellenti risultati, i migliori mai ottenuti, per conducente e passeggero, da una vettura a marchio Fiat precedente ad essa. Il risultato \u00e8 stato reso possibile da diversi fattori: primo di tutti la progettazione della piattaforma, che \u00e8 stata appositamente studiata per superare i rigidi test statunitensi della NHTSA per il mercato nordamericano, ma anche per la natura della piattaforma stessa, derivata da quella della Grande Punto, anch'essa molto soddisfacente sulla sicurezza passiva. Il modello sottoposto al test \u00e8 stato, come da regolamento, il modello base d'entrata del listino, privo di optional: una \"Fiat 500L 1.4 benzina 'Easy' 4\u00d72, LHD\". La vettura ottiene un risultato di 94 punti su 100 in sicurezza conducente e passeggero (anteriore), 78 punti su 100 in sicurezza bambini (sedili posteriori) e 65 punti su 100 per sicurezza nei confronti dei pedoni (urto frontale). Sono stati anche testati i sistemi di sicurezza attiva (sicurezza assistita) dove la vettura ottiene 71 punti su 100. I tecnici dell'ente europeo hanno commentato molto positivamente il crash test, affermando che la protezione degli occupanti \u00e8 garantita per tutte le altezze e dimensioni, e per differenti posizioni del sedile.\nLa vettura ha totalizzato il massimo dei voti possibili nella simulazione d'incidente laterale (veicolo terzo che colpisce la vettura sul fianco) e ottimi risultati nel crash test del palo, che analizza i danni alla testa. Danni marginali si verificano invece nel crash test posteriore (tamponamento), dove pu\u00f2 verificarsi un colpo di frusta, la vettura \u00e8 comunque dotata di poggiatesta attivi. Sulla protezione per i bambini i tecnici si sono espressi soddisfatti, la vettura \u00e8 dotata di disattivazione airbag anteriore, e in caso di tutti gli urti effettuati i manichini sono sempre rimasti contenuti nel seggiolino; viene criticata la scarsa chiarezza con la quale viene comunicato al guidatore lo stato di disattivazione o attivazione dell'airbag tramite spia sul pannello comandi, ma questa lacuna \u00e8 compensata da un'accurata descrizione sulla guida all'uso cartacea. Il paraurti anteriore ottiene il massimo del punteggio in caso di urto contro un pedone assicurando una buona protezione per le gambe. Il cofano risponde molto positivamente in caso di urto contro un bambino, meno buone sono le conseguenze di urto contro un adulto. La vettura \u00e8 dotata di sistema elettronico della stabilit\u00e0 che ha superato tutti i test a cui \u00e8 stato sottoposto, i tecnici criticano la mancanza \"di serie\" del dispositivo di limitazione della velocit\u00e0 sul modello base del listino, mentre sono soddisfatti dei sistemi di promemoria delle cintura di sicurezza, di serie su tutti gli allestimenti.\nIn termini di sicurezza Il pianale della 500L \u00e8 stato sottoposto a migliaia di ore di simulazioni virtuali e a 200 prove su componenti e sottosistemi, pi\u00f9 di 100 simulazioni di impatto e oltre 100 crash test. La 500L ha ottenuto 5 stelle EuroNCAP e un punteggio totale di 83 punti su 100..\nIl \"City Brake Control\".\nOltre alle 5 stelle EuroNCAP la 500L viene premiata dall'ente europeo di sicurezza EuroNCAP per l'adozione di un avanzato sistema ad alta tecnologia per la sicurezza attiva denominato \"City Brake Control\". La 500L, vettura che ha proposto questo sistema e che lo adotta nelle versioni commercializzate sia in Europa che in America (insieme alla Panda), \u00e8 stata segnalata e infine premiata con l\"Euro NCAP Advanced 2013\", il massimo riconoscimento dell'ente in termini di sicurezza avanzata. Lo scopo del premio \u00e8 incentivare anche le altre case automobilistiche a investire e sviluppare nonch\u00e9 sostenere e promuovere i progetti e la ricerca sui sistemi attivi in fatto di sicurezza.\nIl sistema impiega una tecnologia laser, con sensore LIDAR collocato sul parabrezza e collegato al sistema elettronico della stabilit\u00e0. Si tratta di uno strumento in grado di evitare un urto o ridurre sensibilmente le possibilit\u00e0 di avvenimento a seconda delle condizioni del fondo stradale, dinamica e traiettoria dei veicoli o la collocazione degli ostacoli ma anche, tramite sensori, lo stato degli pneumatici. Pu\u00f2 essere settato in tre modalit\u00e0 per regolare il grado di interferenza con il guidatore. Il sistema \u00e8 stato ideato e sviluppato da centro ricerca e sviluppo Fiat, in Italia.\nIl modello per il mercato nordamericano.\nPresentato pochi mesi dopo il modello europeo, al salone dell'automobile di Detroit viene presentata la variante per il mercato nordamericano della Fiat 500L, le caratteristiche estetiche principali sono limitate ai paraurti, inoltre, come indicato dalle leggi statunitensi, il modello oltre oceano \u00e8 dotato di catadiottri laterali e gruppi ottici ad alta visibilit\u00e0 con fasci di luce. Verso la fine del maggio 2013 vengono inviati via nave i primi tremila esemplari destinati al mercato statunitense e canadese. Il modello dedicato a tali mercati \u00e8 dotato di un 1.4 \"Multiair\" di una potenza di 165CV e 250 Nm di coppia. Si tratta dei migliori valori di coppia e potenza e il pi\u00f9 alto rapporto potenza/litro della categoria. I motori sono abbinati a una trasmissione automatica a doppia frizione di derivazione Alfa Romeo, denominato commercialmente: \"dual clutch TCT\", o in alternativa un cambio manuale a sei marce.\nL'allargamento della gamma e il brand \"500\".\nLa 500L \u00e8 di fatto il primo modello di casa Fiat che concretizza l'idea di trasformare in brand il nome \"500\" e di creare una vera e propria famiglia di vetture ad essa associate, diverse nella sostanza ma legate fra loro nello stile. Quest'operazione di diversificazione da quindi luce ad una vera e propria gamma di veicoli a marchio 500, pur mantenendo sulla carrozzeria il logo della casa torinese. Quest'operazione \u00e8 ancor pi\u00f9 evidente nel mercato Nord Americano dove Fiat \u00e8 presente solo con i modelli 500, 500 Abarth, 500C, 500C Abarth, 500L e 500X. La stessa gamma della 500L viene allargata con l'ingresso nel mercato di due varianti di carrozzeria: la \"Trekking\" e la \"Living\".\n500L \"Trekking/Cross\".\nNel febbraio 2013 Fiat annuncia la versione \"Trekking\" della 500L, commercializzata dal 4 luglio dello stesso anno. Come per altri modelli della casa torinese, la denominazione Trekking identifica una variante pi\u00f9 versatile rispetto al modello tradizionale. Si tratta infatti di un Crossover SUV a trazione anteriore con carrozzeria dedicata (paraurti ridisegnati e rinforzati, passa-ruota irrobustiti e protezioni anti urto migliorate), un'altezza da terra maggiore di 15 millimetri, gomme \"all season Mud + Snow\" 225/45R17, protezioni sottoscocca e un dispositivo denominato \"Traction plus\" che a velocit\u00e0 inferiori ai 30\u00a0km/h aiuta la trazione soprattutto su neve, ghiaccio e superfici con poca aderenza. Il sistema riprende il comportamento di un differenziale autobloccante: sfrutta l'impianto ABS/ESP per trasferire la coppia motrice sulla ruota con pi\u00f9 aderenza, togliendola a quella in slittamento. La Trekking \u00e8 unicamente a 5 posti, \u00e8 lunga come la 500L normale ed \u00e8 unicamente a due ruote motrici (trazione anteriore). Con l'annuncio del nuovo restying, a maggio 2017, cambia nome in 500L \"Cross\".\n500L \"Living/Wagon\".\nIn contemporanea con la commercializzazione della Trekking, la FIAT presenta anche la \"Living\". Si tratta di una versione allungata (20 centimetri in pi\u00f9 unicamente aggiunti in coda) rispetto alla 500L e dotata di 7 posti. La Living raggiunge i 4 metri e 35 centimetri, e dispone di una terza fila di sedili (opzionali). Questa versione pu\u00f2 essere considerata la diretta erede della Fiat Multipla del 1998, prodotta in due generazioni fino al 2010. Con l'annuncio del nuovo restying, a maggio 2017, cambia nome in 500L \"Wagon\".\nDescrizione.\nPi\u00f9 che una versione a sette posti, la FIAT ha preferito creare una vettura pi\u00f9 versatile della 500L \"normale\", il motivo principale \u00e8 stato quello di mantenere le dimensioni compatte (Fiat sottolinea che la 500L Living \u00e8 la vettura con il miglior rapporto dimensioni esterne/spazio a bordo) ma allo stesso tempo aumentare l'abitabilit\u00e0 e, soprattutto la capacit\u00e0 di carico e la versatilit\u00e0 dell'abitacolo. Per questi motivi (la vettura \u00e8 lunga solo 4,35 metri) viene presentata pi\u00f9 come una 5+2 che una 7 posti: \u00e8 infatti venduta sia a 5 posti (come la 500L) sia con l'aggiunta di due poltroncine in terza fila, ripiegabili. Quando queste sono ripiegate vanno a filo con il pavimento e la vettura raggiunge una capacit\u00e0 di carico che varia dai 560 ai 638 litri (a seconda di come viene disposta la seconda fila dei sedili che sono scorrevoli). Potendo ribaltare tutto o una parte del divanetto posteriore scorrevole la capacit\u00e0 di carico pu\u00f2 aumentare a 1584 litri. Anche la poltrona del passeggero anteriore \u00e8 ripiegabile permettendo di caricare oggetti lunghi fino a 260\u00a0cm. Con tutti i 7 posti alzati la capacit\u00e0 di carico \u00e8 168 litri (la media fra le monovolume compatte di pari segmento \u00e8 147).\nDa un punto di vista stilistico la vettura rimane con le medesime soluzioni della versione \"corta\"; Roberto Giolito, responsabile del centro stile Fiat, ha dichiarato che i tecnici e i designer Fiat hanno portato avanti tutto il progetto della 500L (dal telaio alla carrozzeria) gi\u00e0 predisponendolo per la versione Living. L'allungamento della carrozzeria, unicamente in \"coda\" (avendo lasciato invariato il passo) \u00e8 tuttavia evidente anche sul piano estetico e non solo su quello dell'abitabilit\u00e0; questa evidenza \u00e8 anche sottolineata dalla volontaria decisione dei designer di non modificare la linea del padiglione. La linea di cintura prosegue lineare per aumentare luminosit\u00e0 e qualit\u00e0 di permanenza a bordo, senza alcun accenno di dinamismo. Queste soluzioni hanno fatto s\u00ec che il \"peso\" dei centimetri in pi\u00f9 vengano scaricati unicamente sulla quarta finestra laterale: la scelta non \u00e8 casuale, riprende infatti il terzo finestrino marcato della Panda del 2003 concepita da Giuliano Biasio (per carrozzeria Bertone).\nDati tecnici.\nL'aumento di dimensioni della vettura \u00e8 stato realizzato senza variare il passo: questa soluzione ha portato molto lavoro agli ingegneri che hanno dovuto contenere il rollio, beccheggio e imbardata lavorando sul sistema sospensivo, senza per\u00f2 diminuire il comfort. Per ottenere tale risultato i tecnici Fiat hanno rivisto completamente gli ammortizzatori, ora a smorzamento variabile a seconda delle condizioni d'esercizio con le seguenti calibrazioni: filtraggio massimo sulle piccole sconnessioni, maggiore rigidit\u00e0 nei casi di bassa frequenza ed eccitazione (per esempio il rollio in curva). Per migliorare ulteriormente il comportamento di guida \u00e8 stata studiata una nuova barra stabilizzante all'avantreno e vengono effettuati miglioramenti anche allo sterzo. Il coefficiente di penetrazione aerodinamica (Cx) \u00e8 migliorato grazie alla coda pi\u00f9 lunga, nella Living infatti scende a 0,297 (0,30 nella 500L \"corta\").\n500L \"Pro\".\nNel luglio 2013 viene messa in commercio a marchio Fiat Professional la versione \"Pro\" della 500L, ovvero la variante per utilizzi professionali: commercianti, professionisti e flotte aziendali. Il veicolo commerciale \u00e8 commercializzato (al momento del debutto) in due motorizzazioni: 1.3 16v \"Multijet\" 2 da 85 CV e il benzina 1.4 16v Fire da 95 CV. Viene omologata come veicolo commerciale N1 direttamente in fabbrica.\nRestyling 2017.\nNel giugno 2017 viene presentato il restyling della vettura che ha una gamma composta dalle versioni Urban, Cross (sostituisce la Trekking) e Wagon (sostituisce la versione Living). Gli esterni sono pi\u00f9 simili alla 500 rinnovata nel 2015, nel frontale i baffi attorno al logo FIAT sono pi\u00f9 sottili e la calandra inferiore \u00e8 stata arricchita con elementi cromati. Anche i gruppi ottici inferiori sono stati cambiati e ora presentano luci diurne a led. Nella parte posteriore il retronebbia e la luce di retromarcia sono stati spostati nella parte inferiore del paraurti tranne che nella versione Wagon e inoltre il paraurti dove si trova l'alloggiamento per la targa ora \u00e8 in tinta con la carrozzeria. Nella versione cross si trovano alcuni elementi tipici dei crossover come gli skid plate anteriori e posteriori in plastica e l'assetto rialzato di 25\u00a0mm.\nNegli interni dietro al nuovo volante multifunzione si trovano l'inedito quadro strumenti composto da tre elementi circolari con al centro un display a colori da 3,5\u2019\u2019. Nella parte inferiore la leva del cambio \u00e8 stata ricollocata pi\u00f9 in alto mentre nella parte centrale si trova il nuovo schermo touchscreen ad alta risoluzione da 7\", che integra nuove funzioni come la predisposizione Apple Car Play e compatibilit\u00e0 con Android Auto. Anche in questo nuovo restyling la vettura pu\u00f2 essere equipaggiata con l'Autonomous City Brake. Nella versione cross \u00e8 presente il Mode Selector che consente di impostare tre modalit\u00e0 di guida: Normal, Traction+ e Gravity Control, in cui le ultime due sono per specifiche per le condizioni di scarsa aderenza. Per quanto riguarda lo spazio a bordo si parte dai 455 litri di bagagliaio della Urban e della Cross fino ad arrivare ai 638 litri della Wagon; abbattendo i sedili la capienza arriva rispettivamente a 1.480 e 1.784 litri. La versione Urban \u00e8 disponibile negli allestimenti Popstar e Lounge e misura 4,24 m di lunghezza e 1,66 m di altezza mentre la versione Wagon come la precedente Living \u00e8 disponibile con la configurazione a sette posti e la sua lunghezza \u00e8 di 4,38 m.\nMotorizzazioni.\nLa gamma comprende i motori a benzina 1.4 16V da 95 CV e 0.9 TwinAir da 105 CV (solo su 500L Wagon); i GPL 1.4 TJet da 120 CV, metano 0.9 TwinAir da 85 CV e i diesel 1.3 16V MultiJet da 95 CV, anche con cambio Dualogic, e 1.6 16V MultiJet da 120 CV."}
{"id": "3887290", "revid": "1442080", "url": "https://it.wikipedia.org/wiki?curid=3887290", "title": "Bell Challenge 2003 - Doppio", "text": "Il doppio del torneo di tennis Bell Challenge 2003, facente parte del WTA Tour 2003, ha avuto come vincitrici Li Ting e Sun Tiantian che hanno battuto in finale Els Callens e Meilen Tu 6-3, 6-3."}
{"id": "3887300", "revid": "181541", "url": "https://it.wikipedia.org/wiki?curid=3887300", "title": "Centrale nucleare di Pyh\u00e4joki", "text": ""}
{"id": "3887303", "revid": "1149807", "url": "https://it.wikipedia.org/wiki?curid=3887303", "title": "Manami Numakura", "text": " I suoi ruoli pi\u00f9 celebri sono quelli di Hibiki Ganaha nel videogioco e nell'anime \"The Idolmaster\", di Arata Kohata in \"Black Rock Shooter\" e di Riko Kurahashi in \"Love Lab\""}
{"id": "3887304", "revid": "124808", "url": "https://it.wikipedia.org/wiki?curid=3887304", "title": "Immigrante", "text": ""}
{"id": "3887306", "revid": "767487", "url": "https://it.wikipedia.org/wiki?curid=3887306", "title": "Sirenette in festa", "text": "Sirenette in festa (\"Merbabies\"), anche conosciuto col titolo I sirenetti, \u00e8 il titolo di un cartone animato del 1938, incluso nella collana \"Sinfonie allegre\", prodotto da Walt Disney. Le animazioni sono state supervisionate dallo studio di Hugh Harman e Rudolph Ising, il che \u00e8 considerato come il primo cartone animato Disney a venire commissionato ad uno studio esterno e l'esordio di Art Riley.\nTrama.\nIn mare aperto, si vedono dei sirenetti, ovvero delle sirene (met\u00e0 bambini e met\u00e0 pesci) a cui piace molto giocare e schizzarsi con l'acqua. Durante una pausa fra gli scogli, i sirenetti vengono chiamati in acqua da una tromba: \u00e8 quella di un circo che sta sfilando. I piccoli, tra le varie cose, viaggiano in conchiglie trainate da cavallucci marini e suonano tromboni e piatti. Quando per\u00f2 un sirenetto va a giocare vicino a una balena dormiente, una lumaca di mare la fa accidentalmente starnutire. Con questo potente starnuto la balena porta in superficie tutti i sirenetti: essi scompaiono e non si sapr\u00e0 pi\u00f9 nulla di loro.\nDistribuzione.\nUscito negli Stati Uniti nel 1938, arriv\u00f2 in Italia nel dopoguerra, nel 1948.\nEdizioni home video.\nDVD.\nIl cortometraggio \u00e8 incluso nel DVD \"Il brutto anatroccolo e altre storie\"."}
{"id": "3887309", "revid": "1305772", "url": "https://it.wikipedia.org/wiki?curid=3887309", "title": "Cesanese", "text": ""}
{"id": "3887311", "revid": "287204", "url": "https://it.wikipedia.org/wiki?curid=3887311", "title": "Emile Rey", "text": ""}
{"id": "3887312", "revid": "1546198", "url": "https://it.wikipedia.org/wiki?curid=3887312", "title": "Cavalcab\u00f2", "text": "Cavalcab\u00f2 \u00e8 un'antica famiglia feudale di parte guelfa e di origine obertenga, che per alcuni decenni del XIV secolo domin\u00f2 la citt\u00e0 di Cremona.\nStoria.\nLa famiglia Cavalcab\u00f2, considerata la pi\u00f9 antica ed illustre della citt\u00e0, risale a Oberto Obertenghi, conte di Luni, che fu investito della Marca obertenga per l'aiuto dato a Berengario II per l'innalzamento al Regno d'Italia. La pi\u00f9 antica menzione di un marchese Cavalcab\u00f2 \u00e8 del 1116. \nCapostipite della famiglia fu il marchese Corrado detto Cavalcab\u00f2 (XII secolo).\nLa famiglia prese il dominio di Cremona a partire dal 1276 col marchese Cavalcab\u00f2 e termin\u00f2 nel 1320 circa con Giacomo Cavalcab\u00f2 che cedette i poteri alla potente famiglia dei Visconti con Galeazzo I. I Cavalcab\u00f2 con Ugolino ripresero il potere sulla citt\u00e0 nel 1403 ma la signoria dur\u00f2 pochi anni, perch\u00e9 nel 1406 Cremona pass\u00f2 definitivamente nelle mani dei Visconti. Un ramo nel XVII secolo si trapiant\u00f2 a Sestola.\nArma.\n\"Di rosso al bue cavalcato da un guerriero, il tutto al naturale\".\nPalazzo Cavalcab\u00f2 di Spineda.\nDagli inizi del XV secolo fu la dimora dei marchesi Cavalcab\u00f2, signori di Viadana.\nLa loro dominazione fu interrotta dai Gonzaga di Mantova nel 1415. \nAgostino Cavalcab\u00f2, giurista di Cremona, ampli\u00f2 il palazzo nel 1790 e costru\u00ec il parco con frutteto. La famiglia successivamente abbell\u00ec la dimora, per opera dell'architetto cremonese Luigi Voghera.\nPalazzo Cavalcab\u00f2 a Cremona.\nSorto agli inizi del Cinquecento \u00e8 uno degli edifici di propriet\u00e0 della famiglia Cavalcab\u00f2 e si erge in Corso Matteotti. Rimaneggiato nel XIX secolo fu abbellito dall'architetto Carlo Visioli. Il suo interno, perfettamente conservato, \u00e8 ricco di arredi antichi e dei mobili appartenuti ad Agostino Cavalcab\u00f2, i cui figli sono Allegra, Giovanni, Edoardo.\nArchivio.\nL'archivio della famiglia ricevette un primo riordino ad opera del marchese Agostino Cavalcab\u00f2. L'attuale conservatore, Agostino, subentr\u00f2 al padre Giovanni nella detenzione dell'archivio, ereditato e trasmesso per la conservazione di padre in figlio."}
{"id": "3887313", "revid": "3115", "url": "https://it.wikipedia.org/wiki?curid=3887313", "title": "NaturalSerio", "text": "L'area NaturalSerio \u00e8 un Parco locale di interesse sovra comunale (PLIS) che si sviluppa da Pradalunga lungo il fiume Serio fino a Ranica, in Provincia di Bergamo.\nIl parco.\nIl primo passo verso la costituzione del parco risale al 1983, quando venne introdotta una legge regionale (n. 86 /1983) la quale introdusse accanto ai parchi regionali i parchi locali di interesse sovracomunale (Plis). Questa ordinanza ha dato la possibilit\u00e0 ai comuni di promuovere l'istituzione di zone protette. \nTra queste venne inclusa anche l'area in questione, denominata quindi \"NaturalSerio\", che venne riconosciuto ufficialmente il 26 marzo 2009 (Delibera Giunta Provinciale n.160).\nLa gestione del parco \u00e8 affidata al comune di Nembro, che \u00e8 la realt\u00e0 amministrativa maggiormente coinvolta a livello territoriale nel parco.\nL'obiettivo comune \u00e8 sviluppare un armonico equilibrio territoriale, salvaguardare e valorizzare il patrimonio paesaggistico e ambientale conservandone le biodiversit\u00e0 in un territorio sottoposto ad un'intensa cementificazione, promuovere l'educazione ambientale, sviluppare e integrare il sistema delle connessioni con altri parchi esistenti.\nTerritorio.\nIl PLIS si sviluppa lungo il corso del fiume Serio dal comune di Pradalunga fino a Ranica, attraversando i comuni di Nembro ed Alzano Lombardo. Il tutto per una lunghezza lineare di 9 chilometri da nord a sud, con una superficie totale pari a 248 ettari (Pradalunga 16, Nembro 108, Alzano Lombardo 61 e Ranica 62).\nNel tratto pi\u00f9 a nord, nei comuni di Pradalunga e Nembro, il parco include entrambe le sponde del fiume, per poi svilupparsi completamente sul lato orografico destro fino al suo termine, presso la localit\u00e0 \"Viandasso\" sita nel comune di Ranica, parallelamente ad un altro PLIS, il Parco del Serio Nord, con il quale si prefigge l'obiettivo di dare continuit\u00e0 ad altre realt\u00e0 naturalistiche quali il Parco del Serio ed il Parco dei Colli di Bergamo a sud, ed il parco di Piazzo a nord.\nIl dislivello altimetrico \u00e8 compreso tra i 270 metri s.l.m. di Ranica ai 350 metri s.l.m. di Pradalunga. Numerosi sono i corsi d'acqua che compongono la rete fluviale secondaria, subordinata al corso del Serio: la roggia Borgogna-Pradalunga, la Vallogna e la Gavarnia sul versante sinistro, la Nesa, il Carso, il Luio, il Lonzo ed il Riolo, ma anche le rogge Serio Grande, Morlana e Guidana, sul lato destro.\nDal punto di vista geologico si tratta di una zona formata, a livello superficiale, da ciottoli, ghiaia e sabbia depositati dal fiume con, nella zona collinare, un substrato di rocce risalenti al periodo Cretacico chiamate \"Sass de la Luna\", altamente erodibili, mentre nella zona del fondovalle da depositi fluviali risalenti alle glaciazioni dell'era quaternaria.\nIl tutto in un'area che negli ultimi quarant'anni ha visto un altissimo indice di urbanizzazione che, oltre a snaturare il territorio facendogli perdere sia le iniziali connotazioni rurali che numerose aree naturali e le connesse biodiversit\u00e0, ha portato un notevole inquinamento ambientale. In tale contesto l'unica eccezione \u00e8 rappresentata dalla zona pi\u00f9 a sud del parco, nella quale si trovano numerosi terreni agricoli ancor oggi utilizzati per scopi agricoli.\nSolo negli ultimi anni si \u00e8 provato ad attuare un'inversione di tendenza, cercando di mantenere (o ripristinare) un corridoio ecologico in cui la flora e la fauna potessero nuovamente proliferare. Tra le numerose iniziative volte al perseguimento di tale scopo, vi \u00e8 anche la creazione di nuove piste ciclo-pedonali, tra cui la Ciclovia della Valle Seriana e la \"Ciclovia delle Rogge\", che hanno notevolmente contribuito sia a riportare la popolazione a frequentare queste aree che a sensibilizzare l'opinione pubblica al rispetto delle aree verdi.\nLe aree.\nNel parco sono state individuate quattro aree, una per ogni comune coinvolto, di interesse storico-naturalistico.\nFlora.\nNel parco sono presenti numerose variet\u00e0 di alberi: il salice da vimini, il salice ripaiolo, il salice rosso, il salice da ceste ed il salice bianco. Si possono inoltre trovare il pioppo bianco e nero, l'ontano, il frassino maggiore, l'olmo minore, la farnia, il tiglio nostrano, il tiglio selvatico ed il ciliegio selvatico. Ed inoltre querce, carpini bianchi e platani.\nNel sottobosco invece dominano il biancospino, il nocciolo, il corniolo, il viburno, l'evonimo), la rosa canina, il sambuco, la robinia, la buddleja ed i rovi.\nNell'area umida vi sono anche alghe verdi, cannucce di palude, la mazza sorda, le carici ed il giunco.\nFauna.\nAvifauna.\nGli uccelli, che per le loro caratteristiche sono utilizzati per monitorare gli ecosistemi, sono presenti in numero pari a 91, appartenenti a 15 ordini e 39 famiglie: tra questi l'ordine pi\u00f9 rappresentato \u00e8 quello dei passeriformi, con la met\u00e0 delle specie censite. Quelle ritenute di interesse regionale sono invece 28, tra le quali \nl'airone cenerino e l'allocco.\nAnfibi e rettili.\nNel parco sono stati censite sette specie di anfibi, anche se due di queste sono tuttora in dubbio in quanto non avvistate negli ultimi anni. Tra quelle di maggior interesse si segnalano il rospo smeraldino, il rospo comune e la salamandra pezzata.\nPer quanto riguarda i rettili, sono presenti nove specie, tra cui il ramarro e l'Orbettino. Si consideri che la presenza sia dei rettili che degli anfibi \u00e8 condizionata da numerosi fattori quali inquinamento, presenza di predatori, discontinuit\u00e0 dei flussi idrici ed interventi dell'uomo.\nMammiferi.\nLe specie di mammiferi sono 22, anche se il numero \u00e8 destinato a crescere per via di nuove ricerche in corso, finalizzate a verificare la presenza di micro mammiferi. \nTra le specie di interesse si segnalano il pipistrello nano, il toporagno nano, la volpe, il tasso, la donnola, la faina, il capriolo, il coniglio selvatico e la nutria.\nSul versante orografico sinistro inoltre si verificano incursioni di cinghiali, presenti in grandi quantit\u00e0 sulle pendici del monte Misma.\nIttiofauna.\nIn questo tratto del fiume Serio, nonch\u00e9 nei suoi piccoli affluenti, sono presenti otto specie di pesci appartenenti all'ordine dei Cypriniformes e dei Salmoniformes.\nIl pesce pi\u00f9 diffuso \u00e8 il vairone, ma vi sono anche la sanguinerola e la trota fario, cos\u00ec come il barbo e la trota marmorata, questi ultimi soggetti ad una massiccia opera di semina da parte dei pescatori. \nNel corso dei torrenti Carso e Nesa si possono infine trovare esemplari di scazzone."}
{"id": "3887315", "revid": "984922", "url": "https://it.wikipedia.org/wiki?curid=3887315", "title": "PalaRescifina", "text": "Il palazzetto dello sport Giuseppe Rescifina, chiamato in precedenza PalaSanFilippo, \u00e8 un impianto sportivo della citt\u00e0 di Messina.\nInaugurato nel 2000, la struttura ha ospitato le gare interne della Pallacanestro Messina maschile, prima nel campionato di Legadue poi in quello di Serie A nell'annata 2003-04, al termine della quale il club peloritano \u00e8 scomparso per problemi economici. Anche la Rescifina Messina, squadra di pallacanestro femminile, vi disput\u00f2 un torneo di A1 nel 2001-02 prima di ripartire dalle serie inferiori.\nIl PalaRescifina tuttavia \u00e8 utilizzato anche per altre discipline, quali pallavolo, pallamano, calcio a 5, oltre che per concerti.\nL'impianto \u00e8 ubicato presso l'area di San Filippo, da cui il palasport prese inizialmente il nome. A breve distanza sorge lo stadio San Filippo, l'attuale stadio cittadino principale, e l'omonimo casello autostradale.\nIl 17 novembre 2003 il consiglio comunale messinese ha approvato l'intitolazione del palazzetto a Giuseppe Rescifina.\nNell'estate 2007 la capienza \u00e8 stata abbassata da a unit\u00e0, per uniformarsi ai provvedimenti del decreto Pisanu."}
{"id": "3887316", "revid": "287204", "url": "https://it.wikipedia.org/wiki?curid=3887316", "title": "Accelerator (album)", "text": ""}
{"id": "3887317", "revid": "599013", "url": "https://it.wikipedia.org/wiki?curid=3887317", "title": "Jalkapallon suomenmestaruuskilpailut 1927", "text": "La Jalkapallon suomenmestaruuskilpailut 1927 fu la diciannovesima edizione del campionato finlandese di calcio. Fu giocato in un formato di coppa e vide la vittoria dell'HPS per la seconda edizione consecutiva."}
{"id": "3887319", "revid": "599013", "url": "https://it.wikipedia.org/wiki?curid=3887319", "title": "Jalkapallon suomenmestaruuskilpailut 1928", "text": "La Jalkapallon suomenmestaruuskilpailut 1928 fu la ventesima edizione del campionato finlandese di calcio. Fu giocato in un formato di coppa e vide la vittoria del TPS."}
{"id": "3887321", "revid": "599013", "url": "https://it.wikipedia.org/wiki?curid=3887321", "title": "Jalkapallon suomenmestaruuskilpailut 1929", "text": "La Jalkapallon suomenmestaruuskilpailut 1929 fu la ventunesima edizione del campionato finlandese di calcio. Fu giocato in un formato di coppa e vide la vittoria dell'HPS."}
{"id": "3887322", "revid": "1318658", "url": "https://it.wikipedia.org/wiki?curid=3887322", "title": "Bura", "text": "Bura \u00e8 un sito archeologico situato nella regione di Tillab\u00e9ri, dipartimento di T\u00e9ra, nel Niger sudoccidentale. Deve il suo nome alla cultura di Bura che abit\u00f2 questa zona nel I millennio.\nDescrizione.\nIl sito di Bura \u00e8 composto da molte necropoli le cui bare sono sormontate da statuette di terra cotta. La principale necropoli ha un diametro di circa un chilometro. Tumuli funerari, altari religiosi ed antiche abitazioni sono sparsi su un'area molto vasta. Nel 1983 fu scavato un sito di 25 x 20 metri.\nManufatti e saccheggio.\nDopo la scoperta del 1975 e gli scavi del 1983 effettuati presso il sito di Bura, ma soprattutto dopo che la mostra Bura-Asinda gir\u00f2 la Francia negli anni novanta, le antiche statuette in terracotta di Bura divennero molto preziose tra i collezionisti.\nLe teste antropomorfe in argilla e pietra della cultura antica e medievale di Bura furono ricercate per la loro insolita astrazione e semplicit\u00e0.\nQuesta domanda commerciale \u00e8 stata seguita da un aumento del saccheggio e del contrabbando che ha colpito buona parte dei siti archeologici Bura. Secondo Le Monde il \"90% dei siti Bura del Niger sono stati danneggiati\" da saccheggiatori e vandali a partire dal 1994. \nAltri manufatti Bura sono i grandi vasi funerari in terra cotta (sia tubolari che ovoidali) e numerose ceramiche funerarie. Gli 834 siti Bura della valle del fiume Niger, secondo l'UNESCO, hanno fornito le pi\u00f9 antiche statue equestri in argilla.\nPi\u00f9 recentemente, molte punte di lancia dell'et\u00e0 del ferro fatte con pesci topo sono entrate nei mercati dei collezionisti euro-americani.\nPatrimonio dell'umanit\u00e0.\nIl sito fu proposto come nuovo patrimonio dell'umanit\u00e0 dell'UNESCO il 26 maggio 2006, per la sua importanza culturale."}
{"id": "3887323", "revid": "339392", "url": "https://it.wikipedia.org/wiki?curid=3887323", "title": "Veikkausliiga 1929", "text": ""}
{"id": "3887324", "revid": "339392", "url": "https://it.wikipedia.org/wiki?curid=3887324", "title": "Governatorato di Mogilev", "text": ""}
{"id": "3887326", "revid": "729019", "url": "https://it.wikipedia.org/wiki?curid=3887326", "title": "Hermann Kusmanek von Burgneust\u00e4dten", "text": "Biografia.\nFiglio di un agente di pubblica sicurezza, Hermann Kusmanek von Burgneust\u00e4dten entr\u00f2 a 19 anni nell'accademia militare di Wiener Neustadt ove rimase sino al 1879 e con una brillante carriera raggiunse lo status di ufficiale di carriera.\nDal 1900 al 1906 venne inquadrato nel governo quale capo della cancelleria del Ministero della Guerra austro-ungarico anche per via delle sue conoscenze linguistiche personali che spaziavano dal tedesco all'ungherese, dal francese al rumeno.\nNel 1911 venne trasferito al servizio attivo e venne posto a comando della 28. Infanterietruppendivision ove rimase sino al 1913.\nNel maggio del 1914 venne nominato comandante della fortezza di Przemy\u015bl ed al completamento della stessa, il 4 novembre 1914, ricevette la nomina a generale di fanteria. Il 23 marzo 1915 la fortezza di Przemysl cadde nel suo secondo assedio e sino al 1918 egli rimase prigioniero dei russi assieme ai compagni. Mentre si trovava in cattivit\u00e0, nel maggio del 1917, venne promosso General Oberst, generale colonnello (GO). Rilasciato poco dopo, i suoi guai non erano destinati a terminare con l'armistizio, in quanto in patria venne accusato di tradimento dinanzi alla corte marziale dell'esercito austriaco con l'accusa di essersi volontariamente consegnato ai nemici ed aver ceduto loro una delle principali piazzeforti della regione, ma il processo non venne portato avanti e la condanna si insabbi\u00f2.\nRitiratosi dalla vita militare, mor\u00ec a Vienna il 7 agosto 1934 assistito dalle due figlie."}
{"id": "3887327", "revid": "124123", "url": "https://it.wikipedia.org/wiki?curid=3887327", "title": "Antoine Laurent Dantan", "text": "Biografia.\nFormatosi, come suo fratello Jean-Pierre dopo di lui, alla bottega di suo padre, intagliatore di legno, entr\u00f2 all'\u00c9cole des Beaux-Arts di Parigi nel 1816 e studi\u00f2 sotto lo scultore Fran\u00e7ois-Joseph Bosio prima ad essere insignito del Prix de Rome nel 1828 .\nFu l'autore delle statue in stile accademico che adornano i monumenti di molte citt\u00e0 in Francia, come le statue di Jacques Lemercier e Philippe Delorme per la Corte del Louvre o la statua dell'arcangelo Raffaele alla chiesa della Madeleine a Parigi .\nEgli \u00e8 noto anche per opere conservate al Louvre: il \"Giovane nuotatore che gioca con un cane\" (gruppo marmoreo del 1833) e l\"'Ebbrezza di Sileno\" (bassorilievo di marmo del 1868)\nSuo figlio \u00c9douard Joseph Dantan (1848-1897) prosegu\u00ec la tradizione artistica della famiglia e divenne un noto e premiato pittore."}
{"id": "3887329", "revid": "1543377", "url": "https://it.wikipedia.org/wiki?curid=3887329", "title": "'Ndrina Loielo", "text": "I Loielo sono una 'ndrina di Ariola, frazione di Gerocarne, appartenenti al Locale di 'Ndrangheta dell'Ariola (che comprende i comuni di: Gerocarne, Sorianello, Soriano Calabro, Pizzoni, Vazzano, Das\u00e0, Arena, Acquaro).\nLe loro attivit\u00e0 illecite vanno dall'estersione al traffico di stupefacenti.\nStoria.\nAnni '70.\nL'ascesa criminale del clan ha inizio negli anni '70 del secolo scorso, anni a cui si hanno le prime notizie del \"Locale di Ariola\", dominano le attivit\u00e0 illecite del territorio delle preserre vibonesi (provincia di Vibo Valentia) per oltre un ventennio (alleati con la famiglia 'ndranghetista dei Maiolo fino alla fine degli anni '80).\nCollaborano insieme per il sequestro di Paolo Giorgetti.\nAnni '80.\nFino al 1988 i Loielo e i Maiolo di Acquaro si potevano considerare come un un'unica famiglia mafiosa.\nAnni '90 - Faida delle Preserre.\nNel 1989 scoppia la Faida con i Maiolo, per il controllo del territorio, che dura dieci anni e porta alla \"vittoria\" della famiglia Loielo. Da quell'anno al 1991 i capi erano Giuseppe e Vincenzo Loiero poi arrestati, e vengono sostituiti dai cugini Vincenzo e Giuseppe Loielo.\nIl 23 luglio 1998 viene ucciso il boss Antonio Maiolo e con lui si conclude la faida.\nI Maiolo rimasti rimarranno per un periodo con Loielo per poi passare con gli Emanuele, dissidenti con a capo Bruno Emanuele.\nAnni 2000.\nNel 2002 cadono in un agguato di stampo mafioso i due capi della 'ndrina Giuseppe e Vincenzo Loielo uccisi, per contrasti con gli Emanuele che negli anni successivi, secondo gli organi investigativi, ha preso il sopravvento.\nIl 25 ottobre del 2003 Bruno Emanuele sarebbe responsabile anche dell'omicidio di Stefano Barilaro, Giovanni Gallace e Francesco Gallace, quest'ultimo col ruolo di mastro di giornata nella struttura organizzativa della 'ndrina.\nOggi - Processo Luce nei Boschi.\nIl 25 gennaio 2012 la Polizia di Stato, coordinata dalla Direzione distrettuale antimafia di Catanzaro porta a termine l'operazione Light in the woods che sgomina la 'ndrangheta dell'Ariola (famiglie Loielo, Gallace, Emanuele, Maiolo) facendo luce sulla faida con i Maiolo e su una serie di delitti quali estorsioni, rapine, associazione di tipo mafioso, turbata libert\u00e0 degli incanti pubblici, infiltrazioni nell'amministrazione comunale di Gerocarne.\nIl 14 giugno 2013 il processo Luce dei boschi condanna 12 persone e ne assolve 4 per i reati commessi nella faida delle Pre serre vibonesi.\nIl 21 gennaio 2017 la corte d'appello di Catanzaro condanna 14 persone nel processo \"Luce nei boschi\" e per la prima volta viene riconosciuto il vincono mafioso nell'area delle preserre vibonesi e l'esistenza del locale di Ariola.\nA luglio del 2018, la Corte di Cassazione conferma l'esistenza del Locale di Ariola condannando definitivamente 14 persone, nel processo come parte civile partecipavano i comuni di Pizzoni e Vazzano."}
{"id": "3887331", "revid": "253269", "url": "https://it.wikipedia.org/wiki?curid=3887331", "title": "Jon Hall (attore)", "text": "Biografia.\nNato a Fresno (California) con il nome di Charles Felix Locher, visse per alcuni anni a Tahiti con il padre Felix Locher, di origini svizzere. Inizi\u00f2 a recitare nel 1935 in piccoli ruoli, spesso non accreditati, e apparve fra gli altri nel poliziesco \"L'artiglio giallo\" (1935), una delle pellicole della serie incentrata sull'investigatore orientale Charlie Chan. Accreditato come \"Charles Locher\", e successivamente come \"Lloyd Crane\", l'attore assunse il definitivo nome d'arte di Jon Hall e raggiunse la notoriet\u00e0 sul grande schermo grazie al ruolo di protagonista nel film \"Uragano\" (1937), scritto da James Norman Hall, uno degli autori de \"Gli ammutinati del Bounty\", e zio dello stesso attore.\nDiretto da John Ford, \"Uragano\" consent\u00ec a Jon Hall di mettersi in luce come attraente e atletico primattore. Nel ruolo dell'indigeno Terangi, un mite abitante di un'isola della Polinesia, che ingenuamente si fa arrestare a Tahiti e ripetutamente tenta di evadere per tornare alla sua isola e alla sua giovane sposa (Dorothy Lamour), Hall riusc\u00ec a personificare il contrasto tra l'ottusa civilt\u00e0 portata dall'uomo bianco e la pacifica innocenza della popolazione indigena, i cui effetti negativi si concretizzano in uno spaventoso uragano che finisce per devastare l'isola, ma che consente all'ostinato Terangi di riconquistare la libert\u00e0.\nDurante la prima met\u00e0 degli anni quaranta, Jon Hall apparve pi\u00f9 volte sul grande schermo, ad iniziare da \"La grande cavalcata\" (1940), un western in cui interpret\u00f2 il leggendario eroe americano della frontiera, ma si afferm\u00f2 definitivamente come ideale interprete di romantiche avventure a sfondo esotico in film come \"A sud di Pago Pago\" (1940), con Frances Farmer, \"Aloma dei mari del sud\" (1941), nuovamente con Dorothy Lamour, e \"Il peccatore di Tahiti\" (1942). Nello stesso periodo interpret\u00f2 anche un film di spionaggio, \"Joe l'inafferrabile\" (1942), pellicola di propaganda antinazista, in cui \u00e8 un agente FBI che sfrutta una pozione che lo rende invisibile e gli consente di trafugare i piani tedeschi approntati per bombardare New York.\nLa popolarit\u00e0 di Hall ebbe ulteriore impulso dalla serie di film interpretati a fianco della bella attrice dominicana Mar\u00eda Montez. La coppia lavor\u00f2 insieme in sei smaglianti avventure in Technicolor, tutte di ambientazione esotica e fiabesca, \"Le mille e una notte\" (1942), \"Selvaggia bianca\" (1943), \"Al\u00ec Bab\u00e0 e i quaranta ladroni\" (1944), \"Il cobra\" (1944), \"La carovana dei ribelli\" (1944) e \"La schiava del Sudan\" (1945). Nello stesso periodo l'attore riusc\u00ec comunque a cambiare registro e ad affrontare altri generi cinematografici. Nella commedia musicale \"Le schiave della citt\u00e0\" (1944) interpret\u00f2 Randy Curtis, un vanesio divo del cinema accanto a Ginger Rogers, mentre torn\u00f2 al genere \"fantasy\" con \"La rivincita dell'uomo invisibile\" (1944), al fianco di John Carradine.\nNella seconda met\u00e0 degli anni quaranta Hall pass\u00f2 per un certo periodo al genere western, interpretando pellicole come \"I briganti\" (1947) e \"Il ritorno dei vigilanti\" (1947), e a film d'avventura come \"Canaglia eroica\" (1948), in cui ricopr\u00ec il ruolo di Robin Hood, \"L'ultimo dei Mohicani\" (1947), e \"Il villaggio dell'uomo bianco\" (1951). La sua carriera aveva comunque imboccato la fase discendente, e l'attore torn\u00f2 durante gli anni cinquanta a frequentare i set a lui pi\u00f9 congeniali, quelli delle avventure esotiche nei Mari del sud. Apparve ancora in pellicole quali \"L'isola dell'uragano\" (1951), \"I filibustieri dei mari del sud\" (1957) e \"Il tesoro dell'isola proibita\" (1959).\nCome molti suoi colleghi, Jon Hall ebbe un periodo di rinnovata popolarit\u00e0 durante gli anni cinquanta grazie alla televisione. L'attore lavor\u00f2 infatti per il piccolo schermo nella serie d'avventura \"Ramar of the Jungle\", di cui furono girati 52 episodi tra il 1952 e il 1954, e in cui interpret\u00f2 il ruolo del dottor Tom \"Ramar\" Reynolds. Apparve successivamente in due episodi della serie poliziesca \"Perry Mason\" (1963-1965), mentre la sua ultima apparizione cinematografica prima del definitivo ritiro dalle scene fu nel ruolo del dottor Otto Lindsay nell'horror \"The Beach Girls and the Monster\" (1965), di cui cur\u00f2 anche la regia e la direzione della fotografia.\nVita privata.\nNel 1955 Hall divorzi\u00f2 dalla prima moglie, la cantante statunitense Frances Langford, che aveva sposato nel 1934. Nel 1959 si rispos\u00f2 con l'attrice messicana Raquel Torres, da cui divorzi\u00f2 e con la quale successivamente convol\u00f2 a nuove nozze, per poi divorziare definitivamente.\nColpito da una grave forma di cancro alla vescica, Hall non riusc\u00ec ad affrontare la malattia e il deterioramento delle sue condizioni di salute. Afflitto dalla depressione, l'attore si tolse la vita il 13 dicembre 1979, all'et\u00e0 di sessantaquattro anni. \u00c8 sepolto al Forest Lawn Memorial Park di Hollywood Hills in California.\nDoppiatori italiani.\nNelle versioni in italiano dei suoi film, Jon Hall \u00e8 stato doppiato da:"}
{"id": "3887332", "revid": "339392", "url": "https://it.wikipedia.org/wiki?curid=3887332", "title": "Gubernija di Mogil\u0451v", "text": ""}
{"id": "3887333", "revid": "256896", "url": "https://it.wikipedia.org/wiki?curid=3887333", "title": "Governatorato di Mogil\u00ebv", "text": "Il governatorato di Mogil\u0451v () era una gubernija dell'Impero russo, che occupava grosso modo il territorio dell'attuale Voblasc' di Mahil\u00eb\u016d. Istituito nel 1772, dopo la prima spartizione della Polonia, esistette fino al 1917 e nel 1918 venne unito al governatorato di Smolensk. Il capoluogo era Mogil\u0451v."}
{"id": "3887340", "revid": "510537", "url": "https://it.wikipedia.org/wiki?curid=3887340", "title": "The Old Mill", "text": ""}
{"id": "3887341", "revid": "287204", "url": "https://it.wikipedia.org/wiki?curid=3887341", "title": "Serie B (pallamano femminile)", "text": "Il campionato di Serie B \u00e8 stato il terzo livello del campionato italiano femminile di pallamano (dopo la Serie A e la Seconda Divisione).\nSi divideva in pi\u00f9 gironi a distinzione geografica, il cui numero di squadre era variabile, ma, in genere, comprensive di 8 squadre a girone. All'inizio della sua costituzione 1979-80 e fino alla stagione 1986-87, consisteva nel torneo nazionale di secondo livello assoluto e tale da garantire la promozione direttamente alla Serie A unica. \nNella stagione 1982-83 il girone A venne vinto dal G.S. Trieste, mentre retrocedeva in Serie C l'INA Pallamano Aosta, allenata dapprima dal prof. Vincenzo Grosjacques e poi dalla romena giocatrice-allenatrice Georgeta Timoftji; le aostane realizzarono 3 punti in 14 gare giungendo alle spalle del MOTOCAR Verona, che ottenne la salvezza. Inoltre partecipavano Pallamano Aurisina, Sport Testa Cedrate, U.S. Rubano Padova, Nievo San Don\u00e0 (VN) e Coletto Vittorio Veneto. Nel girone B vittoria del Camerano Ancona davanti alla Pallamano Firenze.\nLa successiva stagione 1983-84 (6 novembre - 1 aprile) dava questi esiti: promozione alla serie A per la Pall. Vittorio Veneto con 30 punti (14, 2, 2 con 351 reti fatte e 266 subite) in 18 confronti davanti a Polisportiva Rubano con 30 p. (idem e 304, 221); quindi H.C. Rovereto a quota 22 p. ed A.S. Dimensione dello Sport, Friulsider Pol. Libertas Manzano e Pall. Aurisina a 21 punti; seguono G.S. San Giorgio Ime Cavi (VA) 16, Athletic Bordighera Club 10, Libertas Verona 5 e S.V. Milland H. Volksbank a 3, con queste due ultime che retrocedono in serie C. Nel girone B promozione per il G.S. Femminile Camerano con 32 p. in 16 incontri davanti a Pallamano Firenze 26, S.S. Handball Quattro Mori Sassari 19, S.S. Handball Livorno 28, Gruppo Femminile Pall. Sassari 17 ed * 1 p. di penalizzazione, Libertas Handball Grosseto * 11, Esteblok Ferrara * 9, mentre retrocedono A.S. Pallamano Civitavecchia 7 e Libertas Vasto * 1 p. Nell'ultimo girone o C ottiene la promozione l'Erresport LZ Roma Handball Club con 28 p. in 14 gare (14, 0, 0 e 371 a 155) seguito da Csen Pall. Roma II Circoscrizione a 20, Cus Napoli 18, Cus Messina 17, Acsi Matteotti Palermo 12, CC Ortigia 9, G.S. Handball Porto Empedocle * 5 e Rari Nantes Drepanum Trapani * 1 punto sia di penalizzazione che di classifica, ma nessuna retrocessione. \nNel 1984-85 le valdostane si ripresentarono come Casetta H\u00f4tels Pallmano Valle d'Aosta giungendo, allenatore il prof. Osvaldo Cardellina, al 2\u00ba posto con 19 punti in 12 incontri alle spalle del Samoa Mugello, dei proff. Luigi Andreini ed Umberto Bianchi, squadra vincitrice con 21 punti nonch\u00e9 promossa direttamente alla serie A; al 3\u00ba posto con 18 il San Giorgio Ime Cavi di Cedrate, dei proff. Sergio Dovesi ed Umberto Cionfrini, ed al 4\u00b0 con 12 la Pallamano Firenze della prof. Daniela Cagnoli. Partecipavano inoltre, in ordine di classifica, il D.D.S. Milano, il Castelletto Parma, l'Handball Livorno e la Pall. Modena, poi ritiratasi al termine del girone d'andata. \nNella medesima stagione le valligiane del Presidente Domenico Demichelis si aggiudicarono la I\u00b0 Edizione del Trofeo Federale (Coppa Italia per squadre di Serie B) con superamento di un primo quadrangolare, con gare di andata e ritorno tra aprile e maggio, con Cedrate, Parma e San Don\u00e0 del Piave, nonch\u00e9 di quello finale a Chianciano Terme del 25-26 maggio 1985. Questi i risultati e classifica: Casetta H. VDA - Samoa Mugello 26 - 20; Quattro Mori - Acireale 20 - 19, Acireale Casetta H. VDA 13 - 28, Samoa Mugello - Quattro Mori 27 - 17, Acireale - Samoa 13 - 28, Quattro Mori - Casetta H. VDA 16 - 25. Questa la classifica finale: Casetta Hotels VDA punti 6 in 3 con reti fatte79 e 49 subite; Samoa Mugello Firenze 4 con 75 e 56, SS H. Quattro Mori Sassari 2 con 53 e 71 ed infine pallamano Acireale 0 con 45 e 76. \nLa stagione 1985-86 fa registrare nel girone A la vittoria del San Giorgio Cedrate di Sergio Dovesi che, dopo essersi imposto nella regular-season con 28 punti in 14 gare davanti alla Casetta H\u00f4tels VDA di Osvaldo Cardellina con 22, Pall. Brescia del prof. Guido Colombo e Samoa Mugello di Andreini/Bianchi con 14, Arci Chiari (BS) del prof. Silvano Mombelli 12, D.D.S. Milano di Giuseppe Raffaele 11, Pall. Firenze 6 e Castelletto Gulliver 3 punti, si conferma nei play-off; ottenendo la serie A, davanti a Casetta Hotels VDA, Pall. Brescia e Samoa Mugello. Sempre con l'attribuzione dei bonus 4, 3, 2, 1 punti (indetti da questa stagione) si svolgono anche i play-out che vedono salvarsi la Pall. Firenze di Daniela Cagnoli mentre il Castelletto Gulliver Parma di Enrico Groppi retrocede in Serie C. \nNel torneo 1986-87 si impone lo S.C. Meran dell'ungherese Miklos Kovacsics e dell'altoatesino Hugo Kofler con 24 punti in 14 gare nella regular season ed andando ai play-off con un bonus di 4 punti; davanti a Pall. Chiari Medeghini con bonus di 3, Pall. S. Orso VDA di Osvaldo Cardellina con 2 p. ed all'Italiana Macchi di Cassano Magnago del prof. Umberto Cionfrini con 1 p. Dopo i medesimi, la classifica finale dice Meran p. 15 e promosso in serie A, S. Orso VDA 10,Cassano 9 e Chiari 6.\nNella successiva stagione 1987-88 la promozione in Serie A non avverr\u00e0 pi\u00f9 in modo diretto, bens\u00ec con un play-off a quattro squadre che sortir\u00e0 due soli passaggi di livello. Nella regular-season la Pall. Brescia si era imposta nel girone A con 25 p. in 14 gare, davanti al G.S. Guarino Verona con 21 punti. Retrocedeva la Jomsa Rimini con 6 punti, mentre si salvava la Virtus Modena a quota 7. Nel girone B successo della S.S. Vigasio con 26 p. in 14 e davanti al Zapi H.C. Rubano con 21 punti; retrocedeva il Cividin Pall. Trieste con 4 p. mentre otteneva la salvezza la Pol. Com. Jolly Campoformido con 6 punti. Nel C successo per l'H.C. Cappuccini di Sassari con 17 p. in 12 incontri ed al 2\u00ba posto l'H.C. Libero Sport Narni Scalo. Con 6 p. retrocedeva l'A.S. Olimpic Bari, mentre otteneva la salvezza lo S.S. Handball Livorno con 6 p. Nel girone D vittoria per la Pall. Acireale con 29 p. in 16 davanti alla Pol. D. Scin\u00e0 Stradedil srl Bagheria con 23; retrocedevano l'Olimpiakos Palermo a quota 0 e l'A.S. Handball Eos Siracusa con 5 punti, mentre il CUS Messina era salvo a quota 10 p. Nei successivi play-off ottenevano la promozione il Vigasio ed il Brescia rispettivamente con 5 e 4 p. in 3 gare con al 3\u00ba posto l'Acireale ed al 4\u00b0 il Sassari.\nNel torneo 1989-90 nel girone A lo S.C. Merano si aggiudica la regular-season con 24 punti davanti a Cottodomus Rubiera 20, Settimo Milanese 18, Italiana Macchi di Cassano Magnago 14, Virtus Modena 11, Garibaldina 10, St-Orso VDA 8, Agugliano Ancona 7. Le trentine e le emiliane accedono ai play-off verso la serie A2, mentre, salvandosi le valdostane, le anconetane retrocedono in Serie C.\ndSuccessivamente a quest'anno viene inserito nel terzo livello o divisione nazionale femminile con l'istituzione della serie A2, che diventa la seconda divisione nazionale alla quale si accede ottenendo i primi due posti, mentre un girone di play-off a quattro squadre permette il doppio salto di categoria alla vincente dei medesimi. Questa la classifica finale del medesimo nel girone A: Rubano Padova 8 punti, Rubiera Reggio Emilia 7, Jolly Campo Formido 5, La Vall\u00e9e Auto\u00e9lite 4 punti.\nAttualmente, le squadre vincitrici della Serie B vengono promosse in Seconda Divisione nella stagione successiva."}
{"id": "3887342", "revid": "76963", "url": "https://it.wikipedia.org/wiki?curid=3887342", "title": "Haaz Sleiman", "text": "Carriera.\nUno dei primi ruoli di Sleiman \u00e8 stato nella commedia gay afro-americana \"The Ski Trip\", nel 2004. Ha recitato la parte dell'immigrato siriano Tarek nel film indipendente del 2007 \"L'ospite inatteso\", un dramma diretto da Thomas McCarthy e candidato ad uno Screen Actors Guild Award e ad un Oscar. Per questa sua interpretazione Sleiman \u00e8 stato candidato nel 2009 ad un Independent Spirit Award come miglior attore non protagonista. Ha anche avuto un ruolo minore nei film \"American Dreamz\" del 2006 e \"AmericanEast\" del 2007.\nSleiman \u00e8 apparso in alcuni episodi delle serie televisive statunitensi \"E.R.\", nel ruolo di un soldato americano in Iraq, \"24\", nei panni di un sospetto terrorista, \"Veronica Mars\", \"Nikita\" e \"\".\nNel 2009 ha fatto parte del cast principale della prima stagione di \"Nurse Jackie - Terapia d'urto\", serie televisiva di Showtime nella quale ha interpretato l'infermiere omosessuale Mohammed \"Mo-Mo\" De La Cruz.\nNel 2011 Sleiman ha recitato nel ruolo di Omar, un attivista palestinese, nella miniserie televisiva di Channel 4 \"The Promise\".\nNel 2014, ha interpretato la parte di Ges\u00f9 nel film TV \"Killing Jesus\", prodotto da National Geographic e tratto dal libro bestseller omonimo, scritto dal giornalista statunitense Bill O' Reilly e Martin du Gard.\nNel 2016 ha recitato nel film newyorkese a tematica gay \"Those People\" di Joey Kuhn. "}
{"id": "3887346", "revid": "1543377", "url": "https://it.wikipedia.org/wiki?curid=3887346", "title": "Distretto di Cotaruse", "text": "Il distretto di Cotaruse \u00e8 un distretto del Per\u00f9 nella provincia di Aymaraes (regione di Apur\u00edmac) con 4.049 abitanti al censimento 2007 dei quali 802 urbani e 3.247 rurali.\n\u00c8 stato istituito il 1\u00ba giugno 1914."}
{"id": "3887347", "revid": "1573940", "url": "https://it.wikipedia.org/wiki?curid=3887347", "title": "Basilica di San Francesco (Assisi)", "text": " "}
{"id": "3887348", "revid": "767487", "url": "https://it.wikipedia.org/wiki?curid=3887348", "title": "Tavernakel", "text": "Tavernakel \u00e8 l'album di debutto del gruppo musicale tedesco Saltatio Mortis, pubblicato nel 2001.\nSalvo tre tracce cantate da Alea, tutte le altre sono totalmente strumentali."}
{"id": "3887351", "revid": "1543377", "url": "https://it.wikipedia.org/wiki?curid=3887351", "title": "Distretto di Ihuayllo", "text": "Il distretto di Ihuayllo \u00e8 un distretto del Per\u00f9 nella provincia di Aymaraes (regione di Apur\u00edmac) con 634 abitanti al censimento 2007 dei quali 178 urbani e 456 rurali.\n\u00c8 stato istituito il 12 maggio 1960."}
{"id": "3887352", "revid": "28592", "url": "https://it.wikipedia.org/wiki?curid=3887352", "title": "Paskvi\u0107", "text": ""}
{"id": "3887353", "revid": "419471", "url": "https://it.wikipedia.org/wiki?curid=3887353", "title": "PalaSanFilippo (Messina)", "text": ""}
{"id": "3887354", "revid": "1718925", "url": "https://it.wikipedia.org/wiki?curid=3887354", "title": "Cibo spazzatura", "text": "La locuzione cibo spazzatura \u00e8 stata utilizzata per la prima volta nel 1951 da Michael Johann Jacobson (nella forma inglese \"junk food\") per indicare quel cibo considerato malsano a causa del suo bassissimo valore nutrizionale ed all'elevato contenuto di grassi o zuccheri.\nEsempi di tali alimenti sono le preparazioni industriali o della ristorazione di massa ricchi di grassi saturi, sale e zuccheri raffinati come hamburger, w\u00fcrstel, hot dog, patate fritte, bibite zuccherate, dolci elaborati. La pizza pu\u00f2 essere considerato un cibo spazzatura, ma solo nel caso delle preparazioni industriali.\nLe malattie pi\u00f9 comuni verso cui conduce l'uso dei cibi spazzatura sono l'obesit\u00e0, il diabete, malattie cardiovascolari, alcuni tipi di cancro e la depressione.\nEffetti sulla salute.\nUno studio condotto da Paul Johnson e Paul Kenny dello Scripps Research Institute nel 2008 ha suggerito che il consumo di cibo spazzatura alteri l'attivit\u00e0 cerebrale in modo simile a quello provocato dalle sostanze stupefacenti quali la cocaina o l'eroina.\nDopo molte settimane di uso abbondante di cibo spazzatura si \u00e8 notato che la parte del cervello di ratto destinata alle stimolazioni del piacere \u00e8 diventato insensibile, richiedendo quantit\u00e0 sempre maggiori di cibo per ritornare sensibile.\nNel 2000 il British Journal of Nutrition ha pubblicato uno studio secondo il quale le madri che mangiano cibo spazzatura durante la gravidanza aumentano la probabilit\u00e0 di malattie nei figli.\nUn articolo simile del 2008 suggerisce che le madri che mangiano cibo spazzatura durante la gravidanza o in allattamento hanno figli che sono pi\u00f9 inclini all'obesit\u00e0. I bambini sono anche pi\u00f9 inclini a diabete, al colesterolo e problematiche riguardanti la circolazione.\nTassazione.\nPer ridurre il \"cibo spazzatura\", nel dicembre 2012 la Danimarca ha introdotto la prima tassa su questi cibi tassando quelli che hanno oltre il 2,3% di grassi saturi. Anche l'Ungheria ha messo una tassa sulle bevande non salutari che contengono oltre 20\u00a0mg di caffeina ogni 100 ml. Nell'agosto del 2012 Renato Balduzzi, ministro della sanit\u00e0 del governo Monti, ha proposto per tre anni di tassare le bottigliette di aranciata, gassosa o altre bevande gassate e zuccherate da 33 cl.\nIn Svezia, Gran Bretagna e Corea del Sud \u00e8 vietata la trasmissione televisiva di pubblicit\u00e0 di cibi spazzatura dannosi per la salute dei bambini."}
{"id": "3887357", "revid": "767487", "url": "https://it.wikipedia.org/wiki?curid=3887357", "title": "Il lago incantato", "text": "Il lago incantato (\"Water Babies\") \u00e8 un film del 1935 diretto da Wilfred Jackson. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla United Artists l'11 maggio 1935. Liberamente ispirato al romanzo di Charles Kingsley \"The Water-Babies, A Fairy Tale for a Land Baby\" (1863), fu seguito nel 1938 dal corto \"Sirenette in festa\". Partecip\u00f2 in concorso alla 3\u00aa Mostra internazionale d'arte cinematografica di Venezia. \u00c8 stato distribuito in DVD col titolo Giochi nell'acqua.\nTrama.\nIn uno stagno incantato, diverse ninfee si aprono rivelando al loro interno dei bambini che dormono. I bambini si svegliano subito e saltano in acqua, mettendosi a giocare. Quindi una tromba suona e i bambini si muovono verso la riva con l'aiuto di cigni, pesci e barche a foglia. Una volta arrivati oscillano sulle viti e giocano con gli animali, inscenando ad esempio un rodeo e una corrida con le rane. Infine i bambini tornano alle loro foglie di ninfea, recitano le preghiere e si mettono a dormire.\nDistribuzione.\nEdizioni home video.\nDVD.\nUna volta restaurato, il cortometraggio fu incluso nel primo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004."}
{"id": "3887360", "revid": "1543377", "url": "https://it.wikipedia.org/wiki?curid=3887360", "title": "Distretto di Justo Apu Sahuaraura", "text": "Il distretto di Justo Apu Sahuaraura \u00e8 un distretto del Per\u00f9 nella provincia di Aymaraes (regione di Apur\u00edmac) con 1.037 abitanti al censimento 2007 dei quali 381 urbani e 656 rurali.\n\u00c8 stato istituito il 27 settembre 1984."}
{"id": "3887362", "revid": "1543377", "url": "https://it.wikipedia.org/wiki?curid=3887362", "title": "Distretto di Lucre (Apur\u00edmac)", "text": "Il distretto di Lucre \u00e8 un distretto del Per\u00f9 nella provincia di Aymaraes (regione di Apur\u00edmac) con 2.069 abitanti al censimento 2007 dei quali 482 urbani e 1.587 rurali.\n\u00c8 stato istituito il 24 marzo 1960."}
{"id": "3887363", "revid": "28592", "url": "https://it.wikipedia.org/wiki?curid=3887363", "title": "Comune dell'Estonia", "text": ""}
{"id": "3887365", "revid": "767487", "url": "https://it.wikipedia.org/wiki?curid=3887365", "title": "Campionato cecoslovacco di pallavolo femminile", "text": "Il campionato cecoslovacco di pallavolo femminile \u00e8 stato un torneo per club della Cecoslovacchia ed era posto sotto l'egida della Federazione pallavolistica della Cecoslovacchia.\nLa massima serie del campionato \u00e8 stata denominata \"Extraliga\" e la prima edizione \u00e8 stata giocata nell'annata 1930-31; a seguito della dissoluzione della Cecoslovacchia, il campionato si \u00e8 diviso in quello ceco e quello slovacco. Tra i club pi\u00f9 rappresentativi la Stella Rossa Praga e lo Sl\u00e1via Bratislava."}
{"id": "3887367", "revid": "1543377", "url": "https://it.wikipedia.org/wiki?curid=3887367", "title": "Distretto di Pocohuanca", "text": "Il distretto di Pocohuanca \u00e8 un distretto del Per\u00f9 nella provincia di Aymaraes (regione di Apur\u00edmac) con 1.158 abitanti al censimento 2007 dei quali 606 urbani e 552 rurali.\n\u00c8 stato istituito l'8 ottobre 1951."}
{"id": "3887372", "revid": "1543377", "url": "https://it.wikipedia.org/wiki?curid=3887372", "title": "Distretto di San Juan de Chac\u00f1a", "text": "Il distretto di San Juan de Chac\u00f1a \u00e8 un distretto del Per\u00f9 nella provincia di Aymaraes (regione di Apur\u00edmac) con 908 abitanti al censimento 2007 dei quali 593 urbani e 315 rurali.\n\u00c8 stato istituito il 17 aprile 1964."}
{"id": "3887373", "revid": "287204", "url": "https://it.wikipedia.org/wiki?curid=3887373", "title": "Distretto di San Juan de Chacna", "text": ""}
{"id": "3887375", "revid": "785863", "url": "https://it.wikipedia.org/wiki?curid=3887375", "title": "Simon Wells", "text": "Biografia.\nRegista di Hollywood e pronipote del grande scrittore inglese H. G. Wells, Simon Wells \u00e8 un regista britannico di animazione impiegato all'interno della casa di produzione di film d'animazione Amblimation. Inizia la propria carriera lavorando nella realizzazione di spot commerciali. Successivamente, viene promosso a supervisore dell'animazione e disegnatore di pellicole come: \"Chi ha incastrato Roger Rabbit\" (1988) di Robert Zemeckis (con il quale aveva gi\u00e0 lavorato anche in \"Ritorno al futuro - Parte II\" e \"Ritorno al futuro - Parte III\") con Bob Hoskins, Christopher Lloyd e Joanna Cassidy, \"Z la formica\" (1998) di Eric Darnell e Tim Johnson e molte altre tra le quali molte prodotte dalla DreamWorks Animation di cui spesso ha curato lo sviluppo digitale. \nIl debutto cinematografico come regista arriva dirigendo assieme all'americano Phil Nibbelink il ricco cartoon \"Fievel conquista il West\" (1991), sequel di \"Fievel sbarca in America\" (dal personaggio creato da Davis Kirschner). \nNel 1993 realizza \"We're Back! - Quattro dinosauri a New York\", tratto dal libro di Hudson Talbott mentre nel 1995 realizza \"Balto\" da lui diretto come un classico dell'animazione Disney seppur ispirandosi ad una storia vera. Nel 1998 \u00e8 la volta de \"Il principe d'Egitto\" che traspone con tinte quasi horror (basti pensare alla violenza della scena durante la canzone \"Piaghe\") e demagogiche la storia di Mos\u00e8 e dell'\"Esodo\" avvalendosi anche dell'aiuto di altri due registi (Brenda Chapman e Steve Hickner) ed ottenendo un buon incasso al botteghino di 218,613,188 di dollari a fronte di un costo di 70 milioni. \nNel 2002 invece dirige il suo primo film live-action \"The Time Machine\", trasponendo il racconto omonimo del bisnonno \"La macchina del tempo\", gi\u00e0 portato al cinema da George Pal, su sceneggiatura di David Duncan, in \"L'uomo che visse nel futuro\" nel 1960 di cui il film di Wells costituisce un remake. Il film inoltre si caratterizza per l'uso di tecnologie come il matte painting e computer grafica ovviamente assenti nella precedente pellicola e l'inserimento di concetti New Age. Il film pur ottenendo un buon incasso, 123,729,176 di risultato al botteghino a fronte di un budget di realizzazione di 80 milioni di dollari, \u00e8 stato accolto generalmente in maniera negativa dalla critica.\nNel 2010 torna all'animazione dirigendo \"Milo su Marte\", tratto dall'omonimo libro per ragazzi di Berkeley Breathed che si rivela invece un flop sia di critica che di pubblico."}
{"id": "3887376", "revid": "123509094", "url": "https://it.wikipedia.org/wiki?curid=3887376", "title": "Super Sanremo 2012", "text": "Super Sanremo 2012 \u00e8 un album compilation contenente alcuni brani in gara al Festival di Sanremo 2012, oltre ad un brano interpretato dal co-conduttore Rocco Papaleo.\nLa raccolta, prodotta da Sony Music, \u00e8 stata pubblicata il 15 febbraio 2012; debutta alla prima posizione della classifica FIMI Compilation di FIMI, posizione mantenuta anche durante le tre settimane successive; la compilation inoltre raggiunge la quinta posizione della \"Top 25 Compilation\" Svizzera stilata da Swiss Music Charts."}
