{"id": "3780847", "revid": "1982", "url": "https://it.wikipedia.org/wiki?curid=3780847", "title": "Tolmide", "text": "Rivaleggi\u00f2 con Pericle e Mironide per il controllo militare di Atene nei decenni del 450 e del 440 a.C. Tra i seguaci di Efialte e del suo radicalismo democratico, a cui aderiva anche Pericle, pu\u00f2 essere considerato il pi\u00f9 estremista.\nBiografia.\nNel 455 a.C. a Tolmide fu concesso il comando di una flotta formata da 4000 soldati per poter circumnavigare la costa del Peloponneso ed attaccare gli Spartani ed i loro alleati. Tolmide conquist\u00f2 la citt\u00e0 di Metone in Messenia, ma fu obbligato ad abbandonarla all'arrivo dell'esercito spartano. Attacc\u00f2 il principale porto spartano di Giteo appiccando il fuoco ai cantieri navali. Attacc\u00f2 anche l'isola di Citera.\nTolmide si alle\u00f2 con Zacinto, un'isola del mar Ionio, e navig\u00f2 fino al golfo di Corinto dove conquist\u00f2 la colonia corinzia di Calcide sulla costa settentrionale, per poi prendere il controllo di Naupatto (l'odierna Lepanto) nella Locride Ozolia ed insediarvi i rifugiati della Messenia, che agirono da alleati degli Ateniesi in questa locazione strategica. Approd\u00f2 anche in territorio sicionio sconfiggendo la fortezza degli opliti inviati contro di lui.\nIn seguito Tolmide fond\u00f2 cleruchie ateniesi in Eubea e a Nasso. Nel 447 a.C. marci\u00f2 sulla Beozia con 1000 ateniesi ed alcuni alleati, al fine di sedare una rivolta. La guarnigione di Cheronea si scontr\u00f2 con una forza di esiliati Beoti, Locresi e Euboici a Coronea e gli Ateniesi patirono una dura sconfitta, con lo stesso Tolmide che mor\u00ec in battaglia."}
{"id": "3780850", "revid": "1305772", "url": "https://it.wikipedia.org/wiki?curid=3780850", "title": "Santi Andrea e Gregorio al Monte Celio", "text": ""}
{"id": "3780852", "revid": "88740", "url": "https://it.wikipedia.org/wiki?curid=3780852", "title": "Santi Angeli Custodi a Citt\u00e0 Giardino", "text": ""}
{"id": "3780853", "revid": "1305772", "url": "https://it.wikipedia.org/wiki?curid=3780853", "title": "Santi Biagio e Carlo ai Catinari", "text": ""}
{"id": "3780854", "revid": "1305772", "url": "https://it.wikipedia.org/wiki?curid=3780854", "title": "Santi Bonifacio e Alessio", "text": ""}
{"id": "3780855", "revid": "1305772", "url": "https://it.wikipedia.org/wiki?curid=3780855", "title": "Santi Domenico e Sisto", "text": ""}
{"id": "3780856", "revid": "1305772", "url": "https://it.wikipedia.org/wiki?curid=3780856", "title": "Santi Fabiano e Venanzio a Villa Fiorelli", "text": ""}
{"id": "3780857", "revid": "1305772", "url": "https://it.wikipedia.org/wiki?curid=3780857", "title": "Santi Giovanni Evangelista e Petronio", "text": ""}
{"id": "3780859", "revid": "1305772", "url": "https://it.wikipedia.org/wiki?curid=3780859", "title": "Santi Pietro e Paolo a Via Ostiense", "text": ""}
{"id": "3780860", "revid": "1305772", "url": "https://it.wikipedia.org/wiki?curid=3780860", "title": "Santi Protomartiri a Via Aurelia Antica", "text": ""}
{"id": "3780861", "revid": "1305772", "url": "https://it.wikipedia.org/wiki?curid=3780861", "title": "Santi Silvestro e Martino ai Monti", "text": ""}
{"id": "3780862", "revid": "1305772", "url": "https://it.wikipedia.org/wiki?curid=3780862", "title": "Santi Urbano e Lorenzo a Prima Porta", "text": ""}
{"id": "3780863", "revid": "1305772", "url": "https://it.wikipedia.org/wiki?curid=3780863", "title": "Santissima Trinit\u00e0 al Monte Pincio", "text": ""}
{"id": "3780865", "revid": "1305772", "url": "https://it.wikipedia.org/wiki?curid=3780865", "title": "Santissimi Nomi di Ges\u00f9 e Maria in via Lata", "text": ""}
{"id": "3780866", "revid": "1305772", "url": "https://it.wikipedia.org/wiki?curid=3780866", "title": "Santissimo Nome di Maria a Via Latina", "text": ""}
{"id": "3780867", "revid": "588403", "url": "https://it.wikipedia.org/wiki?curid=3780867", "title": "Anatolij Bajda\u010dnyj", "text": ""}
{"id": "3780868", "revid": "1305772", "url": "https://it.wikipedia.org/wiki?curid=3780868", "title": "Santissimo Nome di Maria al Foro Traiano", "text": ""}
{"id": "3780870", "revid": "1305772", "url": "https://it.wikipedia.org/wiki?curid=3780870", "title": "Santissimo Redentore a Val Melaina", "text": ""}
{"id": "3780871", "revid": "621682", "url": "https://it.wikipedia.org/wiki?curid=3780871", "title": "Anatoly Baidachny", "text": ""}
{"id": "3780873", "revid": "1305772", "url": "https://it.wikipedia.org/wiki?curid=3780873", "title": "Santo Stefano al Monte Celio", "text": ""}
{"id": "3780874", "revid": "621682", "url": "https://it.wikipedia.org/wiki?curid=3780874", "title": "Anatoliy Baydachny", "text": ""}
{"id": "3780876", "revid": "19933", "url": "https://it.wikipedia.org/wiki?curid=3780876", "title": "Tlaxcala (Nahua)", "text": ""}
{"id": "3780877", "revid": "324143", "url": "https://it.wikipedia.org/wiki?curid=3780877", "title": "Jonathan Lacerda", "text": ""}
{"id": "3780879", "revid": "466539", "url": "https://it.wikipedia.org/wiki?curid=3780879", "title": "Daphne Guinness", "text": "Biografia.\nLa Guinness \u00e8 la figlia di Jonathan Guinness, III barone Moyne e della sua seconda moglie, Suzanne Lisney (morto nel 2005 di cancro al polmone). A met\u00e0 del decennio del 1980, visse a New York City con sua sorella Catherine Guinness, una compagna di Andy Warhol. Spos\u00f2 Spyros Niarchos, figlio dell'armatore miliardario greco, Stavros Niarchos, nel 1987 all'et\u00e0 di 19 anni, ma divorzi\u00f2 nel 1999 con un accordo riportato di circa \u00a320\u00a0milioni. La Guinness vive a Londra e Manhattan, ed ha tre figli, dal suo matrimonio con Spyros Niarchos: Nicolas Stavros Niarchos (n. 1989), Alexis Spyros Niarchos (n. 1991) e Ines Niarchos (n. 1995).\nLo stretto rapporto tra la Guinness e l'intellettuale francese sposato Bernard-Henri L\u00e9vy \u00e8 diventata una sorta di segreto aperto noto e riconosciuto dalla maggior parte dei giornalisti della societ\u00e0 americana dal 2008. Il 13 luglio 2010, Daphne Guinness conferm\u00f2 l'intera storia alla stampa britannica. Sul numero di febbraio del 2011 di \"Harper's Bazaar\", il suo amico, lo scrittore di moda Derek Blasberg, cit\u00f2 la descrizione che la Guinness aveva fatto di L\u00e9vy: \"Lui \u00e8 evidentemente l'amore della mia vita\". L'8 dicembre 2009 \u00e8 apparsa nel video musicale di Kid Cudi, \"Pursuit of Happiness\".\nModa.\nLa Guinness ha progettato una gamma di capi di abbigliamento con Dover Street Market e commercializzato un profumo omonimo nel 2009 con Comme des Gar\u00e7ons. \nLa Guinness colleziona moda, in particolare haute couture, e nel 2010 acquist\u00f2 l'intero guardaroba della scomparsa amica Isabella Blow, per sua propria ammissione, per \u201cprevenire che i suoi possedimenti diventino meri cimeli morbosi\u2026 per preservarli\u201d."}
{"id": "3780884", "revid": "767487", "url": "https://it.wikipedia.org/wiki?curid=3780884", "title": "Nikolaj Abramov", "text": ""}
{"id": "3780885", "revid": "621682", "url": "https://it.wikipedia.org/wiki?curid=3780885", "title": "Nikolay Abramov", "text": ""}
{"id": "3780886", "revid": "19933", "url": "https://it.wikipedia.org/wiki?curid=3780886", "title": "Tlaxcalan", "text": ""}
{"id": "3780887", "revid": "1494169", "url": "https://it.wikipedia.org/wiki?curid=3780887", "title": "Carlo Antonelli", "text": ""}
{"id": "3780889", "revid": "19933", "url": "https://it.wikipedia.org/wiki?curid=3780889", "title": "Tozi", "text": ""}
{"id": "3780890", "revid": "19933", "url": "https://it.wikipedia.org/wiki?curid=3780890", "title": "Toci", "text": ""}
{"id": "3780896", "revid": "767487", "url": "https://it.wikipedia.org/wiki?curid=3780896", "title": "Volodymyr Tro\u0161kin", "text": ""}
{"id": "3780897", "revid": "104458", "url": "https://it.wikipedia.org/wiki?curid=3780897", "title": "Agnieszka G\u0105sienica-Daniel", "text": "In seguito al matrimonio, nell'ultimo scorcio della sua carriera (stagioni 2014-2015) si \u00e8 registrata nelle liste FIS come Agnieszka G\u0105sienica-G\u0142adczan.\nBiografia.\nAgnieszka G\u0105sienica-Daniel, originaria di Zakopane, proviene da una famiglia di grandi tradizioni negli sport invernali: \u00e8 sorella della sciatrice alpina Maryna e nipote del saltatore con gli sci Andrzej, della fondista Helena, della sciatrice alpina Maria e del combinatista nordico J\u00f3zef.\nStagioni 2003-2008.\nAttiva in gare FIS dal dicembre del 2002, la G\u0105sienica-Daniel ha esordito in Coppa Europa il 21 febbraio 2004 a Krompachy in slalom gigante (21\u00aa) e in Coppa del Mondo il 23 ottobre dello stesso anno a S\u00f6lden nella medesima specialit\u00e0, senza qualificarsi per la seconda manche. Alla sua prima partecipazione iridata, Bormio/Santa Caterina Valfurva 2005, \u00e8 stata 31\u00aa nello slalom gigante e non ha concluso lo slalom speciale.\nNella stagione successiva ha esordito in Nor-Am Cup, il 28 novembre 2006 a Winter Park in slalom speciale (17\u00aa), e pochi giorni dopo ha colto il suo primo podio nel circuito continentale nordamericano, classificandosi 3\u00aa nello slalom gigante disputato il 1\u00ba dicembre nella medesima localit\u00e0. In seguito ai Mondiali di \u00c5re 2007 non ha concluso n\u00e9 lo slalom gigante n\u00e9 lo slalom speciale.\nStagioni 2009-2015.\nIl 19 gennaio 2009 ha conquistato il suo unico podio in Coppa Europa sul tracciato di Courchevel in slalom gigante (3\u00aa); ai Mondiali di Val-d'Is\u00e8re 2009 \u00e8 stata 33\u00aa nello slalom gigante e 34\u00aa nello slalom speciale. Nella stagione 2009-2010 ha vinto l'Australia New Zealand Cup e il 28 novembre 2009 ha ottenuto ad Aspen in slalom gigante il suo miglior piazzamento in Coppa del Mondo (20\u00aa); convocata per i successivi XXI Giochi olimpici invernali di , sua unica presenza olimpica, ha gareggiato in tutte le specialit\u00e0, piazzandosi 32\u00aa nella discesa libera, 23\u00aa nel supergigante, 35\u00aa nello slalom speciale, 25\u00aa nella supercombinata e non concludendo lo slalom gigante.\nAi Mondiali di Garmisch-Partenkirchen 2011 ha ottenuto il suo miglior risultato iridato \u2013 18\u00aa nella supercombinata \u2013, si \u00e8 classificata 30\u00aa nello slalom speciale e non ha completato supergigante e slalom gigante. Due anni dopo a Schladming 2013, sua ultima presenza iridata, \u00e8 stata 29\u00aa nello slalom gigante, 36\u00aa nello slalom speciale e non ha concluso la supercombinata. La sua ultima gara in Coppa del Mondo \u00e8 stata lo slalom gigante di Beaver Creek del 1\u00ba dicembre 2013, che non ha completato; si \u00e8 ritirata durante la stagione 2014-2015 e la sua ultima gara in carriera \u00e8 stata uno slalom speciale FIS disputato il 18 febbraio a Bia\u0142ka Tatrza\u0144ska, chiuso dalla G\u0105sienica-Daniel al 12\u00ba posto.\nPalmar\u00e8s.\nAustralia New Zealand Cup.\nAustralia New Zealand - vittorie.\nLegenda:\nSG = supergigante\nGS = slalom gigante\nSC = supercombinata"}
{"id": "3780899", "revid": "339392", "url": "https://it.wikipedia.org/wiki?curid=3780899", "title": "Volodymyr Troshkin", "text": ""}
{"id": "3780900", "revid": "339392", "url": "https://it.wikipedia.org/wiki?curid=3780900", "title": "Vladimir Troshkin", "text": ""}
{"id": "3780902", "revid": "56620", "url": "https://it.wikipedia.org/wiki?curid=3780902", "title": "L'era Natale", "text": "L'era Natale (\"Ice Age: A Mammoth Christmas\") \u00e8 un cortometraggio del 2011, trasmesso negli Stati Uniti il 24 novembre sulla rete televisiva Fox e distribuito in Blu-ray e DVD due giorni dopo. \u00c8 la continuazione del film \"L'era glaciale 3 - L'alba dei dinosauri\" e racconta il Natale di Manny, Sid e Diego.\nTrama.\nNel corto il mammut Manny, qualche anno dopo l'ambientazione del terzo film, regala alla piccola figlia Pesca una roccia di Natale, dalla forma di un addobbo natalizio brillante per attirare Babbo Natale, ma Sid, mentre allestisce l'albero di Natale con Crash e Eddie, involontariamente, la rompe con la stella cadente di ghiaccio, e il mammuth, furioso, gli dice che, in questo modo, il suo nome \u00e8 stato inserito nella lista dei cattivi di Babbo Natale. Pesca sente il padre dire alla madre che non crede in Babbo Natale, cos\u00ec va con Eddie, Crash e Sid al Polo Nord, alla ricerca di Babbo Natale, per convincere Manny che esiste e per togliere lo zio Sid dalla lista dei cattivi. Manny, Ellie e Diego, preoccupati per la loro scomparsa, si mettono a cercarli. Intanto, Pesca e gli altri incontrano una renna volante, Saltarello, che li accompagna da Babbo Natale, creato da Dio per dare regali e riuscire a parlare con gli animali, come unico homo sapiens sapiens evoluto in tutte le lingue e nella scrittura, prima dei sumeri. Una volta arrivati, per\u00f2, per sbaglio distruggono i regali che erano stati preparati, finendo nella lista dei cattivi, ma, con l'aiuto di Ellie e Manny, ricostruiscono tutto e Babbo Natale, grazie alle renne volanti amiche di Saltarello, parte per distribuire i regali e li mette nella lista dei buoni, facendo avere dei doni anche a Manny e gli altri adulti. Il corto si conclude con Scrat che trova un regalo a forma di ghianda nella slitta. Pensando che sia una ghianda vera, la apre, ma scopre che in realt\u00e0 \u00e9 una matriosca. Pensando per\u00f2 che il pi\u00f9 piccolo sia commestibile, appena tenta di mangiarlo, lo perde rischiando anche di cadere dalla slitta, per sua fortuna \u00e8 legato ad una corda che per\u00f2 lo condanna a essere preso a calci da una renna della slitta."}
{"id": "3780906", "revid": "47767", "url": "https://it.wikipedia.org/wiki?curid=3780906", "title": "Atli", "text": ""}
{"id": "3780908", "revid": "1776051", "url": "https://it.wikipedia.org/wiki?curid=3780908", "title": "Gudrun (nome)", "text": "Origine e diffusione.\nDeriva dal nome norreno \"Gu\u00f0r\u00fan\", composto da \"gu\u00f0\" (\"dio\", da cui anche Gu\u00f0r\u00ed\u00f0r, Gudmund e Gleb) e \"r\u00fan\" (\"sussurro\", quindi \"storia segreta\", \"segreto\", elemento presente anche nei nomi Heidrun, Sigrun e Runar): il significato \u00e8 dunque \"storia segreta degli dei\", oppure \"segreto degli dei\". La forma originale \u00e8 tuttora molto diffusa in Islanda.\nNella mitologia norrena, Gudrun era la moglie di Sigurd e, dopo la morte di quest'ultimo, di Atli.\nOnomastico.\nIl nome \u00e8 adespota, ovvero non \u00e8 portato da alcuna santa. L'onomastico ricade dunque il 1\u00ba novembre, giorno di Ognissanti."}
{"id": "3780909", "revid": "45927", "url": "https://it.wikipedia.org/wiki?curid=3780909", "title": "Exit strategy", "text": ""}
{"id": "3780910", "revid": "287204", "url": "https://it.wikipedia.org/wiki?curid=3780910", "title": "The Big Bang (album)", "text": ""}
{"id": "3780913", "revid": "120942643", "url": "https://it.wikipedia.org/wiki?curid=3780913", "title": "Programma pluriennale di attuazione", "text": "Il Programma Pluriennale di Attuazione (abbreviato in PPA), in Italia, \u00e8 uno strumento urbanistico tramite il quale un comune italiano individua le aree e i tempi nei quali interverr\u00e0 stimolando la realizzazione di edifici (comparti edificatori) in quelle aree o realizzandole in proprio o permettendo che i privati, possessori di quelle aree medesime, possano unirsi in consorzio per realizzare le opere.\nEsso \u00e8 il principale strumento di attuazione del Piano Regolatore Generale e degli altri piani urbanistici. La programmazione, cio\u00e8 la parte economica e tempistica del progetto, pu\u00f2 coprire un lasso di tempo che va da 3 a 5 anni, una volta approvato non potr\u00e0 essere modificato per almeno l'anno successivo.\nContenuto.\nIl contenuto dei P.P.A. dovr\u00e0 essere coordinato rispetto alla legislazione statale e regionale vigente, dovr\u00e0 essere redatto tenendo conto del bilancio del comune, del piano annuale e del piano triennale che il comune ha previsto per le opere pubbliche.\nUtilizzo.\n\u00c8 lo strumento di collegamento tra la parte urbanistica ed economica, poich\u00e9 nella sua documentazione \u00e8 previsto il bilancio dei finanziamenti e delle spese che saranno effettuate.\nIn base alla legge 25 marzo 1982 n. 94 non esiste pi\u00f9 l'obbligo di redigere il PPA da parte della pubblica amministrazione in alcuni casi:\nRequisiti.\nPer redigere il programma pluriennale di attuazione non serve da parte del comune il parere di altri enti, nemmeno l'approvazione da parte della regione. Tuttavia dovr\u00e0 essere mandata una copia alle regioni. Il programma pluriennale di attuazione dovr\u00e0 essere composto da:"}
{"id": "3780914", "revid": "3115", "url": "https://it.wikipedia.org/wiki?curid=3780914", "title": "Fagor Electrodom\u00e9sticos", "text": "La Fagor Electrodom\u00e9sticos S. Coop. \u00e8 una multinazionale spagnola produttrice di elettrodomestici e utensili da cucina, che ha sede a Mondrag\u00f3n nei Paesi Baschi.\nStoria.\nFin dalla sua costituzione avvenuta nel 1956 su iniziativa del sacerdote Jos\u00e9 Mar\u00eda Arizmendiarrieta, fa parte del Gruppo Cooperativo Mondrag\u00f3n, la pi\u00f9 grande associazione cooperativa a livello internazionale. Nasce con la denominazione \"Ulgor S.Coop\", e inizia le sue attivit\u00e0 con la produzione di forni e stufe a petrolio. L'impresa cresce nel corso degli anni sessanta ampliando la sua produzione, e la vede collaborare con le maggiori imprese straniere del settore, in particolare italiane e tedesche.\nNel 1989 assume l'attuale denominazione, e negli anni novanta acquisisce diverse societ\u00e0 spagnole e straniere, espandendosi cos\u00ec a livello internazionale.\nIl Gruppo basco \u00e8 oggi il quinto produttore europeo di elettrodomestici, nel 2010 ha realizzato un fatturato di 1,3 miliardi di euro, annualmente produce quasi 5 milioni di pezzi tra grandi e piccoli elettrodomestici e utensili da cucina, in 16 stabilimenti che possiede in sei paesi (Spagna, Francia, Italia, Polonia, Marocco e Cina), ed impiega circa 11.000 dipendenti.\n\u00c8 leader di mercato in Spagna e Francia, con quote rispettivamente del 20% e 14%, e secondo in Polonia con l'8% e conta 17 filiali commerciali in pi\u00f9 di 100 paesi.\nFagor in Italia.\nIn Italia la Fagor \u00e8 stata presente dagli anni 2000, in particolare dopo che nel 2005 aveva acquisiti i marchi OCEAN, SAMET e SANGIORGIO. Dapprima nota come \"Fagor Brandt S.p.A.\", dal 2010 la sua filiale commerciale \u00e8 stata la \"De Dietrich Elettrodomestici S.p.A.\", che aveva sede a Verolanuova, in provincia di Brescia."}
{"id": "3780915", "revid": "1442080", "url": "https://it.wikipedia.org/wiki?curid=3780915", "title": "Warsaw Open 2000 - Singolare", "text": "Il singolare del torneo di tennis Warsaw Open 2000, facente parte del WTA Tour 2000, ha avuto come vincitrice Henrieta Nagyov\u00e1 che ha battuto in finale Amanda Hopmans 2-6, 6-4, 7-5."}
{"id": "3780917", "revid": "767487", "url": "https://it.wikipedia.org/wiki?curid=3780917", "title": "Eder Borelli", "text": "\u00c8 figlio del calciatore argentino Jorge Borelli."}
{"id": "3780919", "revid": "767487", "url": "https://it.wikipedia.org/wiki?curid=3780919", "title": "Oleg Dolmatov", "text": ""}
{"id": "3780926", "revid": "1442080", "url": "https://it.wikipedia.org/wiki?curid=3780926", "title": "Belgian Open 2000 - Singolare", "text": "Il singolare del torneo di tennis Belgian Open 2000, facente parte del WTA Tour 2000, ha avuto come vincitrice Amanda Coetzer che ha battuto in finale Cristina Torrens Valero 4-6, 6-2, 6-3."}
{"id": "3780929", "revid": "226458", "url": "https://it.wikipedia.org/wiki?curid=3780929", "title": "Canzoni ed emozioni", "text": "Canzoni ed emozioni \u00e8 un album raccolta di Marcella Bella, pubblicato nel 2011 dalla RCA. Quest'album fa parte della discografia \"non\" ufficiale della cantante italiana."}
{"id": "3780935", "revid": "287204", "url": "https://it.wikipedia.org/wiki?curid=3780935", "title": "Internationaux de Strasbourg 2000 - Singolare", "text": "Il singolare del torneo di tennis Internationaux de Strasbourg 2000, facente parte del WTA Tour 2000, ha avuto come vincitrice Silvija Talaja che ha battuto in finale Rita Kuti Kis 7-5, 4-6, 6-3."}
{"id": "3780936", "revid": "767487", "url": "https://it.wikipedia.org/wiki?curid=3780936", "title": "Edvard Kozynkevy\u010d", "text": ""}
{"id": "3780938", "revid": "339392", "url": "https://it.wikipedia.org/wiki?curid=3780938", "title": "Eduard Kozynkevych", "text": ""}
{"id": "3780940", "revid": "339392", "url": "https://it.wikipedia.org/wiki?curid=3780940", "title": "Eduard Kozinkevich", "text": ""}
{"id": "3780945", "revid": "1442080", "url": "https://it.wikipedia.org/wiki?curid=3780945", "title": "Madrid Open 2000 - Singolare", "text": "Il singolare del torneo di tennis Madrid Open 2000, facente parte del WTA Tour 2000, ha avuto come vincitrice Gala Le\u00f3n Garc\u00eda che ha battuto in finale Fabiola Zuluaga 4-6, 6-2, 6-2."}
{"id": "3780948", "revid": "767487", "url": "https://it.wikipedia.org/wiki?curid=3780948", "title": "La doppia vita di Andy Hardy", "text": "La doppia vita di Andy Hardy (\"Andy Hardy's Double Life\") \u00e8 un film del 1942 diretto da George B. Seitz.\nFu la terza apparizione sullo schermo per Esther Williams, messa sotto contratto nel 1942 dalla MGM che, all'inizio, le affid\u00f2 ruoli di vario genere, cercando di scoprire come utilizzare al meglio le sue potenzialit\u00e0 di attrice.\nProduzione.\nIl film fu prodotto dalla Metro-Goldwyn-Mayer (MGM) (controlled by Loew's Incorporated). Venne girato a Culver City, negli studi Metro-Goldwyn-Mayer al 10202 di W. Washington Blvd dall'8 giugno al luglio 1942.\nDistribuzione.\nDistribuito dalla Metro-Goldwyn-Mayer (MGM), il film usc\u00ec nelle sale cinematografiche USA nel dicembre 1942. L'11 febbraio 1943, venne presentato a New York, distribuito poi in tutto il mondo."}
{"id": "3780950", "revid": "767487", "url": "https://it.wikipedia.org/wiki?curid=3780950", "title": "Volodymyr Pil'huj", "text": ""}
{"id": "3780951", "revid": "339392", "url": "https://it.wikipedia.org/wiki?curid=3780951", "title": "Vladimir Pilguy", "text": ""}
{"id": "3780954", "revid": "824274", "url": "https://it.wikipedia.org/wiki?curid=3780954", "title": "Tashkent Open 2000 - Singolare femminile", "text": "Il singolare femminile del torneo di tennis Tashkent Open 2000, facente parte del WTA Tour 2000, ha avuto come vincitrice Iroda Tulyaganova che ha battuto in finale Francesca Schiavone 6-3, 2-6, 6-3."}
{"id": "3780955", "revid": "105611", "url": "https://it.wikipedia.org/wiki?curid=3780955", "title": "Repubblica di Prekmurje", "text": ""}
{"id": "3780961", "revid": "767487", "url": "https://it.wikipedia.org/wiki?curid=3780961", "title": "Jurij Istomin", "text": "In nazionale debutta agli ordini di Mikhail Yakushin nell'amichevole perduta per 3-1 a Rotterdam contro l'Olanda; \u00e8 poi titolare nel giugno del 1968 nella fase finale dei successivi campionati europei in Italia."}
{"id": "3780962", "revid": "621682", "url": "https://it.wikipedia.org/wiki?curid=3780962", "title": "Yuriy Istomin", "text": ""}
{"id": "3780964", "revid": "1442080", "url": "https://it.wikipedia.org/wiki?curid=3780964", "title": "Heineken Trophy 2000 - Singolare femminile", "text": "Il singolare femminile del torneo di tennis Heineken Trophy 2000, facente parte del WTA Tour 2000, ha avuto come vincitrice Martina Hingis che ha battuto in finale Ruxandra Dragomir che si \u00e8 ritirata sul punteggio di 6-2, 3-0."}
{"id": "3780966", "revid": "1442080", "url": "https://it.wikipedia.org/wiki?curid=3780966", "title": "WTA Austrian Open 2000 - Singolare", "text": "Il singolare del torneo di tennis WTA Austrian Open 2000, facente parte del WTA Tour 2000, ha avuto come vincitrice Barbara Schett che ha battuto in finale Patty Schnyder 5-7, 6-4, 6-4."}
{"id": "3780969", "revid": "767487", "url": "https://it.wikipedia.org/wiki?curid=3780969", "title": "Michail Jaku\u0161in", "text": ""}
{"id": "3780972", "revid": "39224", "url": "https://it.wikipedia.org/wiki?curid=3780972", "title": "Mikhail Yakushin", "text": ""}
{"id": "3780976", "revid": "1442080", "url": "https://it.wikipedia.org/wiki?curid=3780976", "title": "Internazionali Femminili di Palermo 2000 - Singolare", "text": "Il singolare del torneo di tennis Internazionali Femminili di Palermo 2000, facente parte del WTA Tour 2000, ha avuto come vincitrice Henrieta Nagyov\u00e1 che ha battuto in finale Pavlina Nola 6-3, 7-5."}
{"id": "3780980", "revid": "287204", "url": "https://it.wikipedia.org/wiki?curid=3780980", "title": "Live in Antibes, 1965", "text": "Live in Antibes, 1965 \u00e8 un album live del sassofonista jazz John Coltrane pubblicato dall'etichetta French Radio Classics. Si tratta della registrazione di due esibizioni tenute dal John Coltrane Quartet al Juan-Les-Pins Jazz Festival di Antibes e alla Salle Pleyel di Parigi nel 1965.\nNel 1988 l'album \u00e8 stato riedito in formato compact disc con l'aggiunta di due tracce extra."}
{"id": "3780983", "revid": "1442080", "url": "https://it.wikipedia.org/wiki?curid=3780983", "title": "Orange Warsaw Open 2000 - Singolare", "text": "Il singolare del torneo di tennis Orange Warsaw Open 2000, facente parte del WTA Tour 2000, ha avuto come vincitrice Anke Huber che ha battuto in finale Gala Le\u00f3n Garc\u00eda 7-6(4), 6-3."}
{"id": "3780984", "revid": "438678", "url": "https://it.wikipedia.org/wiki?curid=3780984", "title": "Augusto Merati", "text": "Biografia.\nStudioso della storia di Monza e della Brianza e ricercatore storico, ha studiato a fondo il paramento murario del Duomo di Monza arrivando a formulare inedite ipotesi sull'evoluzione architettonica di questo monumento, convalidate da studiosi come l'Arslan e altri.\nLa sua ricerca si \u00e8 esercitata non solo sulla Basilica monzese, ma anche su altri monumenti cittadini come l'Arengario, il Ponte d'Arena, da lui riscoperto, e la Villa Reale di Monza.\nA lui si deve anche il rinvenimento e la pubblicazione della professione religiosa di Marianna de Leyva.\n\u00c8 stato professore di francese in diversi istituti monzesi come l'Hesemberger, il Mos\u00e8 Bianchi e il Collegio Villoresi e autore di numerose pubblicazioni relative ai suoi molteplici interessi.\nPremi e riconoscimenti.\nNel 1983 riceve dalla citt\u00e0 di Monza il Giovannino d'oro."}
{"id": "3780985", "revid": "131358", "url": "https://it.wikipedia.org/wiki?curid=3780985", "title": "\u00c9der Borelli", "text": ""}
{"id": "3780987", "revid": "466539", "url": "https://it.wikipedia.org/wiki?curid=3780987", "title": "Jurij P\u0161eni\u010dnikov", "text": "Carriera.\nChiamato Jurij dalla madre in ricordo del padre caduto nella \"Grande Guerra Patriottica\", viene posto tra i pali dal suo primo allenatore nel vivaio del Trudovye Rezervy, squadra con debutter\u00e0 nella serie cadetta nel 1958. Dal 1960 si trasferisce al Pakhtakor di Tashkent, all'epoca prima squadra della citt\u00e0 uzbeka, dove per un biennio lo allena Michail Jaku\u0161in che lo chiama in nazionale nella sua ricerca dell'erede di Ja\u0161in. Debutta nel settembre 1966 a Belgrado ed \u00e8 titolare nella fase finale del Campionato Europeo del 1968 in Italia, nel frattempo si \u00e8 trasferito a Mosca per rinforzare la squadra dell'esercito del CSKA che lo promuove al grado di tenente e gli procura un appartamento con due stanze da letto."}
{"id": "3780989", "revid": "339392", "url": "https://it.wikipedia.org/wiki?curid=3780989", "title": "Yuri Pshenichnikov", "text": ""}
{"id": "3780991", "revid": "120208601", "url": "https://it.wikipedia.org/wiki?curid=3780991", "title": "Ferb Fletcher", "text": "Ferbs \"Ferb\" Fletcher \u00e8 uno dei due protagonisti della serie televisiva Phineas e Ferb. \nCon l'aiuto del fratellastro Phineas e delle Fireside Girls 46321, un gruppo di ragazze scout, Ferb realizza progetti fantasmogorici e talvolta impossibili per un bambino della sua et\u00e0.\nCaratteristiche.\nFerb ha la stessa et\u00e0 di Phineas, anche se questo nella serie non viene mai rivelato esplicitamente. \u00c8 alto ed ha la testa molto lunga con un naso calcato e i capelli verdi. A differenza del suo fratellastro Phineas, Ferb comunica pochissimo e talvolta in alcuni episodi non dice nemmeno una parola se non qualche particolare verso (come nell'episodio \"Viaggio al centro di Candace\" in cui imita il verso del chihuahua di Isabella), che lo rendono per\u00f2 simpatico e bizzarro allo stesso tempo, o qualche perla di saggezza o battuta alla fine dell'episodio. Con Phineas condivide il pregio di essere anch'egli molto intelligente, e quindi potrebbe definirsi pi\u00f9 il braccio che la mente, rispetto al suo fratellastro. Nonostante sia molto acuto nelle invenzioni, nemmeno lui si \u00e8 mai accorto della vita da agente segreto del suo ornitorinco Perry. Ha una cotta per la figlia del dottor Doofenshmirtz, ma data la notevole differenza di et\u00e0 la loro relazione potrebbe essere definita come quella di un amore impossibile. Tuttavia, alla fine dell'episodio della quarta stagione \"Comportarsi da adulti\" ambientato dieci anni nel futuro, viene rivelato che staranno insieme.\nFamiglia.\nLa sua \u00e8 una famiglia ricomposta. Linda Flynn \u00e8 infatti madre di Phineas e Candace. Lawrence Fletcher \u00e8, invece, il padre naturale di Ferb. I nonni di Ferb vivono in Inghilterra, e quindi Ferb e suo padre hanno origini inglesi. Ferb ha molti cugini che vengono dall'Inghilterra e altri dalla Scozia. Si capisce, da un aggeggio appeso nella sua stanza, che probabilmente Ferb sia originario di Seattle. Nella versione originale, Ferb e suo padre parlano con un accento inglese molto marcato.\nSviluppo del personaggio.\nPer rispettare i piani imposti dai dirigenti della Walt Disney Company, la storyboard originale elaborata da Povenmire e Marsh prevedeva l'uso di molti dialoghi e di numerosi effetti sonori. Nonostante ci\u00f2, Ferb era l'unico personaggio della serie che non parlava affatto. Tuttavia, dopo aver preso in considerazione alcune produzioni che basavano principalmente la loro forza sul \"fattore duo\" (come ad esempio \"Wallace e Gromit\" o \"Jay &amp; Silent Bob\"), i creatori decisero che Ferb doveva dialogare almeno una volta nella puntata (ma nell'episodio \"Un'estate straordinaria\" parla addirittura 9 volte), anche se rimane comunque un personaggio silente ed \u00e8 Phineas che a volte gli fa da portavoce. Inoltre, seppur non sia un gran chiacchierone, Ferb \u00e8 un poliglotta, in quanto sa parlare la lingua umana, animale e aliena, oltre a essere anche un bravissimo rapper."}
{"id": "3780992", "revid": "1442080", "url": "https://it.wikipedia.org/wiki?curid=3780992", "title": "French Community Championships 2000 - Singolare", "text": "Il singolare del torneo di tennis French Community Championships 2000, facente parte del WTA Tour 2000, ha avuto come vincitrice Anna Smashnova che ha battuto in finale Dominique Van Roost 6-2, 7-5."}
{"id": "3780993", "revid": "599013", "url": "https://it.wikipedia.org/wiki?curid=3780993", "title": "Aleksandr Len\u00ebv", "text": ""}
{"id": "3780995", "revid": "287204", "url": "https://it.wikipedia.org/wiki?curid=3780995", "title": "Aleksandr Lenev", "text": ""}
{"id": "3780996", "revid": "729019", "url": "https://it.wikipedia.org/wiki?curid=3780996", "title": "Salone dell'automobile di Seul", "text": "Il Salone dell'automobile di Seul (in inglese \"Seoul Motor Show\") \u00e8 un salone dell'automobile che si svolge ogni due anni ad aprile in Corea del Sud.\n\u00c8 organizzato presso il KINTEX (\"Korea International Exhibition Center\") a Goyang, nella provincia di Gyeonggi. Nella sua organizzazione \u00e8 coinvolta la Korea Automobile Manufacturers Association (KAMA). Il salone \u00e8 riconosciuto dall'OICA."}
{"id": "3781000", "revid": "767487", "url": "https://it.wikipedia.org/wiki?curid=3781000", "title": "\u0116duard Mudrik", "text": ""}
{"id": "3781006", "revid": "287204", "url": "https://it.wikipedia.org/wiki?curid=3781006", "title": "109 Tauri", "text": "109 Tauri \u00e8 una stella visibile in direzione della costellazione del Toro. \u00c8 una gigante gialla di classe G8 III con una magnitudine apparente di +4.96. Si trova all'incirca a 206 anni luce dalla Terra ed \u00e8 classificata come una stella variabile.\n109 Tauri \u00e8 talvolta soggetta ad occultazioni da parte della Luna. L'ultima occultazione lunare \u00e8 stata visibile il 10 dicembre 2011."}
{"id": "3781008", "revid": "767487", "url": "https://it.wikipedia.org/wiki?curid=3781008", "title": "Ramaz Urushadze", "text": ""}
{"id": "3781011", "revid": "767487", "url": "https://it.wikipedia.org/wiki?curid=3781011", "title": "Valerij Korolenkov", "text": ""}
{"id": "3781014", "revid": "621682", "url": "https://it.wikipedia.org/wiki?curid=3781014", "title": "Valeri Korolenkov", "text": ""}
{"id": "3781015", "revid": "621682", "url": "https://it.wikipedia.org/wiki?curid=3781015", "title": "Valery Korolenkov", "text": ""}
{"id": "3781017", "revid": "92723", "url": "https://it.wikipedia.org/wiki?curid=3781017", "title": "Maria Josefa Karolina Brader", "text": "Biografia.\nFu educata delle cappuccine claustrali del terz'ordine regolare di San Francesco nel monastero di Maria Hilf a Altst\u00e4tten e 1881 entr\u00f2 nella comunit\u00e0 come religiosa.\nAssieme alla superiora del convento, Maria Bernarda B\u00fctler, accolse l'invito del vescovo missionario di Portoviejo, il lazzarista Pietro Schumacher, di trasferirsi in Ecuador.\nNel 1893, su invito del vescovo di Pasto, dall'Ecuador la Brader si trasfer\u00ec in Colombia e a T\u00faquerres diede inizio a una nuova congregazione di suore insegnanti cappuccine, dette Francescane di Maria Immacolata.\nMor\u00ec nel 1943.\nIl culto.\nIl 28 giugno 1999 papa Giovanni Paolo II ha decretato le sue \"virt\u00f9 eroiche\" riconoscendole il titolo di venerabile.\nLo stesso pontefice l'ha proclamata beata in Piazza San Pietro a Roma il 23 marzo 2003.\nLa sua memoria liturgica ricorre il 27 febbraio (\"dies natalis\")."}
{"id": "3781024", "revid": "767487", "url": "https://it.wikipedia.org/wiki?curid=3781024", "title": "Stick Around", "text": "Stick Around \u00e8 un cortometraggio muto del 1925 con Oliver Hardy.\u00c8 uno dei tanti cortometraggi in cui gi\u00e0 si comincia a caratterizzare il ruolo di Hardy, cio\u00e8 quello del grassone combinaguai."}
{"id": "3781026", "revid": "599013", "url": "https://it.wikipedia.org/wiki?curid=3781026", "title": "Joaqu\u00edn Bezos", "text": "Caratteristiche tecniche.\nGiocava come difensore centrale sinistro.\nCarriera.\nClub.\nBezos entr\u00f2 per la prima volta nella rosa del River Plate nel 1929. Fungeva prevalentemente come riserva di altri difensori centrali, quali Cuello, Vassini, Iribarren e Carlos Santamar\u00eda. A causa di questa sua condizione, gioc\u00f2 pochi incontri nel corso delle annate da lui trascorse al River Plate: tra questi, 6 furono disputati nella prima stagione professionistica argentina, quella del 1931. Nel 1932 partecip\u00f2 alla vittoria della sua squadra nel campionato 1932; lo stesso fece nel biennio 1936-1937. Nel 1938 pass\u00f2 dal River al Defensores de Belgrano e, cos\u00ec facendo, dalla prima alla seconda serie argentina. Fu quella la sua ultima stagione da giocatore."}
{"id": "3781028", "revid": "2062065", "url": "https://it.wikipedia.org/wiki?curid=3781028", "title": "Charles Pic", "text": "La carriera.\nGli esordi.\nPic ebbe una buona carriera nel karting, vincendo varie e gare e campionati minori; sfior\u00f2 la conquista del campionato europeo ICA Junior. Pass\u00f2 successivamente alle vetture a ruote scoperte, correndo nella Formula Renault Campus nel 2006, dove termin\u00f2 terzo nella classifica. Pic corse poi nel Campionato francese di Formula Renault 2.0 e nell'Eurocup Formula Renault 2.0 nel 2007, terminando quarto nella serie francese e terzo nell'altra classifica.\nFormula Renault 3.5 Series.\nNei primi mesi del 2008 pass\u00f2 alla Formula Renault 3.5 Series col team Tech 1 Racing, ove trov\u00f2 quale compagno di scuderia Julien Jousse; Pic chiuse in campionato al sesto posto, vincendo una gara sul Circuito di Montecarlo, in cui conquist\u00f2 anche \"pole\" e giro veloce, e una sul Circuito Bugatti di Le Mans. Prosegu\u00ec l'impegno nella categoria anche nel 2009: fece sue due vittorie, una sul Circuito di Silverstone e una al N\u00fcrburgring, terminando terzo in campionato.\nIn quella stagione fu anche membro del Renault Driver Development.\nGP2 Series.\nNell'interstagione 2009-2010 venne ingaggiato dall'Arden International, per competere nella GP2 Asia Series, dove chiuse quinto, con una vittoria sul Circuito di Manama, per poi essere confermato anche per la stagione principale 2010. Pic s'impose nella prima gara della stagione principale, sempre sul Circuito di Manama, ottenne un terzo posto, con \"pole position\", nella gara 1 a Hockenheim, e chiuse il campionato in decima posizione, con 28 punti. Nella stagione fu protagonista involontario anche di un curioso e pericoloso contrattempo, avvenuto nel corso del \"weekend\" di gara all'Istanbul Park. Tornato in hotel bevve dell'acqua non potabile, che gli caus\u00f2 un forte formicolio e un principio di paralisi. Venne portato cos\u00ec all'ospedale, dove i medici riuscirono a salvargli la vita.\nNel 2011 pass\u00f2 al team iberico Barwa Addax, dove trov\u00f2 come compagno di scuderia Giedo van der Garde. Nella serie asiatica non marc\u00f2 punti mentre, nella serie principale, conquist\u00f2 una vittoria in gara 1 a Barcellona e una in gara 2 a Montecarlo. Dopo un inizio stagionale positivo, ove ottenne anche una \"pole\" a Valencia, non seppe pi\u00f9 ottenere successi, ma solo altri tre secondi posti. Chiuse al quarto posto nella classifica finale.\nFormula 1.\n2012: Marussia.\nNel novembre 2011 Pic fece il suo debutto su una vettura di Formula 1, guidando una Virgin nel corso dei tradizionali \"test\" di fine stagione dedicati ai giovani piloti. Indicato inizialmente per un solo giorno di prove, la casa russa gli concesse anche una seconda mezza giornata.\nAl termine dell'ultima gara del 2011 venne annunciato il suo ingaggio come pilota titolare della Virgin, che dal 2012 avrebbe assunto il nome di Marussia.\nLa scuderia si present\u00f2 alla prima gara stagionale senza aver mai potuto provare la nuova monoposto per problemi nel passare i crash test obbligatori previsti dalla FIA. Ciononostante Pic riusc\u00ec a qualificarsi, classificandosi quindicesimo in gara nonostante si fosse ritirato a quattro tornate dal termine per un problema meccanico.\nLa scarsa competitivit\u00e0 della vettura non gli consent\u00ec di mettersi in luce, relegandolo nelle ultime file dello schieramento insieme al compagno di squadra Glock e ai piloti di Caterham e Pedro de la Rosa su HRT. Tuttavia, il pilota francese non sfigur\u00f2 nel confronto con il pi\u00f9 esperto compagno di squadra tedesco, rispetto al quale risult\u00f2 occasionalmente pi\u00f9 veloce in qualifica e in gara, soprattutto nella seconda met\u00e0 del campionato. Il migliore risultato della stagione fu un dodicesimo posto nel conclusivo Gran Premio del Brasile, con il quale eguagli\u00f2 il miglior piazzamento nella breve storia della scuderia, ottenuto proprio da Glock nel Gran Premio di Singapore.\n2013: Caterham.\nVisti i buoni risultati da met\u00e0 stagione in avanti e il consistente budget economico, la Caterham ingaggi\u00f2 il francese per la stagione 2013. Ci\u00f2 venne annunciato il venerd\u00ec precedente il Gran Premio del Brasile.\nPic termin\u00f2 la prima gara del campionato 2013 al sedicesimo posto, dimostrando una netta superiorit\u00e0 nei confronti del nuovo compagno di squadra van der Garde. Come nella stagione precedente il pilota francese si trov\u00f2 per\u00f2 relegato a lottare nelle retrovie per via della scarsa competitivit\u00e0 della sua vettura, disputandosi con le Marussia ed il compagno di squadra le ultime quattro posizioni dello schieramento. In Malesia, si trovava in 12\u00aa posizione, quando un contatto ai box con una Toro Rosso, gli fa perdere tempo, che gli coster\u00e0 due posizioni.\nIn Bahrain, riesce a mettersi dietro anche la Sauber di Gutierrez, oltre alle due Marussia e al compagno di squadra, giungendo alla fine al diciassettesimo, risultato bissato in Spagna, dove si mette dietro le due Marussia. A Monte Carlo il francese fa una buona partenza che gli permette di guadagnare 5 posizioni, poi per\u00f2 all'ottavo giro dei problemi al cambio pongono fine alla sua gara, mentre si trovava al 15\u00ba posto.\n2014: Lotus.\nIl 20 febbraio 2014, durante i test in Bahrein, la Lotus comunica di aver ingaggiato Pic come terzo pilota della scuderia. \nEsordisce nelle prove libere del Gran Premio d'Italia al posto di Romain Grosjean. Il 21 agosto 2015, promuove un'azione legale nei confronti del suo vecchio team, per il mancato rispetto del contratto che legava le parti. Il pilota minaccia il blocco del materiale del team. La scuderia ottiene una dilazione delle richieste del pilota.\nDopo la Formula 1.\nPrende parte al campionato 2014-15 di Formula E dapprima con il Team Andretti Autosport e successivamente con il China Racing. Riesce ad ottenere 16 punti, frutto di un 4\u00ba ed un 8\u00ba posto. Da l\u00ec in poi, non ha pi\u00f9 partecipato a nessuna gara e dal 2015 \u00e8 passato ad un ruolo dirigenziale presso la societ\u00e0 di logistica francese Charles Andr\u00e9 Group, di cui \u00e8 ora amministratore delegato del dipartimento delle risorse.\nNel 2022 diventa proprietario del tem DAMS impegnato in F2 e in Formula E.\nVita privata.\nHa un fratello, Arthur Pic, anch'egli pilota.\nRisultati.\nRisultati completi in Formula Renault 3.5.\n() N.B. Le gare in grassetto indicano una pole position mentre quelle in \"corsivo\" indicano il giro pi\u00f9 veloce in gara.\nRisultati completi in GP2.\nSerie principale.\n() N.B. Le gare in grassetto indicano una pole position mentre quelle in \"corsivo\" indicano il giro pi\u00f9 veloce in gara.\nGP2 Asia Series.\n() N.B. Le gare in grassetto indicano una pole position mentre quelle in \"corsivo\" indicano il giro pi\u00f9 veloce in gara."}
{"id": "3781030", "revid": "15756", "url": "https://it.wikipedia.org/wiki?curid=3781030", "title": "Politiche orientate al risultato", "text": "Le politiche orientate al risultato applicate alla criminologia sono un metodo di ricerca sulle pratiche, sugli interventi e sulle iniziative di mediazione penale e difesa sociale finalizzate alla prevenzione della recidiva.\nStoria.\nAll'inizio degli anni ottanta, Hood e Sparks osservarono che, mentre la ricerca sull'effettivit\u00e0 dei trattamenti per prevenire la recidivit\u00e0 era ancora limitata e molto rudimentale, lo scenario fu modificato al fine di raggiungere una maggiore distribuzione della conoscenza di base nei successivi anni. I passi compiuti sulla sicurezza urbana al contempo erano comunque inadeguati per portare avanti la ricerca. Ma, nei decenni che seguirono, ci furono molte contraddizioni che limitarono questo obiettivo. Tra queste, la principale fu la precipitosa conclusione che \u201cniente funziona\u201d, seguendo le prime ricerche scientifiche, in tal modo si spostava l'attenzione dalla questione criminale all'efficacia delle misure alternative.\nMutamenti nella legislazione e negli scopi della giurisprudenza penale indirizzarono la ricerca verso altre linee d'intervento. In particolare l'avvento del sistema retributivo seguiva lo sviluppo dello sconto di pena in comunit\u00e0 basato su principi giustizialisti contro i quali l'efficacia comparativa dei trattamenti penitenziari risultavano irrilevanti. Con o senza la misura condizionale era un modo per ridurre la recidiva, ma non fu fondamentale per l'attivit\u00e0 del servizio penitenziario. Sebbene molte volte nella sua storia \u00e8 stata data enfasi sull'aiuto fornito, lo scopo principale degli operatori dell'Ufficio di mediazione penale \u00e8 stato di consigliare, assistere e sostenere i detenuti. Pi\u00f9 tardi, il modello di trattamento \u00e8 stato considerato inefficace perch\u00e9 aveva condotto ad un sproporzionato periodo di supervisione da parte degli assistenti sociali.\nIn tal modo \u00e8 stato possibile revisionare il lavoro di mediazione come collaborazione tra gli operatori e gli utenti volto a dare aiuto ai problemi definiti da questi ultimi. Nella giustizia minorile, ad es., la prima responsabilit\u00e0 precedente alla riforma del Crime and disorder act 1998 era di andare oltre l'assistenza prettamente sociale. Quando per la prima volta \u00e8 stato istituito lo statuto ufficiale delle operazioni e degli obiettivi nazionali, segn\u00f2 l'inizio di una nuova fase di ricerca e riforma in cui il servizio richiesto doveva fornire le prove della sua efficacia. Dubbi sul valore e sul successo del servizio provenivano sia da fuori che dall'interno.\nUn rapporto della commissione di vigilanza richiam\u00f2 l'attenzione sulla questione dei costi del servizio. Presso la conferenza degli uffici di medicina penale, Cedric Fullwood sfid\u00f2 i \"case manager\" per indicare la verit\u00e0 di approcci nella mediazione penale. Studi sul tasso di criminalit\u00e0 e sulle pene di custodia e di comunit\u00e0 hanno dimostrato una piccola differenza tra i risultati dei tipi di utenti e le proprie storie criminali. Ecco perch\u00e9 i sostenitori della mediazione penale hanno scoperto delle prove accurate per sostenere la propria causa.\nIl servizio nazionale di mediazione di Inghilterra e Galles \u00e8 stato creato nel 2001. La legislazione acquistava insieme le precedenti 54 aree di mediazione per formare le 42 attuali. Per la prima volta c'era stata la possibilit\u00e0 di coordinare le strategie nazionali a livello politico ed operativo. Allo stesso tempo, il nuovo servizio si propose di ridurre del 5% la recidiva di utenti soggetti a vigilanza durante il 2005. Prima del 2001 c'erano state una serie di iniziative strategiche nell'ambito del \u201cWhat works\u201d e della \"Probation\" condotte dall'ispettore capo della mediazione penale. Questa impostazione si basa su alcune prove che dimostrano l'inefficacia della mediazione penale sul tasso di criminalit\u00e0 negli ultimi due anni. Malgrado la gamma delle iniziative intraprese, il tasso di recidivit\u00e0 persiste intorno al 56%. La mediazione penale \u00e8 il solo servizio ad essere criticato, analoga situazione esiste per la pena detentiva.\nIniziativa pratica efficace.\nNel 1998 l'ispettore dell'Ufficio di Manchester Graham Smith ordin\u00f2 una ricerca sull'iniziativa \"pratica efficace\" (EPI) presso il servizio sociale anglosassone per studiare gli sviluppi della mediazione penale. La ricerca, conosciuta come \u201cThe underdown report\u201d evidenzi\u00f2 che c'erano 210 progetti presso le 54 aree di mediazione, sviluppate da professionisti e che solo undici potevano dimostrare una certa efficacia. Ci\u00f2 non significa che i rimanenti 199 fossero sbagliati, ma che i restanti programmi non erano stati valutati, rendendo impossibile qualsiasi conclusione rappresentativa della ricerca e del campione considerato.\nL'accessibilit\u00e0 ai progetti di recupero \u00e8 ridotta attualmente, in alcune aree gli utenti devono aspettare molto tempo prima di accedere ai progetti e non tutti sono realizzabili. In effetti la mediazione penale non era stata organizzata per operare su tutto il territorio nazionale, ci\u00f2 \u00e8 stato denunciato all'ufficio nazionale e costitu\u00ec le motivazioni per lanciare l'iniziativa \"Pratica efficace\". Innanzitutto fu trasmessa una circolare nel 1998 che indicava le linee guida che introducevano i principi dell'EPI. Il progetto pilota fu organizzato per quelle aree di mediazione che gi\u00e0 avevano esperienza con l'iniziativa \"Pratica efficace\". In particolare, tre progetti furono approvati: reati a sfondo sessuale, utenti si sesso femminile e un progetto sulle abilit\u00e0 cognitive.\nFu creato un comitato col compito di vigilare sullo sviluppo dell'iniziativa \"Pratica efficace\" sia per le pene detentive che per quelle alternative, nonch\u00e9 per il rispetto degli standard di qualit\u00e0 e dell'impatto sugli utenti. La circolare introduceva anche le linee sulla valutazione ideale in modo da assicurare che gli utenti sarebbero stati trattati secondo gli stessi criteri. Nel 1999 il ministero della giustizia firm\u00f2 l'erogazione dei fondi nell'ambito del programma laburista della riduzione del crimine. Tra gli altri progetti che dovevano seguire quelli sperimentali, facevano parte la violenza domestica, le misure alternative ed i lavori socialmente utili (Vedi infra^).\n\"What work strategy 2000\".\nIn attesa degli sviluppi dell'iniziativa \"Pratica efficace\" era chiaro che occorreva una strategia comune che assicurasse tutti gli aspetti principali in modo da integrarli con la mediazione penale. La circolare del 2000 fu ancora pi\u00f9 chiara in merito. Si prestava maggiore attenzione al \"case management\" che si \u00e8 dimostrato un componente essenziale per il servizio sociale e per i progetti accreditati. La strategia era di rinforzare il ruolo dell'inclusione sociale, reintegrare, ridurre la recidiva e sviluppare iniziative di apprendimento di capacit\u00e0 di base e di impiego nel lavoro. Si cerc\u00f2 inoltre di aumentare l'offerta di servizi, per es. a Londra, cinque servizi di mediazione penale furono concentrati in un'unica area penale in modo da coprire tutta l'area metropolitana (20% del territorio nazionale).\nSistema di valutazione dell'utenza deviante.\nLo sviluppo del sistema di valutazione dell'utenza deviante (OAS) \u00e8 stata una componente importante del \"What works strategy\". Prima del suo arrivo, c'erano una variet\u00e0 di diverse metodologie di valutazione del danno o della recidiva. L'intenzione originale era di usare l'OAS non solo per le aree di mediazione penale. Attualmente tutte le aree e gli istituti penitenziari stanno implementando l'OAS in modo da coprire i rischi di nuovi reati, di danni e di bisogni devianti. La valutazione conduce alla vigilanza o alla indizione della sentenza che pu\u00f2 essere riformulata su fondamenti regolari.\nIl fattore tempo \u00e8 un'area d'interesse per alcuni dello staff anche se i risultati suggeriscono di vederlo pi\u00f9 come uno strumento di valutazione. Ci\u00f2 significa la possibilit\u00e0 di avere informazioni veloci dipendenti dal sistema informativo. Solo alcuni distretti stanno usando una versione elettronica del OAS e quando ne saranno dotate tutte entro il prossimo anno, sar\u00e0 possibile avere a disposizione un nuovo \"stock\" di dati sulle motivazioni devianti e sui livelli di rischio verso la societ\u00e0. La misurazione del rischio permetter\u00e0 al Tribunale di cambiare il tipo di sentenza in favore dei detenuti sulla base degli anni gi\u00e0 scontati. Si tratta di un ulteriore prova dell'efficacia del lavoro di mediazione con l'utenza ad un livello tale che questi possono verificare loro stessi i propri miglioramenti e pi\u00f9 in generale giungere ad una collaborazione professionista-organizzazione sempre migliore.\nProgramma di comportamento cognitivo.\nA partire dal primo semestre 2003, tredici progetti del programma di comportamento cognitivo (PCC) sono stati attribuiti al comitato di controllo, inclusi \u201cThink first\u201d, misure alternative, devianza femminile, reati a sfondo sessuale, violenza domestica ed etilismo. La scelta dei progetti in qualsiasi distretto di mediazione era a discrezione delle autorit\u00e0 locali. Questa scelta dipende dal tasso criminale: nei centri minori dove hanno a che fare con piccoli gruppi criminali c'\u00e8 la scelta verso progetti per reati a sfondo sessuale, con lunghi tempi d'attesa per utenti da inserire al lavoro di gruppo. Invece nelle grandi aree urbane, dove ci sono organizzazioni criminali maggiori, la domanda di servizi pu\u00f2 ampliare l'offerta e, quindi, registrare dei tempi d'attesa con maggiore accuratezza. Nonostante ci\u00f2, c'\u00e8 un inaccettabile livello di attrito tra un ordine di custodia cautelare ed un progetto accreditato e quindi c'\u00e8 un reale bisogno di maggiori informazioni sullo sviluppo della situazione (gli enti e lo cooperative soffrono per la lentezza della giustizia).\nAttualmente c'\u00e8 una minore integrazione tra custodia e mediazione, sebbene nel distretto di Manchester c'\u00e8 stato un esperimento con un progetto assistenziale chiamato \"Behind the closed door\", la cui intenzione era che gli utenti compissero un periodo in carcere ed un altro in comunit\u00e0 sotto l'attuale legislazione, considerando utenti condannati a pene detentive per altri dodici mesi, avendo ottenuti i permessi (nonostante quelli di rischio medio ne avessero i requisiti) non hanno beneficiato del progetto perch\u00e9 i loro permessi erano troppo brevi. Il recente servizio di ricerca correttiva propone un approccio pi\u00f9 integrato sull'erogazione degli interventi, indipendentemente di dove gli utenti si trovano e si spera che questo sia il pretesto per ulteriori sviluppi nella ricerca.\nReintegrazione sociale e partnership.\nLa \"What works agenda\" ha sempre dato spazio all'integrazione sociale come componente essenziale della vigilanza sugli utenti. Il progetto abilit\u00e0 cognitive dovrebbe aiutare gli utenti a migliorare le proprie abilit\u00e0 mentali, questo \u00e8 inutile se poi rimangono senza casa o senza lavoro o mancano di un livello minimo di risorse necessarie a mettere in pratica quanto appreso. La ricerca compiuta da Stephen Farral dimostra che gli utenti migliorano pi\u00f9 quando c'\u00e8 un progresso nel proprio capitale sociale, migliorando le proprie capacit\u00e0 per diventare un utile membro della societ\u00e0. Questa \u00e8 una tappa fondamentale nel cammino delle politiche orientate al risultato.\nCapacit\u00e0 funzionali.\nCi sono molte prove che dimostrano che gli utenti sono molto limitati nelle proprie capacit\u00e0 quando scontano le pene detentive. Alcuni perch\u00e9 sono stati emarginati dal sistema educativo, altri per loro stessa indisciplina non hanno completato l'apprendistato e non sono pienamente convinti di poter entrare nel mercato del lavoro. Il desiderio di migliorare le capacit\u00e0 degli utenti ha portato a firmare un protocollo d'intesa col Consiglio di Apprendimento e di Abilit\u00e0 Nazionale per un budget di \u00a330 milioni nel biennio 2003-04. gli utenti del distretto di Manchester stanno dimostrando di poter apprendere molto pi\u00f9 di quanto a loro stessi piaccia.\nOccupazione.\nC'\u00e8 una correlazione tra diminuzione della recidiva ed occupazione. Il quadro della situazione \u00e8 simile per le \"basic skills\", tranne il fatto che la competenza ricade sui centri per l'impiego che a livello nazionale hanno l'obbligo di estendere l'assunzione agli utenti pi\u00f9 difficili. L'ufficio di servizio sociale ha il compito di inserire i gruppi di lavoro nei distretti dove il centro per l'impiego pu\u00f2 allocare l'\u00e9quipe formativa per avviare l'utente al lavoro.\nTossicodipendenze.\nUn'altra questione \u00e8 l'intreccio tra tossicodipendenza e devianza. Questo discorso vale per tutti anche perch\u00e9, quando si \u00e8 sotto l'effetto di sostanze nocive, \u00e8 molto difficile mantenere abitudini tali da non cadere nella devianza sia in reati verso s\u00e9 stessi che verso gli altri. A livello locale, i distretti hanno firmato dei protocolli coi Servizi sociali per capire come e quanto gli utenti possono accedere al recupero. Anche l'accessibilit\u00e0 ed il tipo di trattamento variano da regione a regione, con alcuni servizi che erogano il trattamento entro ventiquattro ore ed altri per i quali l'accesso \u00e8 riservato solo ai gruppi di lavoro. Il recupero di tossicodipendenti e la valutazione per l'accesso sono ora possibili in tutto il paese e recenti risultati dimostrano la riduzione della recidivit\u00e0 e l'uso delle droghe. Nei trattamenti di recupero il coordinamento \u00e8 affidato ad un assistente sociale del servizio che valuta i bisogni di concerto con la commissione di recupero.\nServizi residenziali.\nQuesta \u00e8 una parte fondamentale della reintegrazione sociale. Non ci vuole molta immaginazione per capire quanto sia facile cadere nella devianza per chi \u00e8 senza fissa dimora o vive in infimi abituri. In questo caso l'ufficio di mediazione ha il compito di entrare in contatto con la popolazione locale e di sensibilizzare l'opinione pubblica affinch\u00e9 queste persone siano viste come bisognose di cure e non come pericolosi criminali. Il rapporto dell'ufficio di esclusione sociale esprime il bisogno di avere un efficace strategia di reinserimento e di allocazione per questo tipo di utenti e, di concerto con gli uffici di servizio sociale, affittano appositi ostelli che provvedono all'alloggio ed alla vigilanza, spesso per utenti liberati dopo lunghe pene detentive. Questa pratica include una modalit\u00e0 pilota basata sui principi di mediazione pro-sociale in cui lo staff di vigilanza \u00e8 coordinato da un assistente sociale e dove operano anche volontari \"24h no stop\".\nPiano di tutela della vittima.\nLa parte lesa non \u00e8 un aspetto trascurato nella mediazione penale, ma \u00e8 tanto importante quanto complesso e di ampia portata \u00e8 il lavoro sociale con gli utenti ad alto rischio. Qualsiasi sia il punto di vista dell'ente pubblico, ci sono solo alcuni utenti che danno valore alla vita delle proprie vittime. Molti di quelli che saranno rilasciati al momento della sentenza, spesso su permessi lunghi, lasciano all'ufficio di mediazione il compito di monitorare il loro comportamento ed imporre eventuali sanzioni per le violazioni denunciate. Il comitato di controllo ha stabilito che i distretti di mediazione e di polizia sono le uniche organizzazioni a cui spetta il compito di vigilare sul trattamento e sul rispetto delle regole e dei comportamenti in modo da assicurare il recupero e la sicurezza della parte lesa. Questi, inoltre, ha la possibilit\u00e0 di registrare i propri interessi nel Piano Educativo Individuale. A livello nazionale, l'ufficio di mediazione fornisce ogni anno 25000 rapporti che indicano sia il livello di rischio dell'utente sia i contributi della parte lesa. La giustizia riparativa sta acquistando sempre pi\u00f9 credibilit\u00e0 nel sistema di giustizia penale, essendo gi\u00e0 stata applicata in ambito minorile. Ci sono numerosi progetti sperimentali in corso, alla pari con le altre nazioni europee in questo settore.\nLavori socialmente utili.\nI lavori socialmente utili (LSU) implicano la possibilit\u00e0 di lavorare gratis per la comunit\u00e0 civile in cambio di acquisire benefici importanti nel corso del trattamento penitenziario. In questo modo, gli utenti possono fare richiesta di essere assegnati al servizio civile, o presso qualche istituzione nel distretto, dove sono stati condannati sia per espiare la pena sia per ripagare in forma economica i danni alla vittima. Di conseguenza, la pena o l'ammenda pu\u00f2 essere ridotta in cambio di un certo numero di ore trascorse nel servizio.\nIl giudice pu\u00f2 consentire all'utente di scegliere l'ente, tra quelli accreditati dal Ministero della giustizia, presso il quale lavorare. Talvolta la sentenza \u00e8 preimpostata per un tipo di reato, ad es., una persona a cui \u00e8 stata sospesa la patente pu\u00f2 pulire un parcheggio o un ex alcolista pu\u00f2 svolgere seminari a scuola sui rischi dell'etilismo. La sentenza, inoltre, pu\u00f2 inibire all'utente di compiere certi atti od evitare certi luoghi, ad es., ad un impiegato condannato per peculato gli sar\u00e0 proibito di frequentare amministrazioni pubbliche. Molte giurisdizioni negli Stati Uniti prevedono dei programmi per i quali il giudice pu\u00f2 richiedere che l'utente svolga il lavoro sotto la supervisione di un tutor, anche in forma volontaria, o di un agente di sicurezza. Anche gli Istituti penitenziari sono provvisti di laboratori presso i quali impiegare gli utenti che, in alternativa, possono frequentare le aziende convenzionate in lavoro esterno quali, ad es., fabbriche, officine, fattorie o altre propriet\u00e0.\nParte della filosofia che sta dietro il tipo di sentenza concerne il principio che servire la comunit\u00e0 civile \u00e8 pi\u00f9 vantaggioso che scontare la pena in carcere. Tramite il servizio civile, la societ\u00e0 ricava un profitto in termini di costi da sostenere per il mantenimento del carcere e, in aggiunta, ricava una quantit\u00e0 di lavoro relativamente gratuito. Non da ultimo, si d\u00e0 la possibilit\u00e0 agli utenti di comprendere cosa significhi una comportamento eticamente accettabile. Una ricerca di McIvor nel 1989 dimostr\u00f2 che maggiormente significativo era il servizio in comunit\u00e0 per l'utente, maggiormente la misura serviva a ridurre la recidiva.\nMutamento culturale e mutamento della pratica.\nIl progetto di miglioramento del servizio di mediazione in Inghilterra \u00e8 stato concepito su larga scala, parallelamente alla creazione del servizio nazionale nel 2001, con l'integrazione di molti distretti cos\u00ec come \u00e8 previsto nel sistema penale. Il livello di mutamento si \u00e8 dimostrato una sfida per molte organizzazioni esistenti, mentre altri hanno colto l'opportunit\u00e0 di sviluppare l'expertise che non avrebbero potuto acquisire. Le politiche orientate al risultato hanno aperto le porte al servizio di mediazione per differenti abilit\u00e0 di \"expertise\". Ruoli come \u201cmanager del trattamento\u201d e \u201cmanager del progetto\u201d non sono l'unica risorsa del sistema, quanto le altre professionalit\u00e0 coinvolte nell'ambito del lavoro di rete, quali il servizio di salute mentale, il servizio di esclusione sociale, il Sert, in modo da estendere la multidisciplinarit\u00e0 e la multi-dimensionalit\u00e0 del lavoro sociale.\nL'Ufficio di valutazione ha introdotto presso ogni \"\u00e9quipe\" un \"tutor\" ed un supervisore che, nonostante la diffidenza iniziale delle \"\u00e9quipe\" esistenti, attualmente \u00e8 un metodo accettato di selezione per chi deve insegnare le capacit\u00e0 fondamentali di adattamento agli utenti. Il \"malus\" del progetto di formazione \u00e8 stato che i distretti penali sono stati costretti a scegliere tra programmi obsoleti ed \u00e9quipe formative nuove. Gli educatori accreditati sono stati nominati d'ufficio (senza concorso) e l'intenzione di finanziare progetti su larga scala \u00e8 stata limitata dall'accessibilit\u00e0 di questi educatori. L'introduzione della valutazione di efficacia sia nella mediazione che nelle pene detentive, ha portato ad una revisione delle capacit\u00e0 necessarie per intraprendere la valutazione; molti hanno apprezzato la formazione sul recupero e compreso tale valore sul processo di aiuto. Le uniche risorse sprecate sono state sui tempi per completare la valutazione e su come percepivano inadeguata l'entit\u00e0 delle retribuzioni mentre la formazione era in corso. Il risultato finale indica una comprensiva valutazione, usata da personale competente, capace di essere visibile attraverso le frontiere penali e la pratica di mediazione e capace di progredire sotto la supervisione sia in regime di detenzione che in semilibert\u00e0.\nVerso la met\u00e0 del progetto, coi profitti del terzo livello dell'ufficio di mediazione, gli operatori penitenziari hanno patito un \"gap\" di fiducia. Hanno visto, cio\u00e8, i loro colleghi della mediazione sviluppare nuove abilit\u00e0, mentre loro percepivano la propria capacit\u00e0 di valutazione sottodimensionata. Molte delle ricerche sulle politiche orientate al risultato, inoltre, riportano l'importanza del ruolo del \"case manager\" per assicurare e massimizzare l'efficacia del trattamento. In altri termini, pi\u00f9 l'operatore \u00e8 coinvolto nell'intervento, pi\u00f9 il processo ha successo. L'ufficio di supervisione non \u00e8 solo un referente o un ispettore ma \u00e8 la persona che persegue l'obbligo della reintegrazione e della riduzione della recidivit\u00e0. In genere si preferisce il \"case work\" anzich\u00e9 il \"case management\", intendendo un intervento che sia parte integrale del piano educativo individuale (PEI) e non un evento a parte. Nel prossimo futuro questo ruolo rinnovato del \"case worker\" rinforzer\u00e0 quello del mediatore, ma allo stesso tempo inizier\u00e0 a sviluppare la conoscenza sull'efficacia delle politiche orientate al risultato.\nValutazione della qualit\u00e0.\nUna politica efficace non pu\u00f2 esistere senza un efficace struttura organizzativa e la scelta degli obiettivi \u00e8 stata una parte importante di tale iniziativa. Molti nel servizio di mediazione hanno trovato gli obiettivi interessanti specialmente in una struttura di scarse risorse ma gli obiettivi stessi sono stati pi\u00f9 difficili da raggiungere nel corso del tempo e reso il termine di conclusione dei lavori pi\u00f9 distante. Nel distretto di mediazione, ad es., la struttura organizzativa ed informativa ha sviluppato un limite che si pu\u00f2 definire in base alla quantit\u00e0 di progetti accreditati e dalla serie di sentenze passate in giudicato. Si possono concentrare gli sforzi sui principali punti d'influenza piuttosto che fidarsi su elementi retrospettivi che sono troppo lunghi da cambiare.\nLa \"performance\" \u00e8 monitorata sia a livello locale che nazionale sulle 42 aree di mediazione in modo da poterle poi confrontare coi risultati di altre aree. Lo stesso \u00e8 necessario a livello locale sebbene la frequenza di \"monitoring\", almeno nelle prime fasi dell'intervento, ha bisogno pi\u00f9 spesso di interventi. La struttura organizzativa \u00e8 stata molto condizionata dall'accessibilit\u00e0 della valutazione locale, senza aggiornare la comprensione dei fattori che procurano successo o conflitto. I tassi di logoramento e compimento rimangono la sfida dell'Ufficio di mediazione. Il monitoraggio degli interventi, ad es., indica che molti utenti non finiscono in tempo il trattamento di recupero e troppi non lo completano affatto. Mentre si pu\u00f2 ipotizzare che una delle cause di tale \"deficit\" sia attribuibile al rapporto costi/profitti. Occorre, dunque, sviluppare un collegamento tra valutazione della qualit\u00e0 e completamento del trattamento.\n\u00c8 possibile una maggiore qualit\u00e0 di accesso, di motivazione e di valutazione se c'\u00e8 allo stesso tempo un adeguato programma di ricerca scientifica sulle cause e sui profitti della pratica. In tal senso ci sono state delle iniziative a livello nazionale per migliorare i risultati, incluse varie attivit\u00e0 tra cui la convocazione di conferenze dove \u00e8 stato possibile confrontare e diffondere la buona pratica, porre le basi del miglioramento dei risultati del lavoro di gruppo ed utilizzare il modello di qualit\u00e0 dell'Unione europea. Ci sono gruppi multi-professionali che si sono specializzati su determinate aree per migliorare ed implementare la propria \"expertise\" e sviluppare un sistema automatico di miglioramento. I risultati di queste aree speciali continuano a variare, sebbene le differenze non sono complete come dovrebbero essere. Gruppi e manager del progetto \"What work\" hanno contribuito ad ampliare le aree per trovare la migliore pratica possibile ed implementare la formazione di cui necessitano per i propri scopi.\nC'\u00e8 ancora molto lavoro da fare ma ricercatori ed evaluandi sono molto lenti a procedere. Le informazioni giuste sono diffuse tramite i canali formali ma recentemente sono stati aperti dei forum nelle rete virtuale. Un limite all'apprendimento, ad es., \u00e8 la difficolt\u00e0 da parte degli apprendisti e ai tirocinanti di accedere ai database dei risultati della pratica in un formato accessibile ai loro bisogni. Ci sono vasti database di test psicometrici e altro materiale a disposizione ma che servono a ben poco per migliorare la formazione. La ricerca e la valutazione, quindi, sono spesso molto utili per migliorare le decisioni organizzative, ma sono ostacolate dall'impossibilit\u00e0 di acquisire dati sulla riconciliazione offesa-parte lesa in modo da avere degli indicatori per migliorare i risultati. In breve, l'iniziativa \u00e8 stata molto elaborata sul piano operativo ma \u00e8 giunto il momento di porre maggiore attenzione ai problemi di fondo che ancora necessitano di essere risolti.\nIniziative di ottimizzazione.\nCi sono state iniziative a livello nazionale, sebbene alcune non abbiano prodotto i risultati sperati, che includono: conflitto tra le istituzioni, scelta del manager, approccio e motivazione degli operatori, ricerca e sviluppo, scelta obiettivi ed altri problemi strutturali. Gi\u00e0 si \u00e8 detto dell'importanza del \"case management\", ma oltre a ci\u00f2 vi \u00e8 un tentativo latente di creare un modello universale di \"case manager\" sia per le pene detentive che per quelle alternative ed il recente annuncio del Servizio Nazionale di Gestione Utenti va in tale direzione. C'\u00e8 anche la possibilit\u00e0 che ci\u00f2 sia fuorviante rispetto agli obiettivi della mediazione, almeno fin dall'inizio dell'opera del Tribunale dei minori. Il \"case manager\" dovrebbe assicurare gli appropriati interventi per gli utenti ma deve anche incontrare i volontari per la formazione e motivarli sugli interventi. Il \"Carter Report\" propone che i \"manager\" abbiano il ruolo di coordinare le commissioni di controllo oltre che d'intervento; il processo d'aiuto in tal modo assicurerebbe che, una volta avviata la procedura di mediazione, ci sia una stretta integrazione tra supervisore e responsabile del progetto.\nBonus e malus delle politiche orientate al risultato.\nAnalizzando i risultati di ci\u00f2 che \u00e8 stato realizzato in Inghilterra, \u00e8 possibile constatare di come dalle 54 aree iniziali, frammentate e dislocate sul territorio inglese, si sia giunto all'Ufficio Nazionale che coordina tutte le realt\u00e0 locali. Molti processi di adattamento sono stati ripensati in quanto si \u00e8 pensato che per ogni livello di mutamento ci dovesse essere pi\u00f9 attenzione ai dettagli, sulla base delle prove che la pratica produce, fino al punto di andare oltre la burocrazia e al controllo sociale. Uno dei successi \u00e8 stato il riuscire a gestire la creativit\u00e0, passando da organizzazioni che hanno fatto della creativit\u00e0 una scienza pervasiva, a organizzazioni che implementano la creativit\u00e0 nei processi di accreditamento.\nTra le criticit\u00e0 riscontrate si segnala quella di stimolare la creativit\u00e0 degli allievi non solo su come ritengono l'intervento, ma anche ricordando loro che la maggior parte delle idee derivano dall'esercizio della pratica e non dai manuali accademici. L'integrazione tra pratica e teoria \u00e8 l'idea di molti allievi che hanno fatto dell'autodidattica una propria vocazione. I ricercatori hanno cercato di procedere dai progetti pilota a quelli pi\u00f9 stabili, beneficiando di un ambiente controllato. Il mutamento \u00e8 pi\u00f9 veloce se favorito da una volont\u00e0 politica \"super partes\" in quanto l'autorefenzialit\u00e0 elettorale produce attrito tra le istituzioni.\nSi \u00e8 compreso che gli errori non sono fallimenti ma occasioni per andare oltre i successi. Omettendo i problemi strutturali, non \u00e8 stato possibile dimostrare l'impatto sulla recidiva eccetto che in due progetti isolati. Non ci sono stati progressi sul controllo di qualit\u00e0 n\u00e9 sulla consistenza dei progetti di mediazione e non \u00e8 stato fatto abbastanza per imporre degli esperti per gli altri. In Inghilterra, la riduzione degli interventi di mediazione \u00e8 stata del 3,1% e la riduzione delle misure alternative del 4,9%. Questi risultati dimostrano che le politiche orientate al risultato sono un metodo che funziona e che continuer\u00e0 a produrre risultati sempre migliori.\nProspettive sulle politiche orientate al risultato.\nIl \"Carter Report\" propone maggiore enfasi verso il mutamento strutturale, compresa la possibilit\u00e0 di fondere il servizio sociale penitenziario con l'ufficio di mediazione penale. Il \"Criminal Justice Act\" indica alcune sfide e una generica iniziativa sull'opportunit\u00e0 di interpretare l'apprendimento in un progetto accreditato con un ulteriore progetto di interventi che permettano applicazioni pratiche delle abilit\u00e0 acquisiste in un ambiente accogliente. La pena detentiva sospensiva \u00e8 stata accolta come un'importante novit\u00e0 per i nuovi giunti. La sfida sar\u00e0 di fornire piani d'intervento per utenti che devono scontare pochi anni di detenzione integrando il \"case management\" con l'apprendimento organizzativo. Il risultato finale dei mutamenti fin qui descritti per molte \"\u00e9quipe\" sar\u00e0 un lavoro entusiasmante ed impegnato, con una comprensione maggiore delle proprie capacit\u00e0, qualifiche e motivazioni. Quindi la sfida del servizio di mediazione \u00e8 di perseverare in un'\u00e9quipe formata e preparata e si spera che il dibattito sulla giustizia retributiva prenda piede in futuro e che migliori il ruolo dell'operatore che prender\u00e0 il posto del vecchio assistente sociale."}
{"id": "3781044", "revid": "2175", "url": "https://it.wikipedia.org/wiki?curid=3781044", "title": "Zyklon A", "text": ""}
{"id": "3781048", "revid": "287204", "url": "https://it.wikipedia.org/wiki?curid=3781048", "title": "Kim Bong-hwan", "text": "Carriera.\nClub.\nGioc\u00f2 anche per il Kikwancha Pyongyang.\nNazionale.\nRappresent\u00f2 la sua nazione ai mondiali di Inghilterra del 1966."}
{"id": "3781056", "revid": "33689", "url": "https://it.wikipedia.org/wiki?curid=3781056", "title": "Michael Hesemann", "text": "Alla fine degli anni ottanta divenne noto in Germania come autore di numerosi libri su UFO ed extraterrestri sulla Terra. In seguito si \u00e8 rivolto ad argomenti relativi al cattolicesimo.\nBiografia.\nHesemann ha studiato storia e antropologia culturale presso l'Universit\u00e0 di Gottinga in Germania. Vive tra D\u00fcsseldorf e Roma. \u00c8 referente per la Germania dell'associazione statunitense ebrea e laica Pave the Way Foundation (PTWF), per la quale ha svolto nel 2010 ricerche presso l'Archivio segreto vaticano.\nDal 1984 al 2000 Hesemann ha pubblicato la rivista tedesca \"Magazin 2000\" trattando di fenomeni paranormali, ufologia e temi religiosi.\nHesemann \u00e8 stato relatore a conferenze internazionali sulla religione, anche presso la Pontificia Universit\u00e0 Lateranense e la Sorbona di Parigi. Con Georg Ratzinger ha firmato il libro \"Mio fratello il papa\" (2012).\nI suoi libri, che trattano principalmente di temi quali l'ufologia, le reliquie cattoliche e le apparizioni mariane, sono pubblicati in almeno 14 lingue (tedesca, inglese, francese, spagnola, italiana, ceca, slovacca, ungherese, rumena, greca, polacca, russa, olandese) con tirature che complessivamente .\n\"Titulus Crucis\" di Roma (INRI).\nHesemann ebbe anche la possibilit\u00e0 di esaminare, previa autorizzazione della Santa Sede, la reliquia del Titulus crucis, conservata nella Basilica di Santa Croce in Gerusalemme, che secondo la tradizione sarebbe il cartiglio originario infisso sopra la croce di Cristo, con l'obbiettivo di stabilirne l'autenticit\u00e0. Avvalendosi del contributo di diversi paleografi, i quali condussero un'indagine paleografica comparativa, fu stabilito che le lettere erano perfettamente compatibili con quelle del I sec., confermando, quindi, la possibilit\u00e0 che la reliquia fosse l'originale o almeno una copia fedele dell'originale. Tale conclusione, oltre l'ammirazione dell'allora papa Paolo VI, ricevette conferma da analoghi studi di Maria Rigato e il consenso di Carsten Peter Thiede della universit\u00e0 di Basilea e degli archeologi del Beer-Sheva (Israele). Anche in seguito a queste ricerche, fatte conoscere in Germania (1999) e in Italia (2010) con la pubblicazione \"Titulus Crucis\", la tavoletta con la contenuta iscrizione della Basilica di Santa Croce di Roma \u00e8 diventata oggetto di visita di pellegrini e studiosi.\nTuttavia dopo i risultati di Hesemann la Santa Sede ha autorizzato il prelievo di campioni del legno, che sono stati datati utilizzando il Metodo del carbonio-14. I risultati, pubblicati nel 2002, hanno determinato che il legno potrebbe risalire tra gli anni 980 e 1150. Alcuni scienziati per\u00f2 ritengono che dopo cos\u00ec tanti anni e a contatto col carbonio moderno questo esame non sempre sia affidabile al 100%, e potrebbe essere stato quindi \"contaminato\".\nFatima.\nIn un saggio a scopo scientifico e apologetico, Hesemann si interess\u00f2 anche del fenomeno religioso seguito alle apparizioni della Madonna di F\u00e1tima pubblicando un ampio resoconto dell'intervista con la veggente L\u00facia, allora vivente, riguardante il famoso terzo segreto di F\u00e1tima. Per ottenere questa intervista egli ebbe apposito permesso dalle autorit\u00e0 religiose competenti.\nSudario di Oviedo.\nNell'opera \"I testimoni del Golgota\" (2000) sostiene che il Sudario conservato da molti secoli nella Cattedrale di Oviedo usato, secondo una tradizione insistente, per asciugare il volto martoriato di Ges\u00f9 poco prima di venire avvolto dal lenzuolo-sindone, presenta segni salienti coincidenti con le caratteristiche del volto rilevabile sull'immagine non dipinta della Sindone di Torino. Le coincidenze fanno ritenere che le due reliquie avrebbero impresso lo stesso volto, cosicch\u00e9 l'uno accrescerebbe la storicit\u00e0 dell'altro.\nLa tomba di San Pietro.\nDurante degli scavi sistematici effettuati nelle grotte vaticane a partire dal 1939, venne individuata, in corrispondenza dell'altare della Basilica di San Pietro, un'edicola, poggiata su un muro e intonacato di rosso, su cui era leggibile il graffito in caratteri greci \u201c\u03a0\u03b5\u03c4\u03c1(\u03bf\u03c2) \u03b5\u03bd\u03b9\u201d (\u201cPietro \u00e8 qui\u201d), luogo generalmente indicato come tomba di Pietro. Hesemann descrive, in diversi lavori, le varie tappe degli scavi, la sorpresa degli operatori e delle autorit\u00e0 cattoliche e il ripensamento di chi metteva in dubbio la successione di Pietro nel papa. In questo caso la ricerca di Hesemann \u00e8 vergata con la collaborazione del vescovo Vittorio Lanzani responsabile della \"fabbrica della Basilica di San Pietro\", e della professoressa di storia Eva-Maria Jung-Inglessis, e accompagnata da foto originali mai pubblicate fino allora.\nLe leggende nere sulla Chiesa cattolica.\nNel libro \"Contro la Chiesa. Miti, leggende nere, menzogne\" (\"Die Dunkelm\u00e4nner, Mythen, L\u00fcgen und Legenden um die Kirchengeschichte\", 2007) Hesemann descrive le conclusioni, spesso di circoli accademici, di attuali storici che rivedono o presentano sotto altra luce presunti \"misfatti\" compiuti nella storia del cristianesimo e in particolar modo dal cattolicesimo. Pur convenendo con papa Giovanni Paolo II sulla necessit\u00e0 di \"purificare la memoria riconoscendo le colpe dei cristiani\", vengono analizzate leggende nere create attorno ad avvenimenti quali: il ritrovamento del vangelo di Giuda e dei manoscritti del Mar Morto, il ruolo dell'imperatore Costantino, le crociate (tra cui quella contro gli albigesi), l'Inquisizione e il suo coinvolgimento nella caccia alle streghe, la papessa Giovanna, i processi a Giordano Bruno e a Galileo, i pontificati di Pio IX e di Pio XII e la morte di papa Giovanni Paolo I.\nSan Paolo.\nNell'aprile del 2008, dopo un'esplorazione in Grecia, Cipro, Turchia, Israele e Malta, sempre in dialogo con esperti dei diversi settori, stende una biografia di San Paolo ricavata dall'archeologia. Suggerisce inoltre alla polizia criminale della Renania Settentrionale-Vestfalia di ricavare, quale omaggio nell'anno \"paolino\" (la nascita nell'8 dopo Cristo), la pi\u00f9 probabile fisionomia del volto dell'apostolo. \nSoprattutto per questo lavoro, ma anche per altri, Hesemann nel frattempo viene assunto quale docente di storia per i diaconi della diocesi di Ratisbona e poi pure in quella di Colonia.\nPio XII e l'olocausto.\nL'argomento dell'atteggiamento di Papa Pio XII nei confronti dell'olocausto viene trattato da Hesemann diverse volte: nel 2008 esce \"Il papa che sfid\u00f2 Hitler\", il cui contenuto \u00e8 frutto di indagini svolte assieme al postulatore per la causa di beatificazione di Pio XII nell'Archivio segreto vaticano, fra i documenti concernenti la seconda guerra mondiale, non ancora ufficialmente consultabili perch\u00e9 l'archivio aperto al pubblico competente non va oltre il papato di Pio XI. Dalla consultazione di questi documenti Hesemann conclude che papa Pacelli abbia salvato non meno di 850.000 ebrei, altrimenti avviati ai campi di concentramento rivelatisi poi campi di sterminio, di cui 11.000 soltanto a Roma. Di rilievo sono diversi documenti da cui risulta che Pio XII, ancora semplice Segretario di Stato, si adoper\u00f2 con successo appena tre settimane dopo la famosa Notte dei cristalli per ottenere da varie cancellerie, specialmente del Sudamerica, visti per circa 200.000 ebrei.\nL'assunto del libro e la sua documentazione ebbero il plauso dell'organizzazione ebrea e laica statunitense Pave the Way Foundation (PTWF) fondata da Gary Krupp, che mira la riappacificazione tra ebraismo e cattolicesimo.\nAttivit\u00e0 in ufologia.\nHesemann ha cominciato a interessarsi di ufologia all'et\u00e0 di 14 anni, in seguito all'avvistamento di un UFO da parte di suo padre. Ha scritto diversi libri sull'argomento, tra cui \"The Cosmic Connection\" e \"UFOs: A Secret History\". Ha prodotto inoltre diverse videocassette su argomenti ufologici. Nel 1989 ha organizzato a Francoforte la conferenza internazionale di ufologia intitolata \"Dialogo con l'Universo\". \u00c8 un fautore dell'ipotesi extraterrestre sugli UFO. Per la sua attivit\u00e0 in ufologia, Hesemann ha ricevuto apprezzamenti ma anche critiche: alcuni settori ufologici lo hanno accusato di cercare il sensazionalismo e di trattare le tematiche ufologiche \"come giornalista e non come ufologo\"."}
{"id": "3781059", "revid": "38120", "url": "https://it.wikipedia.org/wiki?curid=3781059", "title": "Sar\u00f2 re", "text": ""}
{"id": "3781064", "revid": "38120", "url": "https://it.wikipedia.org/wiki?curid=3781064", "title": "L'amore \u00e8 nell'aria stasera", "text": ""}
{"id": "3781066", "revid": "228587", "url": "https://it.wikipedia.org/wiki?curid=3781066", "title": "Il cerchio della vita", "text": ""}
{"id": "3781070", "revid": "61051", "url": "https://it.wikipedia.org/wiki?curid=3781070", "title": "Argentine Army", "text": ""}
{"id": "3781074", "revid": "31886", "url": "https://it.wikipedia.org/wiki?curid=3781074", "title": "Voglio diventare presto un re", "text": ""}
{"id": "3781075", "revid": "1305772", "url": "https://it.wikipedia.org/wiki?curid=3781075", "title": "Sanatoria delle liti pendenti (d.l. 40/2010)", "text": "Il comma 2-bis dell'articolo 3 contenuto nel decreto legge \u201cincentivi\u201d (40/2010) ha introdotto una nuova sanatoria delle liti pendenti che permetteva una rapida definizione delle controversie tributarie pendenti da oltre dieci anni e per le quali l'amministrazione finanziaria avesse perso i primi due gradi di giudizio.\nLegge ad aziendam.\nLa norma fu definita dall'economista italiana Maria Cecilia Guerra in un articolo per lavoce.info, in analogia con la locuzione latina ad personam, con un'espressione di chiaro effetto giornalistico: \"legge ad aziendam\" che pur essendo assolutamente sgrammaticata (\"legge\" \u00e8 italiano, \"ad\" latino, \"aziendam\" n\u00e9 l'uno n\u00e9 l'altro) \u00e8 poi entrata in voga. Infatti, le condizioni richieste dalla norma per accedere alla sanatoria delle controversie tributarie risultavano straordinariamente compatibili con il contenzioso Mondadori pendente in Cassazione. Da qui, il riferimento alla norma come \u201clegge ad aziendam\u201d. In seguito, la stampa italiana ha fatto propria questa espressione, continuando ad usarla in riferimento al caso della grande azienda editoriale e poi ad altri casi.\nIl comma 2-bis dell'articolo 3.\nUna delle modalit\u00e0 (contenuta nella lettera b)) prevedeva che il contribuente potesse estinguere la controversia che lo riguardava pagando un importo pari al 5% del suo valore (riferito alla sola imposta oggetto di contestazione in primo grado, senza tenere conto degli interessi, delle indennit\u00e0 di mora e delle eventuali sanzioni).\nLe critiche della famiglia Berlusconi.\nMarina Berlusconi, presidente della Mondadori, ha respinto la definizione: \u201cNon \u00e8 una legge ad aziendam, ma ad aziendas, perch\u00e9 restituisce certezze a tutto il sistema delle imprese. Se le leggi, come in questo caso, sono sacrosante, che cosa si vorrebbe, che le nostre aziende non le utilizzassero solo perch\u00e9 fanno capo alla famiglia Berlusconi?\u201d.\nI beneficiari.\nLe aziende che hanno beneficiato della norma sono 67. Il costo complessivo, in termini di denaro che lo Stato ha rinunciato ad incassare, \u00e8 stato valutato in circa 226 milioni di euro. Di questi 226 milioni, circa 173 riguardavano la Mondadori. Di conseguenza, l'azienda editoriale \u00e8 pesata sulle casse dello Stato per pi\u00f9 del 75%, mentre le altre 66 aziende hanno contato per il restante 25%."}
{"id": "3781084", "revid": "38120", "url": "https://it.wikipedia.org/wiki?curid=3781084", "title": "Baciala", "text": ""}
{"id": "3781085", "revid": "1310927", "url": "https://it.wikipedia.org/wiki?curid=3781085", "title": "Danilo Cirino de Oliveira", "text": "Carriera.\nClub.\nCresce calcisticamente in patria al Gua\u00e7uano, Dopo aver militato per due stagioni nel Pogo\u0144 Szczecin in Polonia, si trasferisce nel 2008 al P\u0159\u00edbram club della massima serie ceca e dopo aver giocato una sola stagione nei \"Marila\", viene acquistato dallo Spartak Trnava, squadra con sede a Trnava, in Slovacchia. In quella stagione gioca solo tre partite per poi essere acquistato a titolo definitivo nel 2010 dalla Honv\u00e9d di Budapest.\nCon il club di Kispest esordisce alla seconda giornata di campionato nella sconfitta nel derby cittadino contro l'MTK, segna i suoi primi gol il 29 ottobre alla dodicesima giornata mettendo a segno una doppietta che regala alla sua squadra la vittoria contro il Videoton proprio per 2-0. Nel corso della stagione diventer\u00e0 titolare dell'attacco rossonero chiudendo il campionato al decimo posto con 5 reti in 24 presenze, La stagione successiva con una squadra rivoluzionata in cerca di riscatto per la passata annata deludente inizia subito bene segnando 4 reti nelle prime quattro partite divenendo beniamino della tifoseria, a dicembre 2011 le buone prestazioni gli valgono la chiamata per un periodo di prova dallo Stoccarda che lo porta con s\u00e9 in ritiro invernale, ma a gennaio 2012 dopo 14 reti segnate in 16 presenze e con la squadra nelle prime posizioni in classifica viene venduto per fare cassa agli svizzeri del lasciando la squadra di Kispest 40 presenze con 19 gol messi a segno.\nL'esordio con il Sion avviene il 5 febbraio nello 0-0 esterno contro il Basilea, il 10 marzo segna il suo primo gol consegnando la vittoria ai danni del Thun, conclude la stagione con una rete in 13 presenze. Successivamente seguono due stagioni in prestito prima agli ucraini dello Zorja con 14 reti in 48 presenze, e poi in Russia al Kuban' Krasnodar dove segna 2 reti in 14 apparizioni prima di rientrare a dicembre 2014 allo Zorja dove rimane fermo per un infortunio.\nIl 31 marzo 2015 si accasa agli azeri dell'Aqt\u00f6be dove in una stagione segna 6 reti in 23 match disputati, mentre per la stagione 2016 firma un contratto annuale con i thailandesi del Chiangrai United militanti nella massima serie locale, mettendo a segno 4 reti in 12 partite disputate. Per la stagione successiva cambia ancora casacca spostandosi negli Emirati Arabi suo decimo paese in cui ha giocato confermandosi un vero e proprio giramondo, venendo ingaggiato dal Dibba Al-Fujairah. La stagione lo vede titolare in tutte le partite giocate, ma a gennaio 2017 dopo appena 10 presenze e 0 gol rescinde il contratto con la squadra dell'omonima cittadina emiratina rimanendo svincolato.\nDopo un periodo di prova il 1 luglio 2017 ritorna a distanza di cinque anni dall'ultima volta all'Honv\u00e9d firmando un contratto biennale con i campioni d'Ungheria in carica.\nStatistiche.\nPresenze e reti nei club.\n\"Statistiche aggiornate al 27 giugno 2019.\""}
{"id": "3781088", "revid": "38120", "url": "https://it.wikipedia.org/wiki?curid=3781088", "title": "La tata perfetta", "text": ""}
{"id": "3781095", "revid": "30610", "url": "https://it.wikipedia.org/wiki?curid=3781095", "title": "Manlio Rossi Doria", "text": ""}
{"id": "3781097", "revid": "110157", "url": "https://it.wikipedia.org/wiki?curid=3781097", "title": "Coalizione delle Forze Socialiste", "text": "La Coalizione delle Forze Socialiste (CFS) () \u00e8 una coalizione di cinque formazioni politiche di sinistra formata in Egitto il 10 maggio 2011. Le diverse forze concordarono di dar vita a un \"fronte socialista\" per \"creare una forza di sinistra maggiormente autorevole\" nell'Egitto post-rivoluzionario. Come stimato il 31 maggio 2011, la CFS poteva vantare un'adesione di pi\u00f9 di 5.000 cittadini.\nLa Coalizione delle Forze Socialiste ha dato impulso nel settembre 2012 alla pi\u00f9 ampia Coalizione Rivoluzionaria Democratica."}
{"id": "3781099", "revid": "599013", "url": "https://it.wikipedia.org/wiki?curid=3781099", "title": "Alberto Zorzi", "text": "Biografia.\nZorzi \u00e8 cresciuto nel Ruggers Tarvisium, nel 2009 \u00e8 stato ingaggiato dal Veneziamestre, per poi trasferirsi nella stagione successiva al Rovigo.\nDopo tre stagioni con i rodigini, e dopo un brutto infortunio al ginocchio sinistro, \u00e8 stato ingaggiato, nel 2013, dai campioni d'Italia del Mogliano, dove non fa nemmeno in tempo a giocare, che sfortunatamente per la seconda, volta si un infortunio allo stesso ginocchio, ci\u00f2 gli vale la riconferma nel club.\nDopo essere tornato a \"casa\" nelle file del rugby Tarvisium, in cui rimane per tre anni, sposa la causa casalese, dove attualmente gioca.\nHa preso parte a tutte le nazionali giovanili, gioca inoltre con la Nazionale di rugby a 7."}
{"id": "3781105", "revid": "120844172", "url": "https://it.wikipedia.org/wiki?curid=3781105", "title": "Marina Ninchi", "text": "Biografia.\nAll'anagrafe Marina Veronelli Ninchi, \u00e8 figlia di Ave Ninchi, nipote di Annibale e Carlo Ninchi e cugina di Alessandro e Arnaldo Ninchi.\nCome attrice ha recitato al teatro, dove va ricordato lo spettacolo \"Le Mini Donne\", del 1966, con Ave Ninchi, Antonella Steni e Sandra Mondaini.\nAl cinema ha lavorato fra gli altri con Franco Zeffirelli in \"Storia di una capinera\", Pupi Avati in \"Il nascondiglio\" e con Roberto Benigni in \"Johnny Stecchino\".\nIn televisione ha recitato nelle due stagioni di \"Commesse\", \"La dottoressa Gi\u00f2\", in \"Il Papa buono\" e \"L'uomo che sognava con le aquile\". Ha avuto il ruolo di \"Augusta\" nella seconda stagione di \"Un medico in famiglia\" e quello di \"Mirella\" nella quarta stagione de \"I Cesaroni\"."}
{"id": "3781110", "revid": "767487", "url": "https://it.wikipedia.org/wiki?curid=3781110", "title": "Alva Duer", "text": "Duer gioc\u00f2 dapprima nella squadra del proprio liceo, la Stafford High School, e successivamente in quella del Kansas State Teachers College. Dopo la laurea, allen\u00f2 in Kansas la squadra di Rolla e del Buffalo-Little River. Dal 1939 al 1948 guid\u00f2 il Pepperdine College di Malib\u00f9.\nNel 1943 entr\u00f2 nel Comitato Esecutivo della National Association of Intercollegiate Athletics (NAIA), e nel biennio 1946-1947 fu eletto presidente della associazione. Nel 1949 divenne direttore esecutivo, dopo la morte del fondatore Emil Liston. Nel 1955 fece approvare una norma che permetteva la possibilit\u00e0 di schierare squadre interamente composte da giocatori di colore. Lasci\u00f2 la NAIA nel 1975.\nFu inoltre membro della Amateur Athletic Union e, nel corso degli anni '60, del Comitato Olimpico degli Stati Uniti (nel 1972 ricopr\u00ec la carica di vicepresidente)."}
{"id": "3781116", "revid": "1305772", "url": "https://it.wikipedia.org/wiki?curid=3781116", "title": "Martiri persiani", "text": "Con martiri persiani ci si riferisce ad una grande quantit\u00e0 di cristiani uccisi durante le persecuzioni messe in atto da Sapore II in Persia, iniziate intorno all'anno 340. Di loro si parla negli \"Atti dei martiri persiani\", scritti probabilmente da san Maruta.\nBiografia.\nDurante il regno del re sasanide Sapore II le persecuzioni verso i cristiani in Persia s'inasprirono; inizialmente, venne loro imposto di pagare il doppio delle tasse e di chiudere i luoghi di culto.\nSimeone bar \u1e62abb\u0101'e (che significa \"figlio del follatore), vescovo di Seleucia e Ctesifonte, rifiut\u00f2 di raccogliere i soldi dalla gente, che era molto povera; venne quindi arrestato e condotto davanti al re. Si rifiut\u00f2 sia di prostrarsi davanti a lui che di adorare il dio sole, e venne cos\u00ec incarcerato assieme a pi\u00f9 di un centinaio di altri compagni, fra cui vescovi, presbiteri e altri religiosi. Dopo essere stato costretto a osservare mentre venivano uccisi tutti venne anch'egli decapitato, il venerd\u00ec santo 17 aprile 341. La sorella di Simeone, Tarbula, sub\u00ec un martirio particolarmente crudele, in quanto venne uccisa usando una sega.\nDopo la morte di Simeone, molti altri cristiani vennero martirizzati in Persia: fra questi anche \u01e6\u016bh\u0161tazad, un eunuco, educatore e favorito dello stesso Sapore II, convertito da Simeone. Rifiutatosi di adorare il dio sole, \u01e6\u016bh\u0161tazad venne ucciso nelle stanze di Artaserse, nell'Adiabene, da un prete apostata di Sal\u016bqn\u0101 di nome Waratran.\nLe diverse versioni.\nI racconti dei martiri persiani sono narrati da diverse fonti, che presentano delle incongruenze l'una rispetto all'altra. Delle analisi, come quella condotta da Paul Peeters (nello studio \"Le passionaire d'Adiab\u00e8ne\", in \"Analecta Bollandiana\", 1925), hanno riportato chiarezza fra le varie agiografie, che si erano confuse e rimescolate tra loro.\nAd esempio, le storie dei santi Acepsima, Aeitala e Giuseppe vennero fuse in una unica, narrata da Sozomeno e riscontrata anche, leggermente differente, in una passione siriaca: secondo questa versione Acepsima sarebbe stato un anziano vescovo di \u1e24enayth\u0101, arrestato assieme a diversi dei suoi chierici fra cui Aeitala, sacerdote (o diacono) sessantenne di B\u0113th-N\u016bh\u0101dr\u0101, a 37 anni dall'inizio della persecuzioni di Sapore II; Giuseppe (chiamato anche Giacomo, molto probabilmente a causa di errori di trascrizione), indicato come un sacerdote settantenne di B\u0113th-Kath\u014db\u0101, sarebbe stato arrestato di l\u00ec a breve, dopo aver cercato di assistere Acepsima. I tre santi sarebbero stati torturati per tre anni, per poi essere condotti al tribunale di Adhar\u0161\u0101bur dove Acepsima, sottoposto ad altri supplizi, sarebbe morto, per essere sepolto dalla figlia del re armeno, ostaggio in Persia. Giuseppe ed Aeitala sarebbero stati rimandati nell'Adiabene, e ivi lapidati.\nData di commemorazione.\nNei sinassari bizantini le date di commemorazione erano disparate: i santi Acepsima, Giuseppe ed Aeitala erano ricordati il 3 novembre, sant'Ebedieso il 9 aprile e i santi Giacomo ed Azadane i giorni 10, 14, 15, 17 e 18 novembre. Le date vennero modificate nei martirologi occidentali, dove tutti questi martiri erano ricordati al 22 aprile, e dove si hanno anche i santi Simeone bar \u1e62abb\u0101'e e \u01e6\u016bh\u0161tazad commemorati separatamente dagli altri, il 21 aprile.\nCon la nuova edizione rivista del martirologio, i santi sono stati spostati nuovamente di data: attualmente sono ricordati complessivamente il giorno 17 aprile, ed un altro folto gruppo (centoundici uomini e nove donne) il 5 dello stesso mese. Dei santi del 17 solo \u01e6\u016bh\u0161tazad e Simeone vengono citati per nome, e tra quelli del 5 solo Tarbula. Sono comunque sparsi lungo tutto il corso dell'anno diversi altri martiri, festeggiati a gruppi o singolarmente (si veda la tabella sottostante).\nNomi.\nDi seguito una tabella riportante i nomi dei martiri conosciuti, con eventuali nomi alternativi, la data di morte, eventuali informazioni e la data di commemorazione, per quelli presenti nel martirologio attuale. Eventuali informazioni errate, come quelle evidenziate precedentemente, non sono presenti nella tabella."}
{"id": "3781119", "revid": "767487", "url": "https://it.wikipedia.org/wiki?curid=3781119", "title": "Hallali del cervo", "text": "Hallali del cervo \u00e8 un dipinto a olio su tela realizzato nel 1867 dal pittore francese Gustave Courbet. \u00c8 conservato nel Museo d'Orsay. \u00c8 di buona qualit\u00e0, 355\u00d7505\u00a0cm. Della tabella rappresenta una scena di caccia, un cervo viene ucciso da un branco di cani, in un paesaggio innevato."}
{"id": "3781122", "revid": "83800129", "url": "https://it.wikipedia.org/wiki?curid=3781122", "title": "Simeone bar Sabba'e", "text": ""}
{"id": "3781123", "revid": "630284", "url": "https://it.wikipedia.org/wiki?curid=3781123", "title": "Good Luck Charlie, It's Christmas!", "text": ""}
{"id": "3781131", "revid": "599013", "url": "https://it.wikipedia.org/wiki?curid=3781131", "title": "Gohi Bi Cyriac", "text": "Caratteristiche tecniche.\n\u00c8 un attaccante dal fisico possente e con una buona velocit\u00e0. Freddo sotto porta, \u00e8 ancora incompleto dal punto di vista tattico.\nCarriera.\nClub.\nFormatosi tra le giovanili del Fusion e dell'ASEC Mimosas, viene acquistato nel 2007 dal club inglese di Charlton, il Charlton Athletic Football Club. Nonostante il suo trasferimento ad una squadra pi\u00f9 importante a livello mondiale, decide di tornare in prestito al suo vecchio club ed \u00e8 l\u00ec che conquister\u00e0 il titolo di capocannoniere e diverr\u00e0 uno dei giovani pi\u00f9 interessanti del continente africano del 2008. Dopo aver concluso il prestito nella squadra africana, viene acquistato a titolo definitivo nel 2009 dallo Standard Liegi dopo aver firmato un contratto quinquennale.\nNazionale.\nDal 2009 al 2010 milita nell'Under-20."}
{"id": "3781132", "revid": "547034", "url": "https://it.wikipedia.org/wiki?curid=3781132", "title": "Oleksandr Usyk", "text": "Ha regnato da campione mondiale \"indiscusso\" dei pesi massimi leggeri dal 2018 al 2019, essendo il primo pugile nella storia di questa categoria a conquistare in contemporanea tutte e quattro le maggiori cinture: la WBO nel 2016 mentre la WBC, la WBA (Super) e la IBF nel 2018. Tali titoli sono stati poi resi vacanti in seguito al passaggio nei pesi massimi.\nIl 25 settembre 2021, battendo per decisione unanime Anthony Joshua, vince i titoli WBA (Super), IBF, WBO e IBO dei pesi massimi.\nNel 2018, a seguito dei risultati ottenuti, viene nominato \u201cpugile dell'anno\u201d da Ring Magazine.\nA giugno 2021, Usyk \u00e8 classificato come quarto miglior pugile in attivit\u00e0, pound for pound, dalla Transnational Boxing Rankings Board (TBRB) e da The Ring, e ottavo dalla ESPN. \u00c8 poi considerato il miglior peso massimo in attivit\u00e0 dalla Boxrec e dalla ESPN, e decimo dalla TBRB.\nA seguito dei risultati ottenuti \u00e8 considerato uno dei migliori pugili della sua generazione.\nBiografia.\nNel 2002, dopo aver giocato a calcio nella squadra della sua citt\u00e0 natale, inizia a praticare il pugilato. Si \u00e8 laureato in scienze motorie e sportive presso la Lviv State University of Phisical Culture.\nCarriera.\nCarriera dilettante.\nAi campionati europei di pugilato dilettanti 2006 ha conquistato la medaglia di bronzo, battuto in semifinale dal russo Matvey Korobov nella categoria dei pesi medi.\nCambiata categoria a favore dei pesi mediomassimi, ha vinto la Coppa Strandya nel 2008.\nNel febbraio 2008 ha cambiato ancora categoria a favore dei pesi massimi, conquistando a Roseto degli Abruzzi la qualificazione olimpica per Pechino 2008, sostituendo il connazionale Denys Poyatsyka campione europeo di categoria. Al torneo olimpico \u00e8 stato eliminato ai quarti di finale da Clemente Russo.\nNel novembre dello stesso anno ha conquistato la medaglia d'oro agli europei tenutisi a Liverpool nella categoria dei pesi mediomassimi.\nTornato alla categoria dei pesi massimi, nel 2009 \u00e8 medaglia di bronzo ai mondiali di Milano 2009, battuto in semifinale dal russo Egor Mekhontsev.\nNel 2011 \u00e8 medaglia d'oro ai mondiali di Baku 2011, battendo in finale l'azero Teymur Mammadov.\nNel 2011 ha vinto la medaglia d'oro nella categoria dei pesi massimi al Memorial Sagadat Nurmagambetov, tenutosi ad Almaty (Kazakistan) dal 9 al 14 maggio.\nL'11 agosto 2012 vince l'oro alle Olimpiadi di Londra, battendo in finale l'italiano Clemente Russo.\nUsyk lascia il dilettantismo con un record di 335 vittorie e 15 sconfitte.\nCarriera professionistica.\nPassa al professionismo nel 2013, all'et\u00e0 di 26 anni firmando un contratto con la societ\u00e0 K2 Promotion, dei fratelli Klitschko. Debutta il 9 novembre sconfiggendo il pugile messicano Felipe Romero per KO al 5\u00ba round.\nDopo una striscia di nove vittorie consecutive, tutte per KO, gli viene concessa la chance per il mondiale WBO.\nIl 17 settembre 2016 sfida l'imbattuto campione polacco Krzysztof G\u0142owacki, all'Ergo Arena di Gdansk. Per l'occasione l'allenatore di Usyk avrebbe voluto l'ex campione mondiale Antonio Tarver per le sessioni di sparring, poi a causa della richiesta eccessiva di compenso e alla sua volont\u00e0 di apparire sul programma della serata, l'idea non and\u00f2 in porto. L'incontro, trasmesso su SKY Sport in Inghilterra, si conclude ai punti con decisione unanime a favore di Usyk con il punteggio di 119-109, 117-111, 117-111. Il pugile ucraino domina le 12 riprese con l'uso del jab, il polacco riporta un taglio all'occhio dalle riprese iniziali che continua a sanguinare fino alla conclusione dell'incontro. Durante le spettacolari riprese, Usyk domina anche per velocit\u00e0 di braccia e capacit\u00e0 di spostarsi sulle gambe, aiutando a portare il punteggio dalla sua parte.\nIl 17 dicembre 2016 difende per la prima volta il titolo WBO, vincendo per KO contro il pugile sudafricano Thabiso Mchunu in 9 riprese.\nIn seguito riesce a difendere il titolo per altre due volte, rispettivamente contro Michael Hunter l'8 aprile 2017 e contro Marco Huck il 9 settembre 2017.\nIl 27 gennaio 2018 conquista, per split decision, il titolo WBC dei pesi massimi leggeri, sconfiggendo il pugile lettone Mairis Briedis.\nIl 21 luglio 2018 ha davanti a s\u00e8 una grande occasione, ossia l'unificazione delle cinture dei pesi massimi leggeri. Lo sfidante \u00e8 il pugile russo Murat Gassiev. Usyk riesce a sconfiggere l'avversario vincendo per decisione unanime ai punti, conquistando cos\u00ec le cinture mancanti, WBA e IBF.\nNella stessa serata vincer\u00e0 anche il trofeo Muhammad Ali.\nIl 10 novembre del 2018, a Manchester, difende i titoli contro il pugile inglese Tony Bellew vincendo per KO all'ottava ripresa.\nUsyk entra nella categoria dei pesi massimi il 12 ottobre 2019, vincendo per il getto della spugna contro Chazz Witherspoon al settimo round.\nIl 31 ottobre 2020, allo stadio Wembley l'ucraino sconfigge il pugile inglese Derek Chisora, conquistando il titolo WBO intercontinentale dei pesi massimi.\n2021: il titolo mondiale dei pesi massimi.\nA seguito del mancato incontro tra Anthony Joshua e Tyson Fury, valido per l'unificazione delle cinture dei pesi massimi, il pugile inglese \u00e8 chiamato a difendere i suoi titoli.\nL'incontro tra Joshua e Usyk viene annunciato nell'estate 2021 per il 25 settembre al Tottenham Hotspur Stadium a Londra.\nSi arriva cos\u00ec al 25 settembre 2021, davanti a 60.000 persone, in quello che probabilmente \u00e8 il match pi\u00f9 atteso dell'anno.\nL'incontro risulta equilibrato per quasi tutta la durata: nelle ultime riprese e specialmente nell'ultima Usyk riesce a portare a segno numerose combinazioni sfiorando il KO.\nA seguito di 12 riprese, in cui il pugile inglese non riesce quasi mai a trovare la misura, Oleksandr Usyk vince per decisione unanime ai punti 117-112, 116-112 e 115-113, diventando il nuovo campione mondiale dei pesi massimi e conquistando i titoli WBA (Super), IBF, WBO e IBO.\nOnorificenze.\nVita privata.\n\u00c8 sposato con Kateryna, la coppia ha 3 figli nati nel 2009, 2013, 2015. Vivono a Kiev, in Ucraina.\nDopo circa un mese dall'annessione della Crimea da parte della Federazione Russa, ha dichiarato (il 28 aprile 2014) che non avrebbe mai cambiato la sua cittadinanza ucraina in quanto considera la Crimea come parte dell'Ucraina. Nel 2016 rispondendo alla domanda se poteva ancora tornare in Crimea e sulla sua posizione patriottica ha detto di s\u00ec, e che non ama parlare di politica perch\u00e9 si va fuori contesto, e che in Russia ha molti fan e non distingue le due popolazioni in quanto entrambe slave.\nHa dichiarato durante un'intervista:"}
{"id": "3781133", "revid": "1160255", "url": "https://it.wikipedia.org/wiki?curid=3781133", "title": "Karl Heinrich di Nassau-Siegen", "text": "L'origine genealogica di Karl Heinrich \u00e8 controversa. Egli era figlio di Maximilien Guillaume Adolphe, deceduto nel 1748, e della nobildonna francese Amicie de Monchy (\u2020 1752). Al padre venne riconosciuta postuma (1756), dalla magistratura francese, la discendenza legittimata da Emanuele Ignazio di Nassau-Siegen (\u2020 1735), uno dei figli cadetti del principe Giovanni Francesco Desiderato di Nassau-Siegen, che aveva sposato la nobile francese Charlotte de Mailly-Nesle (\u2020 1769). Sulla base di tale sentenza Karl Heinrich si fregiava del titolo di Principe di Nassau-Siegen, anche se nessuno degli appartenenti alla famiglia dei Nassau lo volle riconoscere.\nBiografia.\nAll'et\u00e0 di quindici anni egli si arruol\u00f2 nella \"Marine royale\" francese. \nKarl Heinrich condusse un'esistenza di libertino e di giocatore d'azzardo presso le corti di Vienna, Varsavia, Madrid e Versailles. In fuga dai suoi creditori, decise nel 1766 di aggregarsi alla spedizione di circumnavigazione del globo organizzata dal Bougainville. Durante questo viaggio Karl Heinrich svilupp\u00f2 una certa abilit\u00e0 diplomatica nei contatti con gli abitanti delle isole dei mari del sud. Cos\u00ec, ad esempio, nel 1768 riusc\u00ec a convincere Ereti, il re dei Tahitiani, delle amichevoli intenzioni dei francesi.\nDopo il rientro in Francia della spedizione, nel 1769, coronato da successo, Karl Heinrich intraprese la carriera militare, combattendo nel teatro di guerra europeo a servizio della Francia, della Spagna e dell'impero russo. Nel 1779 intraprese uno sfortunato tentativo di occupare l'Isola di Jersey, quindi entr\u00f2 a servizio dell'esercito spagnolo di Carlo III di Spagna con l'assedio di Gibilterra (1779-1783) e venne nominato Grande di Spagna di prima classe. Nel 1783 venne nominato contrammiraglio della Marina imperiale russa dalla zarina Caterina II e nel 1788, nel corso della Guerra russo-turca del 1787/1792, combatt\u00e9 contro un'ampiamente superiore flotta turca nella battaglia navale di O\u010dakiv, grazie alla quale l'esercito russo pot\u00e9 metter fine all'assedio della citt\u00e0, occupandola. Nella guerra russo-svedese 1788/1790 combatt\u00e9 nella prima battaglia dello Svensksund (24/25 agosto 1789) contro gli svedesi di Gustavo III e nella battaglia della baia di Vyborg del 1790.\nIl 9 luglio 1790 egli sub\u00ec per\u00f2 una dura sconfitta nella seconda battaglia dello Svensksund, nella quale perdette un terzo della sua flotta.\nDopo di che egli venne inviato dalla zarina sul fronte del Reno, ove doveva combattere contro l'esercito rivoluzionario francese. Dopo la pace di Amiens del 1802 egli rientr\u00f2 in Francia, ove inutilmente sollecit\u00f2 l'assegnazione di un posto nell'esercito napoleonico. Karl Heinrich torn\u00f2 quindi in Russia, ove nel 1808 mor\u00ec nei suoi possedimenti di Tynna, in Ucraina.\nNei suoi numerosi viaggi egli aveva fatto la conoscenza con molti personaggi divenuti famosi, quali, fra gli altri, Giacomo Casanova nel 1783 a Spa in Belgio e lo scienziato naturalista Georg Forster nel 1784 a Grodno.\nNel 1780 Karl Heinrich aveva sposato la contessa polacca Karolina Gozdzka (1747 - 1807), ma la coppia non ebbe figli."}
{"id": "3781138", "revid": "4106", "url": "https://it.wikipedia.org/wiki?curid=3781138", "title": "Gilze-Rijen", "text": ""}
{"id": "3781140", "revid": "287204", "url": "https://it.wikipedia.org/wiki?curid=3781140", "title": "Archer (Iowa)", "text": "Archer \u00e8 una citt\u00e0 degli Stati Uniti, situata nella Contea di O'Brien, nello Stato dell'Iowa.\nGeografia fisica.\nArcher \u00e8 situata a (43.115204 -95.744376). La citt\u00e0 ha una superficie di 0,2 abitanti per km\u00b2, interamente coperti da terra. Le citt\u00e0 limitrofe sono: Hospers, Paullina, Primghar, Sanborn e Sheldon. Archer \u00e8 situata a 448 m s.l.m.\nSociet\u00e0.\nEvoluzione demografica.\nAl censimento del 2000, Archer contava 126 abitanti e 55 famiglie. La densit\u00e0 di popolazione era di 630 abitanti per chilometro quadrato. Le unit\u00e0 abitative erano 63, con una media di 315 per chilometro quadrato. La composizione razziale contava il 99,21% di bianchi e lo 0,79% di asiatici."}
{"id": "3781145", "revid": "767487", "url": "https://it.wikipedia.org/wiki?curid=3781145", "title": "Taylor Hawkins and the Coattail Riders", "text": "I Taylor Hawkins and the Coattail Riders sono un gruppo musicale statunitense fondato nel 2004 da Taylor Hawkins, batterista dei Foo Fighters.\nStoria del gruppo.\nPrimi anni (2004-2006).\nQuesto progetto parallelo nasce quando Hawkins cominci\u00f2 a registrare alcuni brani nello studio di registrazione del suo amico Drew Hester. Hawkins ne \u00e8 il batterista e il cantante mentre Chris Chaney \u00e8 il bassista e Gannin Arnold il chitarrista. Chaney e Hawkins avevano gi\u00e0 fatto parte in precedenza di una stessa band, i Sexual Chocolate, gruppo che accompagnava Alanis Morissette nei suoi tour.\nIl 21 marzo 2006 il gruppo pubblica il suo album d'esordio omonimo \"Taylor Hawkins and the Coattail Riders\", che comprende 11 brani registrati nel 2004. Il primo singolo estratto dall'album \u00e8 la prima traccia \"Louise\".\n\"Red Light Fever\" (2009-2010).\nA fine 2009 Taylor Hawkins dichiar\u00f2 in un'intervista al sito internet The Rock Radio che il secondo disco del gruppo era gi\u00e0 pronto, ma non si era ancora deciso come intitolarlo e se e quando pubblicarlo.\nNel febbraio 2010 fu annunciato che il nuovo album era intitolato \"Red Light Fever\" e sarebbe stato pubblicato il 19 aprile successivo. Alla realizzazione di quest'album, registrato allo Studio 606 in California, hanno partecipato nomi celebri della musica rock come Brian May e Roger Taylor dei Queen, Dave Grohl dei Foo Fighters ed Elliot Easton dei The Cars."}
{"id": "3781152", "revid": "1418004", "url": "https://it.wikipedia.org/wiki?curid=3781152", "title": "Christoffer Carlsson (scrittore)", "text": "Biografia.\nHa pubblicato due libri intitolati \"Fallet Vincent Franke\", tradotto in italiano con il titolo di \"Lo strano caso di Stoccolma\" e \"Den en\u00f6gda kaninen\" in italiano \"La casa segreta in fondo al bosco\" pubblicati entrambi in Italia da Newton Compton. Il primo libro \u00e8 entrato tra i libri pi\u00f9 venduti in Italia di fine novembre 2010 per due volte e nella settimana 14-21 novembre \u00e8 stato tra i pi\u00f9 venduti a Milano oltre che a diventare un best seller. I suoi libri sono stati recensiti da alcuni quotidiani come Aftonbladet. I diritti per il suo primo libro sono stati venduti in cinque paesi.\nNel 2013 ha vinto il Premio svedese per la letteratura gialla con il romanzo \" Den osynlige mannen fr\u00e5n Salem\".\nRisiede a Stoccolma dove ha studiato criminologia all'Universit\u00e0 di Stoccolma."}
{"id": "3781158", "revid": "287204", "url": "https://it.wikipedia.org/wiki?curid=3781158", "title": "Molly", "text": ""}
{"id": "3781161", "revid": "1305772", "url": "https://it.wikipedia.org/wiki?curid=3781161", "title": "Partito al-Nur", "text": "Il Partito al-N\u016br (, ossia \"la Luce\") \u00e8 un partito politico egiziano di orientamento salafita. Il partito \u00e8 stato costituito dopo il 25 gennaio 2011.\nStoria.\nYusri Hamad, il portavoce ufficiale del partito politico musulmano salafita al-N\u016br, ha dichiarato di ritenere che la violenza, mostrata nel corso della ripresa di manifestazioni e di violenti incidenti nel corso della seconda met\u00e0 del mese di novembre del 2011, avrebbe potuto influenzare il regolare andamento delle elezioni.\nAlle elezioni parlamentari del 2011 il Blocco Islamico, coalizione guidata da al-N\u016br, ha ottenuto il 27,8% e 123 deputati, di cui 107 di al-N\u016br.\nAlle elezioni presidenziali del 2012 il candidato vicino al partito, Hazem Salah Abu Isma'il, non fu ammesso alle elezioni, per cui al-N\u016br decise di sostenere Abd al-Mun'im Abu l-Futuh, che si classific\u00f2 quarto, con il 17,5%. Al successivo ballottaggio, il partito dichiar\u00f2 il suo sostegno per Mohamed Morsi, del Partito Libert\u00e0 e Giustizia (Fratelli Musulmani), poi vincitore.\nTuttavia, durante le proteste che avrebbero portato al colpo di stato egiziano del 2013, al-Nur, nonostante la prossimit\u00e0 politica al movimento della Fratellanza Musulmana, ha preso decisamente le distanze dal Presidente egiziano Morsi ed \u00e8 stato l'unico partito egiziano di ispirazione islamica ad appoggiare la destituzione determinata dalle Forze armate egiziane. L'appoggio dato al colpo di Stato militare ha avuto un importante effetto di \"garanzia\", agli occhi degli egiziani, sulla natura non anti-islamica dell'iniziativa delle forze armate.\nIdeologia.\nIl partito al-N\u016br \u00e8 un movimento fondamentalista che ha una visione dell'Islam marcatamente conservatrice, nota anche come salafita. La loro concezione dell'attivit\u00e0 politica \u00e8 strettamente ancorata ai valori apparentemente espressi dal Corano e dalla Sunna e credono che il \"jih\u0101d\" sia un obbligo incombente su ogni musulmano.\nI principi della \"shari'a\" islamica dovrebbero essere, a loro dire, la fonte principale della legislazione egiziana. Tuttavia il partito assicura che sar\u00e0 permesso ai Copti di fruire di una loro legislazione riservata al fine di regolamentare il proprio statuto personale."}
{"id": "3781176", "revid": "1851848", "url": "https://it.wikipedia.org/wiki?curid=3781176", "title": "Meinhard Erlacher", "text": "Biografia.\nResidenta a San Vigilio di Marebbe, Erlacher \u00e8 uno specialista dello slalom e dello gigante. Ha esordito nella Coppa del Mondo di snowboard il 17 gennaio 2001 nel gigante parallelo di Plan de Corones giungendo 40\u00ba. Nel 2002 ha conquista la medaglia di bronzo ai Mondiali juniores di Rovaniemi (in Finlandia), piazzandosi al terzo posto nel gigante parallelo. Il 25 febbraio 2005 conquista il primo podio in Coppa del Mondo, salendo sul terzo gradino del podio nello slalom parallelo disputato a Sungwoo in Corea del Sud.\nHa partecipato sia ai XX Giochi olimpici invernali di che all'edizione successiva di , ottenendo rispettivamente un 22\u00ba e un 21\u00ba posto nel gigante parallelo e a diverse edizioni dei Mondiali durante i quali, come miglior prestazione, pu\u00f2 vantare un 8\u00ba piazzamento nello gigante parallelo di Whistler 2005.\nLo snowboarder si \u00e8 aggiudicato anche cinque titoli italiani, di cui tre nel gigante parallelo e due in gigante."}
{"id": "3781178", "revid": "436907", "url": "https://it.wikipedia.org/wiki?curid=3781178", "title": "Taylor Hawkins and the Coattail Riders (album)", "text": "Taylor Hawkins and the Coattail Riders \u00e8 il primo album in studio del gruppo musicale statunitense omonimo, pubblicato il 21 marzo 2006 dalla Thrive Records.\nLa copertina dell'album \u00e8 un omaggio a \"James Gang Rides Again\", secondo album dei James Gang, gruppo rock di cui Taylor Hawkins \u00e8 un grande fan (nell'album successivo infatti Hawkins inserir\u00e0 un brano intitolato proprio \"James Gang\")."}
{"id": "3781180", "revid": "38120", "url": "https://it.wikipedia.org/wiki?curid=3781180", "title": "The Sponge", "text": ""}
{"id": "3781185", "revid": "550776", "url": "https://it.wikipedia.org/wiki?curid=3781185", "title": "Rickenbacker", "text": ""}
{"id": "3781191", "revid": "104216", "url": "https://it.wikipedia.org/wiki?curid=3781191", "title": "Notazione isotopica", "text": "In chimica e fisica, la notazione isotopica si utilizza per rappresentare un singolo isotopo di un elemento. In questa notazione, oltre al simbolo dell'elemento chimico vengono riportati anche il numero atomico Z e il numero di massa A, a sinistra del simbolo, in piccolo, rispettivamente in basso ed in alto.\nAd esempio carbonio-14 si rappresenta come C, l'uranio-235 come U ."}
{"id": "3781192", "revid": "1573940", "url": "https://it.wikipedia.org/wiki?curid=3781192", "title": "Hoseynabad-e Bahar", "text": "\u1e28oseyn\u0101b\u0101d-e Bah\u0101r (farsi \u062d\u064f\u0633\u0650\u064a\u0646\u0627\u0628\u0627\u062f\u0650 \u0628\u064e\u0647\u0627\u0631) \u00e8 una citt\u00e0 dello shahrest\u0101n di Bahar, circoscrizione Centrale, nella provincia di Hamadan. Aveva, nel 2006, una popolazione di 3.300 abitanti."}
{"id": "3781194", "revid": "767487", "url": "https://it.wikipedia.org/wiki?curid=3781194", "title": "Stanislav Moravec", "text": ""}
{"id": "3781195", "revid": "287204", "url": "https://it.wikipedia.org/wiki?curid=3781195", "title": "Survival Arts", "text": " \u00e8 un videogioco arcade sviluppato dalla Scarab e pubblicato dalla Sammy (attualmente nominata Sega Sammy Holdings dopo una fusione parziale con SEGA). Il gioco usa degli attori in carne e ossa unendoli a un gameplay pieno di sangue e violenza in stile Mortal Kombat. Ne sono state prodotte due versioni, una per Sega Genesis e una per Sega Mega Drive, mai pubblicate. \nTrama.\nIl luogo di nascita e il rapporto tra forza ed energia delle cosiddette Arti di sopravvivenza sono rimaste un mistero da molto tempo; tuttavia, otto guerrieri provenienti da diverse parti del mondo hanno scoperto alcune delle mosse pi\u00f9 potenti di queste Arti. Gli otto combattenti si qualificano al Gran Torneo per decidere chi di loro riuscir\u00e0 a ottenere tutti i segreti delle Arti.\nModalit\u00e0 di gioco.\nCome in ogni picchiaduro a incontri che si rispetti, l'obiettivo \u00e8 sconfiggere l'avversario in un incontro 1 contro 1 al meglio dei 3 round. I giocatori possono scegliere tra 8 diversi lottatori, tutti con i propri stili di combattimento. Un'abilit\u00e0 unica \u00e8 quella di usare degli oggetti che cadono a terra. \u00c8 anche possibile finire il combattimento in base all'arma che si usa per sconfiggere l'avversario, in quanto quest'ultimo pu\u00f2 essere decapitato, bruciato, elettrizzato, tagliato in due o disassemblato."}
{"id": "3781216", "revid": "1924342", "url": "https://it.wikipedia.org/wiki?curid=3781216", "title": "Sergey X\u00efjn\u00ef\u00e7enko", "text": "Carriera.\nSergey X\u00efjn\u00ef\u00e7enko inizia la propria carriera nel 2006 con il e nel gennaio 2008 viene promosso dalla Primavera alla prima squadra. Nel novembre 2010 passa a titolo definitivo al Lokomot\u00efv Astana e nello stesso anno viene girato in prestito all'.\nNel gennaio 2011 si trasferisce al per un piccolo periodo di prova, ma dopo poco viene acquistato a titolo definitivo dallo \u015eaxter, compagine bielorussal.\nIl 20 agosto 2013, nell'andata dei play-off di Champions League contro il Celtic, Sergey \u00e8 autore di un'ottima prestazione e segna anche un gol, che porta i compagni alla vittoria per 2-0. Con questa rete, la quarta in 5 partite, \u00e8 il migliore marcatore dei preliminari di UEFA Champions League 2013-2014. Il 28 agosto 2013, nel ritorno dei play-off di Champions, lo \u015eaxter perde per 3-0 e non passa alla fase a gironi, accedendo comunque alla UEFA Europa League 2013-2014.\nNella sessione invernale di calciomercato del 2014 il giocatore kazako si trasferisce in Polonia, al Korona Kielce, dove rimane per una sola stagione.\nVeste in seguito le maglie di e in patria, per poi tornare in Bielorussia, dove nel 2017 milita nello e di nuovo nello . Tornato in Kazakistan, nel 2018 milita nell' e nel 2019 passa all'.\nNazionale.\nSergey Khizhnichenko ha segnato il suo primo gol in nazionale nel 3-1 contro Andorra, il 9 settembre 2009.\nSergey con la nazionale del Kazakistan ha collezionato 45 presenze segnando 8 gol."}
{"id": "3781219", "revid": "486946", "url": "https://it.wikipedia.org/wiki?curid=3781219", "title": "Sergej Chi\u017eni\u010denko", "text": ""}
{"id": "3781222", "revid": "486946", "url": "https://it.wikipedia.org/wiki?curid=3781222", "title": "Sergei Khizhnichenko", "text": ""}
{"id": "3781223", "revid": "486946", "url": "https://it.wikipedia.org/wiki?curid=3781223", "title": "Sergey Khizhnichenko", "text": ""}
{"id": "3781227", "revid": "124123", "url": "https://it.wikipedia.org/wiki?curid=3781227", "title": "Mathis Wackernagel", "text": "\u00c8 il fondatore e attuale presidente del Global Footprint Network, un think tank internazionale che si occupa di sostenibilit\u00e0 ambientale, avente sede a Oakland (California), Bruxelles e Ginevra. Questo organismo \u00e8 una ONG che si occupa di sviluppare e promuovere concetti e strumenti, tra cui l'impronta ecologica, per misurare l'impatto ambientale dei processi economici."}
{"id": "3781238", "revid": "899609", "url": "https://it.wikipedia.org/wiki?curid=3781238", "title": "MIDAS", "text": ""}
{"id": "3781251", "revid": "120109341", "url": "https://it.wikipedia.org/wiki?curid=3781251", "title": "Partito Libert\u00e0 e Giustizia", "text": "Il Partito Libert\u00e0 e Giustizia (), \u00e8 stato un partito politico egiziano islamista. Il partito era formalmente indipendente ma aveva stretti legami con i Fratelli Musulmani egiziani, il pi\u00f9 ampio e meglio organizzato movimento politico in Egitto. Ha concorso con suoi candidati in poco meno della met\u00e0 dei distretti elettorali nelle elezioni parlamentari del 2011.\nAlle elezioni presidenziali del 2012 il presidente del partito, Mohamed Morsi, \u00e8 stato eletto Presidente.\nStoria.\nI Fratelli Musulmani hanno annunciato il 21 febbraio del 2011, l'indomani della Rivoluzione egiziana del 2011, che intendeva fondare il Partito Libert\u00e0 e Giustizia, destinando alla sua guida il dott. Mu\u1e25ammad Sa\u02bfd al-Kat\u0101tn\u012b.\nIl partito \u00e8 stato ufficialmente costituito il 30 aprile 2011 ed \u00e8 stato annunciato che esso si sarebbe presentato nella met\u00e0 dei distretti elettorali per concorrere alla formazione del nuovo parlamento nel mese di novembre. Il corpo elettorale della Fratellanza elesse Mu\u1e25ammad Murs\u012b presidente del Partito Libert\u00e0 e Giustizia, \u02bfI\u1e63\u0101m al-\u02bfIry\u0101n e il copto Raf\u012bq \u1e24ab\u012bb vice presidenti e Mu\u1e25ammad Sa\u02bfd al-Kat\u0101tn\u012b Segretario generale. I tre sono membri dell'Ufficio di Direzione della Fratellanza Musulmana, ossia del \"Maktab al-Irsh\u0101d\", l'organismo supremo dei Fratelli Musulmani.\nIl partito calcolava di vincere la gran maggioranza dei seggi nelle elezioni parlamentari del 2011, come nessun altro partito avrebbe potuto fare, e questo anche grazie alla vasta rete di sostenitori di cui godeva. Inoltre la Fratellanza lavorava per sostenere in vari casi candidati indipendenti ma evidentemente in linea sostanziale con la sua ideologia.\nPiattaforma politica.\nAvviando il nuovo partito, i Fratelli Musulmani confermarono che non si opponeva al fatto che copti e donne ricoprissero il posto di ministri, sebbene ritenesse ci\u00f2 \"inadatto\" per la Presidenza della Repubblica. Il partito appoggia una gestione capitalistica dell'economia, rispettosa dell'economia di mercato, ma senza \"manipolazioni o monopoli\". Il programma del partito prevede che il settore turistico costituisca la principale fonte di introiti per l'Egitto. Il Partito Libert\u00e0 e Giustizia si ispirer\u00e0 e si baser\u00e0 sulla Legge islamica \"che sar\u00e0 accettabile per un ampio segmento della popolazione\", ha garantito \u02bfI\u1e63\u0101m al-\u02bfAry\u0101n. L'accesso al partito sar\u00e0 assicurato a ogni egiziano che accetti i termini del suo programma. Il portavoce ha dichiarato che \"quando parliamo degli slogan della rivoluzione \u2013 libert\u00e0, giustizia sociale, uguaglianza \u2013 tutto ci\u00f2 fa parte della Shari'a (Legge islamica).\" Libert\u00e0 e Giustizia respinge il Salafismo.\nAlcune fonti ne indicano il nome in Su\u02bf\u0101d."}
{"id": "3781258", "revid": "6923", "url": "https://it.wikipedia.org/wiki?curid=3781258", "title": "Salone dell'automobile di Pechino", "text": "Il Salone dell'automobile di Pechino (in inglese \"Beijing International Automotive Exhibition\" o \"Auto China\") \u00e8 un salone dell'automobile che si svolge ogni due anni tra aprile e maggio nella capitale cinese. Si alterna con il salone dell'automobile di Shanghai.\nStoria.\n\u00c8 stato organizzato per la prima volta nel 1990, e con il passare degli anni \u00e8 diventato uno dei tre saloni dell'automobile pi\u00f9 importanti del mondo, con Francoforte e Detroit. Infatti, tra la fine del XX secolo e l'inizio del XXI, la Cina \u00e8 diventata il maggiore mercato automobilistico in espansione del globo."}
{"id": "3781260", "revid": "767487", "url": "https://it.wikipedia.org/wiki?curid=3781260", "title": "Alexander Vencel (1967)", "text": ""}
{"id": "3781262", "revid": "15756", "url": "https://it.wikipedia.org/wiki?curid=3781262", "title": "Ernani (piroscafo)", "text": "L'Ernani (gi\u00e0 Valacia, gi\u00e0 Luceric) \u00e8 stato un piroscafo da carico italiano (in precedenza britannico), violatore di blocco durante la seconda guerra mondiale.\nStoria.\nCompletato nel 1910 nei cantieri Russell &amp; Co. Ltd. di Greenock per la Bank Line con sede a Londra (gi\u00e0 Andrew Weir &amp; Co.), il piroscafo, registrato a Glasgow, stazzava 6526 tsl (successivamente la stazza lorda aument\u00f2 a 6619 tsl.), aveva una portata di circa 10.000 tonnellate e si chiamava originariamente \"Luceric\". Lunga 140,2 metri e larga 17,4, la nave era propulsa da una macchina a vapore a triplice espansione prodotta dalla ditta Rankin &amp; Blackmore di Greenock, che consentiva la velocit\u00e0 di 10 nodi.\nAcquistata nel 1916 dalla grande compagnia di navigazione Cunard Line con sede a Liverpool, la nave venne ribattezzata \"Valacia\". Dopo un quindicennio di servizio per tale societ\u00e0, nel 1931, il piroscafo venne ceduto alla societ\u00e0 italiana INSA (Industrie Navali Societ\u00e0 anonima) di Genova, che lo rinomin\u00f2 \"Ernani\". Durante la guerra civile spagnola la nave venne impiegata per il trasporto di truppe e rifornimenti per il Corpo Truppe Volontarie, effettuando un primo viaggio in Spagna tra gennaio e febbraio del 1937. Il 18 marzo l'\"Ernani\" lasci\u00f2 La Spezia e comp\u00ec un secondo viaggio in Spagna, trasportando 3600 tonnellate di munizioni e vestiario.\nUltimo armatore del piroscafo fu la Ditta del genovese Giovanni Gavarone, che lo acquist\u00f2 nel 1938 (Gavarone era anche proprietario dell'INSA, pertanto si tratt\u00f2 solo di un trasferimento formale), iscrivendolo con matricola 1375 al Compartimento marittimo di Genova. Il 17 gennaio 1940 l'unit\u00e0 entr\u00f2 in collisione, nell'estuario del Tamigi, con la nave faro britannica \"Brake\", affondandola e riportando gravi danni.\nIn seguito all'entrata dell'Italia nel secondo conflitto mondiale, il 10 giugno 1940, l'\"Ernani\" ripar\u00f2 a Las Palmas de Gran Canaria, nell'arcipelago delle Canarie, territorio spagnolo e neutrale, dove venne internata. Nei successivi mesi la nave stazion\u00f2 inattiva in tale porto, finch\u00e9, il 28 aprile 1941, venne requisita dalla Regia Marina (senza tuttavia essere iscritta nel ruolo del naviglio ausiliario dello Stato). I servizi segreti britannici ritennero che la nave fosse passata sotto il controllo delle autorit\u00e0 tedesche ed avesse assunto il nome di \"Sleipner II\", ma l'informazione era errata.\nNel frattempo, infatti, lo Stato Maggiore della Regia Marina aveva proposto ed ottenuto di mettere a punto un piano per far forzare il blocco alleato da parte dei mercantili rifugiati nelle nazioni neutrali pi\u00f9 benevole nei confronti dell'Italia (Spagna, Brasile e Giappone) e farli giungere a Bordeaux, base atlantica italiana (Betasom) nella Francia occupata: le navi sarebbero passate sotto il controllo delle forze tedesche, mentre i carichi (ancora a bordo da quando, dopo la dichiarazione di guerra, si erano rifugiate nei porti neutrali) sarebbero stati trasferiti in Italia via terra. Dopo la trasmissione delle istruzioni da seguire per la partenza ed il viaggio, venne organizzata la partenza dei vari mercantili, iniziando dalla Spagna continentale, dalla quale, tra il febbraio ed il giugno 1941, si trasferirono a Bordeaux i mercantili \"Clizia\", \"Capo Lena\" ed \"Eugenio C.\". Venne quindi organizzato il trasferimento delle navi che si trovavano nelle Canarie, 17 in tutto. Dato che tuttavia, dopo un anno di inattivit\u00e0, molte unit\u00e0 non erano in condizioni adatte ad affrontare una difficile traversata atlantica in tempo di guerra (le carene erano ricoperte di denti di cane ed alcune navi non erano entrate in bacino di carenaggio da oltre due anni), venne disposto l'invio alle Canarie del capitano di corvetta Eugenio Normand, che ispezion\u00f2 tutti i mercantili l\u00e0 internati e compil\u00f2 un dettagliato rapporto in cui individu\u00f2 in nove le navi che avrebbero potuto prendere il mare: tra di esse vi era l'\"Ernani\". Tra aprile e giugno partirono per la Francia, nell'ordine, i mercantili \"Capo Alga\", \"Burano\", \"Recco\", \"Sangro\", \"Gianna M.\", \"Todaro\", \"Atlanta\" ed \"Ida\", tutti giunti a destinazione ad eccezione di \"Recco\", \"Sangro\" e \"Gianna M.\". Lo spionaggio inglese, attivo nelle Canarie, segnal\u00f2 che il 29 aprile l'\"Ernani\" stava caricando manganese dal piroscafo \"Cherca\".\nL'\"Ernani\" fu la nona ed ultima nave a partire. Dopo aver imbarcato un carico di rottami di ferro, la sera del 25 giugno 1941 il piroscafo, al comando del capitano Guglielmo Rastelli della Marina mercantile e con equipaggio di 34 uomini, salp\u00f2 da Las Palmas per cercare di violare il blocco alleato e raggiungere Bordeaux. La nave avrebbe dovuto essere camuffata in modo da assomigliare al piroscafo olandese \"Enggano\", che era per\u00f2 pi\u00f9 piccolo (5412 tsl), ma, su suggerimento dell'addetto navale a Madrid per tramite del viceconsole locale, le operazioni di camuffamento (costruzione di una coffa posticcia su un albero, eliminazione dell'altro albero, innalzamento di murate posticce, verniciatura in nero di scafo e fumaiolo, il tutto richiedente probabilmente tre o quattro giorni di tempo) vennero iniziate dall'equipaggio solo in mare aperto, dopo la partenza, per non insospettire i servizi segreti britannici. L'arrivo a Bordeaux era previsto tra il 9 e l'11 luglio. Tre giorni dopo la partenza, tuttavia \u2013 quando ancora il camuffamento non era stato completato \u2013, alle 16.42 del 28 giugno, il piroscafo venne avvistato dal sommergibile tedesco \"U 103\" (al comando del Korvettenkapit\u00e4n Viktor Sch\u00fctze e sulle tracce del convoglio britannico \u00abSL 76\u00bb, in navigazione nelle vicinanze), che, non avendo riconosciuto la nave come italiana, pass\u00f2 all'attacco ed alle 23.28 le lanci\u00f2 un primo siluro, con i tubi di poppa, mancandola. Alle 21.10 del 28 giugno ora italiana (per altro fuso orario alle 00.51 del 29) l'ultimo siluro rimasto all'\"U 103\" and\u00f2 a segno sul lato di dritta, colpendo l'\"Ernani\" tra la sala macchine e la stiva numero 4, aprendo una grossa falla, distruggendo le scialuppe del lato di dritta e provocando l'affondamento di poppa del piroscafo in quattro minuti (per altre fonti in ventun minuti), in posizione 27\u00b052' N e 26\u00b017' E, circa 450 miglia ad ovest dell'isola di La Palma (Canarie).\nLo scoppio del siluro uccise il primo ufficiale di macchina Gerolamo Bonocore e l'ingrassatore Giovanni Ghiglino, che erano di guardia in sala macchine, mentre il resto dell'equipaggio ebbe appena il tempo di calare le due scialuppe del lato di sinistra (su una prese posto il comandante Rastelli, mentre dell'altra assunse il comando il primo ufficiale), che si erano allontanate dalla nave solo di pochi metri quando essa s'inabiss\u00f2. Dopo l'affondamento, l'\"U 103\" emerse e Sch\u00fctze chiese in inglese ai sopravvissuti l'identit\u00e0 della loro nave, i loro porti di destinazione ed arrivo ed il nome del comandante. Il comandante Rastelli, ignorando di avere a che fare con un sommergibile tedesco e quindi \u00abamico\u00bb, rispose che la nave affondata era il piroscafo italiano \"Ernani\" in navigazione da Las Palmas ad Horta (mentendo sul porto di destinazione, Horta invece di Bordeaux, in quanto riteneva che la sua nave fosse stata affondata da un sommergibile britannico) e chiese poi soccorso, in quanto, causa la rapidit\u00e0 dell'affondamento, non era stato possibile lanciare un SOS: il comandante tedesco non dette credito alle affermazioni di Rastelli circa l'identit\u00e0 della nave affondata, dato che il piroscafo affondato non si trovava sulla rotta di cui i naufraghi parlavano, e, dopo aver spiegato di non poter aiutare i sopravvissuti in nessun modo, si allontan\u00f2 dalla zona senza recuperare nessuno, ma affermando che avrebbe lanciato un SOS per richiamare altre navi in zona.\nDopo l'allontanamento dell'U-Boot Rastelli fece l'appello, onde verificare se qualcuno era scomparso: risultarono infatti dispersi Bonocore e Ghiglino, che furono cercati inutilmente sino a mezzanotte. Le due scialuppe iniziarono poi la navigazione verso la terra pi\u00f9 vicina, le Canarie, a 460 miglia di distanza: i superstiti si alternavano giorno e notte ai remi, utilizzando inoltre anche le vele per cercare di ridurre i tempi. Il 10 luglio si alz\u00f2 forte vento ed il mare s'ingross\u00f2 progressivamente, sballottando violentemente le due imbarcazioni: la scialuppa del primo ufficiale, in particolare, inizi\u00f2 lentamente ad allagarsi a causa di una falla, perci\u00f2 Rastelli decise di abbandonarla e prendere a bordo dell'altra imbarcazione tutti i naufraghi. Intorno a mezzogiorno del 12 luglio, infine, i 32 uomini sbarcarono, stremati, nei pressi del faro di Fuencaliente, sull'isola di La Palma, dove vennero soccorsi e nutriti dalla popolazione locale.\nIl 14 luglio venne trasmesso a Supermarina, a Roma, un telespresso urgente: \u00ab\"Ministero Marina spagnolo comunica che ore quattordici corrente dodici est giunta isola Canaria imbarcazione piroscao\" Ernani \"con trentadue naufraghi stop\" Ernani \"est stato silurato ventotto giugno at quattrocentocinquanta miglia ponente isola Palma stop Nel siluramento sono periti primo macchinista et ingrassatore alt\"\u00bb. La Regia Marina protest\u00f2 presso la Kriegsmarine per l'affondamento di una nave italiana, cui venne risposto riferendo che l'\"Ernani\" era camuffato da olandese \"Enggano\" e quindi non riconoscibile: affermazione parzialmente vera, considerando che l'opera camuffamento era ancora in corso al momento dell'affondamento. Il comandante Sch\u00fctze non venne comunque ritenuto responsabile della perdita di una nave italiana, non essendo stato informato della presenza di unit\u00e0 amiche nella zona.\nPer evitare che un episodio del genere potesse ripetersi, in occasione dei viaggi dal Brasile a Bordeaux (tra fine giugno e fine luglio 1941) di altri tre violatori di blocco, i piroscafi \"Monbaldo\", \"XXIV Maggio\" e \"Butterfly\", camuffati rispettivamente da navi britanniche \"Castelmoor\" ed \"Australind\" e panamense \"Penelope\", la presenza della nave venne comunicata a tutti i sommergibili italiani operanti in Atlantico."}
{"id": "3781269", "revid": "729019", "url": "https://it.wikipedia.org/wiki?curid=3781269", "title": "Isola Nezametnyj", "text": "L'isola Nezametnyj o \"isola nascosta\" (in russo \u041e\u0441\u0442\u0440\u043e\u0432 \u041d\u0435\u0437\u0430\u043c\u0435\u0442\u043d\u044b\u0439, \"ostrov Nezametnyj\") \u00e8 una piccola isola russa che fa parte dell'arcipelago della Terra di Francesco Giuseppe, nell'Oceano Artico.\nGeografia.\nL'isola ha una forma allungata e misura circa 600 metri; si trova nella parte occidentale dell'arcipelago, 3,5 km a est della Terra del Principe Giorgio, nelle acque del golfo di Clements Markham."}
{"id": "3781270", "revid": "729019", "url": "https://it.wikipedia.org/wiki?curid=3781270", "title": "\u00c9mile Vernet-Lecomte", "text": "Biografia.\n\u00c9mile Vernet-Lecomte appartenne ad una famiglia di pittori illustri. Era pronipote di Claude Joseph Vernet (1714-1789), figlio di Hippolyte Lecomte a sua volta genero di Claude Vernet, e nipote di Horace Vernet. Quest'ultimo fu altres\u00ec uno dei suoi maestri, assieme a L\u00e9on Cogniet.\nLecomte cominci\u00f2 la sua attivit\u00e0 artistica dipingendo ritratti dell'alta borghesia e dell'aristocrazia parigina. Espose per la prima volta al \"Salon de Paris\" nel 1843 e in quell'occasione ricevette una medaglia di bronzo. Inizi\u00f2 allora a firmare le sue tele col nome di \u00c9mile Lecomte, ma quasi subito assunse il cognome di Vernet-Lecomte.\nManifest\u00f2 sempre un vivo interesse per i soggetti cosiddetti \"orientali\" e le sue prime opere su questo tema furono esposte al \"Salon\" del 1847. Realizz\u00f2 infatti numerosissimi ritratti di donne nord-africane o medio-orientali, ma non pot\u00e9 peraltro restare indifferente al gusto dell'epoca; si dedic\u00f2 quindi anche a quadri il cui tema era, ad esempio, \"\"La guerra di Crimea\" (1853-1855) o \"Il massacro dei Maroniti da parte dei Drusi in Siria\" (1860-1861).\nVernet-Lecomte mor\u00ec nel 1900 a 79 anni."}
{"id": "3781274", "revid": "1305772", "url": "https://it.wikipedia.org/wiki?curid=3781274", "title": "Reininger", "text": ""}
{"id": "3781275", "revid": "767487", "url": "https://it.wikipedia.org/wiki?curid=3781275", "title": "Ryoo Chang-kil", "text": "Carriera.\nRappresent\u00f2 la sua nazione ai mondiali di Inghilterra del 1966. Gioc\u00f2 anche per il Kikwancha Pyongyang."}
{"id": "3781277", "revid": "287204", "url": "https://it.wikipedia.org/wiki?curid=3781277", "title": "Blazejovice", "text": ""}
{"id": "3781280", "revid": "729019", "url": "https://it.wikipedia.org/wiki?curid=3781280", "title": "UFC 135", "text": "UFC 135: Jones vs. Rampage \u00e8 stato un evento di arti marziali miste tenuto dalla Ultimate Fighting Championship il 24 settembre 2011 al Pepsi Center a Denver, Colorado.\nIn Italia la card principale \u00e8 stata trasmessa in pay per view su Sky Sport alle ore 3:00 italiane.\nRetroscena.\nL'Ultimate Fighting Championship tenne il suo primo evento a Denver quasi vent'anni prima di UFC 135 ma la promotion non trasmise pi\u00f9 in pay per view dalla Mile High City dal 1995. Zuffa, la compagnia controllante dell'UFC, non era ancora nemmeno la proprietaria all'epoca. Il presidente dell'UFC Dana White, in un'intervista a MMAWeekly.com, disse che la compagnia dopo molto tempo era in corsa per ospitare un evento a Denver ma lo voleva fare nel modo giusto: \"Sapevamo di voler riportare una card eccitante a Denver e finalmente ce l'abbiamo fatta.\"\nJon Jones era atteso alla sua prima difesa del titolo il 6 agosto 2011 a UFC 133 contro Rashad Evans ma Jones fu momentaneamente messo da parte a causa di un infortunio. Fu inizialmente annunciato che l'infortunio alla mano avrebbe richiesto un'operazione chirurgica ma Jones opt\u00f2 per il riposo e riabilitazione senza operazione dopo consulti coi dottori. Inizialmente si pens\u00f2 che l'infortunio avrebbe tenuto Jones fuori dall'ottagono fino a fine 2011, invece disput\u00f2 la sua prima difesa del titolo contro Quinton Jackson a questo evento.\nManny Gamburyan avrebbe dovuto affrontare Diego Nunes. Il 15 agosto per\u00f2 fu annunciato che Gamburyan avrebbe rinunciato al match a causa di un infortunio alla spalla. In seguito, il 26 agosto, anche Nunes conferm\u00f2 la mancata presenza in questa card, citando un infortunio e un tentativo di omicidio nei confronti di suo padre. Il combattimento fu riprogrammato per UFC 141 che si disputer\u00e0 il 30 dicembre 2011.\nEra atteso anche un combattimento tra Norifumi Yamamoto e Damacio Page durante questo match ma fu annullato il primo settembre dal momento che entrambi i fighter avevano riportato infortuni durante l'allenamento in vista del match.\nDiego Sanchez avrebbe dovuto affrontare Matt Hughes ma fu rimpiazzato da Josh Koscheck a causa di una frattura alla mano.\nPremi.\nAi vincitori sono stati assegnati 75.000$ per i seguenti premi:"}
{"id": "3781288", "revid": "767487", "url": "https://it.wikipedia.org/wiki?curid=3781288", "title": "An Se-bok", "text": "Carriera.\nRappresent\u00f2 la sua nazione ai mondiali di Inghilterra del 1966. Gioc\u00f2 anche per l'Amrokgang Sports Club."}
{"id": "3781290", "revid": "599013", "url": "https://it.wikipedia.org/wiki?curid=3781290", "title": "Edenilson Leite", "text": ""}
{"id": "3781297", "revid": "110157", "url": "https://it.wikipedia.org/wiki?curid=3781297", "title": "Chiesa di Santa Cristina la Vetere", "text": "Santa Cristina la Vetere \u00e8 una chiesa arabo-normanna di Palermo. Il complesso \u00e8 ubicato nel cortile dei Pellegrini nell'area nord occidentale adiacente alla cattedrale.\nCulto di Santa Cristina.\nLa santa martire \u00e8 patrona della citt\u00e0 prima che si affermasse il culto di santa Rosalia.\nIl mausoleo per le spoglie di Santa Cristina provenienti da Bolsena \u00e8 costruito lungo le sponde del fiume Papireto, all'epoca naturale punto per l'approdo delle navi provenienti dal Tirreno.\nIl \u00abVicolo dei Pellegrini\u00bb costituiva un breve tratto della \u00abVia Francigena\u00bb che collega la Francia per giungere nei massimi luoghi sacri del cristianesimo: Gerusalemme, Roma e Santiago di Compostela. Nella fattispecie Palermo, con Messina, Trapani e Siracusa, ultimi baluardi continentali in Sicilia, sono collocate sulla direttrice che permette di unire l'Europa settentrionale col medio Oriente attraverso itinerari terrestri e collegamenti via mare.\nStoria.\nCostruita intorno al 1174, per volere dell'arcivescovo Gualtiero Offamilio, \u00e8 una delle pi\u00f9 antiche chiese di Palermo. La chiesetta \u00e8 affidata all'Ordine cistercense per qualche anno.\nL'edificio fu realizzato interamente in pietra di tufo ed ha la forma di un grande cubo, con pianta a croce greca.\nVi si accede dall'ingresso posto sul lato meridionale, ristrutturato nel 1500. Si tratta dell'unica facciata oggi fruibile, le altre tre sono state quasi interamente inglobate dagli edifici circostanti. All'interno, quattro pilastri reggono altrettanti archi a sesto acuto, che intersecandosi formano la volta centrale.\nDescrizione.\nInterno.\nTra le sobrie e austere architetture di robusti pilastri, possenti arcate di stile arabo normanno:\nMonastero.\nIl monastero \u00e8 cistercense.\nCripta.\nLa cripta \u00e8 costituita da un ipogeo per la tumulazione dei membri della Compagnia dei Rossi.\nOratorio dei Pellegrini.\nL'oratorio dei Pellegrini \u00e8 un luogo di culto del quartiere Monte di Piet\u00e0 o Seralcadi ubicato in via Matteo Bonello, angolo via Gioeni.\nIn passato l'edificio era direttamente collegato con la chiesa di Santa Cristina la Vetere tramite un apposito passaggio. La chiesa di San Giovanni alla Guilla della Commenda dei Cavalieri Gerosolimitani della Guilla fu costruita come luogo di culto al servizio dell'ospedale dei Pellegrini. L'insieme degli aggregati sono ubicati sul tratto superstite della via dei Pellegrini ovvero la porzione di Via Francigena adiacente alla cattedrale.\nDi origini cinquecentesche, l'ingresso presenta una sobria e lineare facciata probabilmente risalente all'epoca del restauro nel 1879. L'aula, caratterizzata dalla cornice settecentesca degli scanni, presenta all'interno della cappella destra, il brano di un affresco seicentesco raffigurante la \"Madonna col Bambino\" raffigurata con San Giovanni Battista. La controfacciata reca nella parte superiore l'affresco di Guglielmo Borremans, definito da una cornice in stucco a finto marmo, raffigurante \"Sara, Abramo e i tre Angeli\", opera risalente agli anni trenta del XVIII secolo.\nOESSH.\nLuoghi sacri di Sicilia custoditi dall'Ordine dei Cavalieri del Santo Sepolcro di Gerusalemme:\nChiese a vario titolo correlate all'\"Ordo Equestris Sancti Sepulcri Hierosolymitani\" (OESSH):"}
{"id": "3781298", "revid": "1305772", "url": "https://it.wikipedia.org/wiki?curid=3781298", "title": "Attilio Celant", "text": "Si laurea in Economia e Commercio alla \u201cSapienza\u201d Universit\u00e0 di Roma nel 1968. Dal 1969 al 1972 \u00e8 Redattore presso l'Istituto dell'Enciclopedia Italiana (Treccani) e dal 1972 al 2000 Responsabile della Sezione di Geografia e della Cartografia Tematica.\nDal 1971 \u00e8 docente universitario, dal 1972 assistente ordinario, dal 1982 professore associato, dal 1986 professore straordinario e dal 1989 ordinario.\nCelant \u00e8 stato Presidente dell'Associazione Alumni dei Laureati in Economia alla Sapienza - Universit\u00e0 di Roma, associazione che ha al suo interno alcuni tra i pi\u00f9 illustri rappresentanti dell\u2019\"intellighenzia\" economica italiana.\nAttivit\u00e0 scientifica.\nL'attivit\u00e0 scientifica si \u00e8 sviluppata su pi\u00f9 linee di ricerca. Ha affrontato temi di sviluppo regionale e di squilibri territoriali con particolare attenzione alla Questione meridionale; ha svolto ricerche sui paesi in via di sviluppo, in particolare sulla regione indiana e sull'area del Sahel. Ha affrontato temi di metodologia della geografia, dell'evoluzione del pensiero geografico e del ruolo degli strumenti quantitativi nella disciplina. Si \u00e8 occupato di problemi relativi allo sviluppo del turismo, alle connessioni con lo sviluppo economico e con il territorio. Ha trattato temi di commercio internazionale, con particolare attenzione ai fattori della competitivit\u00e0 del territorio.\nHa partecipato a numerosi Congressi Nazionali di Geografia, presentando contributi, svolgendo relazioni di base (nel 1986 a Torino) o invited paper (1996 a Trieste, per la tavola rotonda inaugurale).\nHa preso parte a numerosi Congressi internazionali di Geografia, presentando apprezzati contributi: Montr\u00e9al (1972), Mosca (1976), Tokyo (1980).\nInoltre, ha partecipato a convegni annuali dell'AAG (Association of American Geographers), della RSA (Regional Science Association), dell'AISRE (Associazione Italiana di Scienza regionali).\nAltre attivit\u00e0.\n\u00c8, inoltre, membro del Consiglio di Gestione del Centro Studi Americani e del Consiglio di Amministrazione della Societ\u00e0 Geografica Italiana."}
{"id": "3781299", "revid": "254059", "url": "https://it.wikipedia.org/wiki?curid=3781299", "title": "Sierra Tonante", "text": "Sierra Tonante era una montagna russa in legno situata nel parco divertimenti di Mirabilandia, nei pressi di Ravenna. Fu inaugurata nel 1992, anno di apertura del parco stesso, e rimase operativa fino al 2007. Fu costruita dall'ingegnere americano William Cobb, su progetto dello studio d'ingegneria tedesco Ingenieur B\u00fcro Stengel.\nAl suo posto, nel 2009, \u00e8 stato realizzato il launched coaster \"iSpeed\".\nStoria.\nNel panorama dei parchi divertimento italiani ed europei, \"Mirabilandia\" ha esibito per sedici stagioni l'unica montagna russa in legno esistita in Italia e, fino al 2001, la pi\u00f9 alta d'Europa nel suo genere.\nLa struttura, nei primi anni di vita del parco e fino al 1999, rappresent\u00f2 la stessa \"Mirabilandia\", soprattutto perch\u00e9 era un elemento che valorizzava fortemente lo skyline del parco. Per anni rimase l'unica attrazione degna di nota e, anche dopo la costruzione dell'altro imponente roller coaster, \"Katun\", avvenuta nel 2000, \"Sierra tonante\" continu\u00f2 a rappresentare l'emblema di \"Mirabilandia\" suscitando la curiosit\u00e0 di molti. Non essendosi mai vista una struttura tanto imponente concepita per il solo divertimento, era soggetta a visite da tutt'Europa. La sua rimozione equivalse praticamente alla rinuncia del proprio simbolo storico da parte del parco.\nIl nome dell'attrazione si ispirava al caratteristico rumore che produceva il treno viaggiando sulla struttura.\nCaratteristiche tecniche.\nL'ottovolante era alto 35 metri, con una lunghezza di circa 1000m. Raggiungeva la velocit\u00e0 di 100\u00a0km/h. A oggi, in Europa resta il terzo ottovolante in legno pi\u00f9 veloce mai costruito. Si trattava di uno dei sei progetti originali della ditta statunitense \"William Cobb\" e il progetto strutturale fu curato dallo studio d'ingegneria tedesco Ingenieur B\u00fcro Stengel GmbH; per questo, non aveva gemelli nel resto del mondo. Come progetto di \"roller coaster\" in legno era considerato dagli esperti un ottimo esempio di dosaggio delle accelerazioni verticali e laterali.\nErano presenti due treni; ogni treno era formato da 8 vagoni della capacit\u00e0 di 4 posti, disposti su due file, per un totale 32 posti. I due treni erano inizialmente entrambi di colore vermiglio fluorescente e, con la luce diretta del sole, risaltavano sul bianco della struttura in legno. A seguito di usura e decolorazione, nel 1997 furono riverniciati e distinti coi colori rosso e bianco.\nChiusura.\nLa continua esposizione del legno ad un clima umido d'inverno e secco d'estate compromise in parte l'originaria fluidit\u00e0 ed elasticit\u00e0 del percorso, rendendo necessari, negli ultimi anni di esercizio, elevati costi di manutenzione e continui controlli sempre pi\u00f9 frequenti per garantire la sicurezza. Nonostante i lavori di sistemazione, gli scossoni avvertiti dagli ospiti sul treno durante gli ultimi anni si avvicinavano al limite sopportabile, allontanandosi molto dagli standard di comfort. Per permettere all'attrazione di continuare a funzionare, allora, sarebbe stato necessario sostituire l'intero percorso metallico e anche buona parte dei tralicci che lo sostenevano: le fessure degli elementi lignei e le deformazioni (imbarcamenti) degli stessi, segnati dal tempo e dal clima dopo i 15 anni di attivit\u00e0, erano ormai visibili e non pi\u00f9 accettabili. La gestione decise, pertanto, di smantellarlo all'inizio del 2008, sostenendo che i costi di adeguamento sarebbero stati altissimi, quasi pari a quelli necessari per costruire una nuova grande attrazione."}
{"id": "3781300", "revid": "287204", "url": "https://it.wikipedia.org/wiki?curid=3781300", "title": "Bara per due", "text": "Bara per due (titolo originale \"I'll get you for this\") \u00e8 un romanzo giallo scritto da James Hadley Chase pubblicato nel 1958 in Italia, nella collana Il Giallo Mondadori.\nTrama.\nChester Cain \u00e8 un giocatore d'azzardo da poco arricchitosi con una fortunata vincita. In vacanza in hotel di lusso, viene qui accolto come una persona importante da tutto il personale. Il comportamento di queste persone sorprende non poco Chester. Il motivo di tale accoglienza verr\u00e0 presto svelato, portando Cain ad essere coinvolto in un intricatissimo omicidio politico."}
{"id": "3781303", "revid": "13102", "url": "https://it.wikipedia.org/wiki?curid=3781303", "title": "Domenico Troili", "text": "Biografia.\nDomenico Troili \u00e8 stato un abate dell'ordine dei gesuiti che ha ricoperto l'incarico di custode della biblioteca della famiglia regnante d'Este a Modena ed \u00e8 riconosciuto come la prima persona che ha documentato la caduta di un meteorite, nel 1766.\nLa meteorite di Albareto.\nDomenico Troili \u00e8 autore del trattato dal titolo \"Della caduta di un sasso dall'aria\" nel quale descrive la caduta di un meteorite avvenuta ad Albareto nel 1766. Questo trattato, oggi conservato presso la Biblioteca Estense di Modena, \u00e8 dedicato alle Principesse Benedetta ed Amalia, figlie del Duca Rinaldo I e sorelle del Duca Francesco III ed \u00e8 considerato la pi\u00f9 antica cronaca dell'impatto di una meteorite.\nOltre a descrivere il fenomeno Troili esamin\u00f2 accuratamente il meteorite, oggi conservato presso il museo del Dipartimento di Scienze della Terra di Modena Gemma 1786, notando grani di un minerale simile all'ottone che chiam\u00f2 \"marchesita\" e che a lungo si pens\u00f2 essere Pirite (FeS2). Nel 1862 il mineralogista tedesco Gustav Rose analizz\u00f2 la composizione di questo minerale e ne determin\u00f2 una formula chimica diversa: FeS. Rose chiam\u00f2 questo nuovo minerale Troilite in onore di Domenico Troili."}
{"id": "3781304", "revid": "1573940", "url": "https://it.wikipedia.org/wiki?curid=3781304", "title": "Lepomis auritus", "text": "Lepomis auritus ) \u00e8 un pesce osseo d'acqua dolce della famiglia Centrarchidae.\nDescrizione.\n\u00c8 molto simile al persico sole comune in Europa, si pu\u00f2 distinguere facilmente per avere sul bordo dell'opercolo una sporgenza piuttosto sviluppata con una macchia nera all'apice mentre nel persico sole la macchia \u00e8 rossa ed ha un bordo chiaro.\nRaggiunge i 30\u00a0cm di lunghezza ma la misura media \u00e8 attorno ai 10.\nBiologia.\nAlimentazione.\nSi nutre di invertebrati acquatici: insetti caduti in acqua gli adulti e larve bentoniche i giovanili.\nDistribuzione e habitat.\nQuesta specie, come tutti i Centrarchidae, \u00e8 originaria dell'America settentrionale, pi\u00f9 precisamente della costa atlantica. \u00c8 stato introdotto in vari paesi ma pare che non si sia naturalizzato in Europa.\nVive di solito in ruscelli e piccoli fiumi con fondali di roccia o sabbia, e nella zona costiera ricca di vegetazione dei laghi.\nPesca.\nSolo sportiva e perlopi\u00f9 occasionale."}
{"id": "3781310", "revid": "126257", "url": "https://it.wikipedia.org/wiki?curid=3781310", "title": "Auto China", "text": ""}
{"id": "3781315", "revid": "287204", "url": "https://it.wikipedia.org/wiki?curid=3781315", "title": "Charovice", "text": ""}
{"id": "3781339", "revid": "642242", "url": "https://it.wikipedia.org/wiki?curid=3781339", "title": "Xavier Pascual (allenatore di pallacanestro)", "text": ""}
{"id": "3781341", "revid": "642242", "url": "https://it.wikipedia.org/wiki?curid=3781341", "title": "Xavier Pascual (allenatore di pallamano)", "text": ""}
{"id": "3781345", "revid": "110157", "url": "https://it.wikipedia.org/wiki?curid=3781345", "title": "Serbske Nowiny", "text": "Serbske Nowiny \u00e8 un quotidiano tedesco in lingua lusaziana superiore (o sorabo superiore), edito a Bautzen dalla casa editrice della \"Domowina\", associazione che riunisce le associazioni culturali sorabe. \u00c8 l'unico quotidiano in questa lingua.\nStoria.\nFu fondato come settimanale nel 1842, col nome \"Tyd\u017aenska nowina - Serbske pow\u011bs\u0107e za hornich \u0141u\u017ei\u010danow\". Dodici anni dopo prese l'attuale nome, e dal 1921 fu trasformato in quotidiano. Durante il Terzo Reich fu dapprima limitato, poi chiuso (nel 1937).\nIl 6 luglio 1947 riapparve col nome di \"Nowa doba\", dapprima come settimanale, poi come bisettimanale (dall'ottobre 1947), poi come trisettimanale (dal luglio 1948), ed infine come quotidiano (dal 1\u00ba ottobre 1955), nonostante le limitazioni imposte dalla DDR.\nNel 1989 riprese il vecchio nome.\n\u00c8 membro di Internationale Medienhilfe e dell'associazione dei quotidiani in lingua minoritaria e regionale (MIDAS)"}
{"id": "3781347", "revid": "122878240", "url": "https://it.wikipedia.org/wiki?curid=3781347", "title": "Rustici di Montalcino", "text": "I rustici di Montalcino sono un prodotto dolciario tipico delle provincia di Siena, in particolare del comune di Montalcino. Si tratta di biscotti secchi dalla consistenza particolarmente friabile, con un particolare sapore di mandorla e scorza di limone, che vengono solitamente gustati con l'accompagnamento di vini dolci tipicamente toscani, quali Vin Santo o Moscadello di Montalcino.\nPreparazione.\nI biscotti sono prodotti partendo da un impasto di uova, farina, miele e mandorle tritate. Una volta effettuata la disposizione dell'impasto sulla teglia viene aggiunto l'aroma di limone che conferisce il caratteristico sapore; successivamente vengono cotti al forno ad una temperatura di 175\u00b0/185\u00a0\u00b0C."}
{"id": "3781350", "revid": "599013", "url": "https://it.wikipedia.org/wiki?curid=3781350", "title": "Vladim\u00edr Kinder", "text": ""}
{"id": "3781352", "revid": "1272592", "url": "https://it.wikipedia.org/wiki?curid=3781352", "title": "Bruno Amoroso", "text": "Biografia.\nCarriera accademica.\nNato a Roma da genitori abruzzesi originari di Rapino (CH) Bruno Amoroso si \u00e8 laureato in economia all'Universit\u00e0 La Sapienza di Roma, sotto la guida di Federico Caff\u00e8. Dopo un breve periodo di ricerca in Italia sotto la guida di Franco Archibugi presso il \"Centro di studi e piani economici\", si trasfer\u00ec in Danimarca, anche per usufruire di una maggiore libert\u00e0 per la propria vita privata.\nNegli anni dal 1970 al 1972 \u00e8 stato ricercatore e docente all'Universit\u00e0 di Copenaghen. Dal 1972 al 2007 ha insegnato all'Universit\u00e0 di Roskilde, in Danimarca, dove ha ricoperto la cattedra Jean Monnet, presso la quale \u00e8 stato professore emerito. Ha collaborato anche con il Centro studi Eurispes di Roma.\nAmoroso \u00e8 stato docente all'International University Bac Ha di Hanoi, nel Vietnam. \u00c8 stato visiting professor in vari atenei, tra cui l'Universit\u00e0 della Calabria, la Sapienza di Roma, l'At\u0131l\u0131m \u00dcniversitesi di Ankara, l'Universit\u00e0 di Bari.\nIncarichi.\n\u00c8 stato fondatore e presidente del \"Centro studi Federico Caff\u00e8\" dell'Universit\u00e0 di Roskilde e condirettore della rivista italo-canadese \"Interculture\". \u00c8 stato membro del consiglio di amministrazione del FEMISE-\"Forum Eurom\u00e9diterran\u00e9en des Instituts de Sciences \u00c9conomiques\", e coordinatore del comitato scientifico dell'italiana \"Fondazione per l'internazionalizzazione dell'impresa sociale\" (Italy). Ha fatto parte, inoltre, del comitato scientifico \"FLARE Network\" (Freedom, Legality and Rights in Europe), la rete internazionale per la lotta alla criminalit\u00e0 e alla corruzione; \u00e8 stato membro ed esperto di DIESIS (Bruxelles) organizzazione non profit dedicata allo sviluppo dell'economia sociale, nelle forme cooperative, di impresa sociale, e di impresa autogestita dai lavoratori, attraverso attivit\u00e0 di supporto, consulenza e valutazione dei progetti.\n\u00c8 stato decano della Facolt\u00e0 di \"Mondiality\", all'Universit\u00e0 del Bene comune (Bruxelles-Roskilde-Roma), fondata da Riccardo Petrella, nonch\u00e9 membro del comitato scientifico del progetto WISE dell'Unione europea e direttore del Progetto Mediterraneo promosso dal CNEL (1991\u20132001).\n\u00c8 stato collaboratore occasionale de \"il manifesto\".\n\u00c8 scomparso a Copenaghen il 20 gennaio 2017 dopo una lunga malattia, che non gli ha impedito tuttavia di lavorare, viaggiare e scherzare fino alla fine dei suoi giorni. Poco prima di morire, aveva pubblicato il suo ultimo libro, \" Memorie di un intruso\", una sorta di biografia in cui narra le vicende della propria vita. Il libro fu presentato a Roma in Campidoglio da Luciana Castellina e Stefano Fassina."}
{"id": "3781355", "revid": "767487", "url": "https://it.wikipedia.org/wiki?curid=3781355", "title": "Marina Lima", "text": "Viene considerata una delle maggiori cantanti rock del suo Paese.\nBiografia.\nNata in Brasile , ma trasferitasi piccolissima con la famiglia negli Stati Uniti, a Washington, dove \u00e8 rimasta fino all'et\u00e0 di 22 anni, Marina Lima ha imparato l'inglese prima del portoghese. Ha cominciato a occuparsi di musica appena ritornata in Brasile, intenzionata a diventare autrice, prendendo nel contempo lezioni di chitarra e altri strumenti. Decisivo per lei \u00e8 stato l'incontro con Gal Costa, che rimasta impressionata da una sua composizione (\"Meu Doce Amor\") l'ha poi messa in repertorio. Guadagnatasi cos\u00ec l'attenzione del pubblico, Marina Lima si \u00e8 convinta a proporsi come interprete delle proprie canzoni, e nel 1979 \u00e8 uscito il suo primo album, dove gi\u00e0 \u00e8 possibile riconoscere quel particolare sound tra pop e rock che sar\u00e0 tipico della sua carriera. La consacrazione \u00e8 arrivata poi nel 1984 con \"Fullgas\", canzone contenuta nell'omonimo album, grande successo in patria. Nel 1993 Marina Lima ha raggiunto l'apice della popolarit\u00e0 con \"O Chamado\", un album bilingue (portoghese e inglese) che verr\u00e0 distribuito anche negli Stati Uniti, lanciandola cos\u00ec a livello mondiale. Sennonch\u00e9, gi\u00e0 l'anno successivo, per Marina Lima \u00e8 iniziato un periodo difficile, condizionato da un problema alle corde vocali (che ha fatto temere per la sua voce, anche a causa di un errore medico in sede di trattamento) cui si \u00e8 poi aggiunta una profonda depressione (come ha rivelato la cantante, la crisi era esplosa in seguito alla morte del padre e alla contemporanea rottura del legame con la propria compagna). Lo straordinario successo del CD \"Acustico MTV\", inciso nel 2003 e risultato il pi\u00f9 venduto dell'anno in Brasile, ha aperto la strada alla ritrovata serenit\u00e0 dell'artista, la quale ha poi pubblicato altri due fortunati album (nel 2006 e nel 2011). Nel 2018, dopo una pausa durata sette anni, ha inciso un nuovo CD, \"Novas Fam\u00edlias\", contenente canzoni di genere funk carioca.\nMarina Lima nel 1987 \u00e8 apparsa nel film \"Radio Pirata\"."}
{"id": "3781357", "revid": "2176460", "url": "https://it.wikipedia.org/wiki?curid=3781357", "title": "Guinness (famiglia)", "text": "La famiglia Guinness \u00e8 una vasta famiglia aristocratica irlandese protestante nota per le realizzazioni nella produzione della birra e per le attivit\u00e0 nei settori bancari, politici e religiosi. Sono particolarmente conosciuti presso il grande pubblico per la produzione del dry stout, birra Guinness.\nQuattro membri della famiglia in successione sono stati rappresentanti presso il Parlamento del Regno Unito della circoscrizione di Southend, che divenne popolarmente nota come \"Guinness-on-Sea\".\nIl \"ramo bancario\" Guinnesses discende da Samuel (1727-95) che si insedi\u00f2 come battiloro a Dublino nel 1750, e da suo figlio Richard (1755-1830), un avvocato di Dublino."}
{"id": "3781360", "revid": "287204", "url": "https://it.wikipedia.org/wiki?curid=3781360", "title": "Xavier Pascual", "text": ""}
{"id": "3781365", "revid": "45349830", "url": "https://it.wikipedia.org/wiki?curid=3781365", "title": "Castelvecchi editore", "text": ""}
{"id": "3781370", "revid": "124808", "url": "https://it.wikipedia.org/wiki?curid=3781370", "title": "Il male", "text": ""}
{"id": "3781376", "revid": "287204", "url": "https://it.wikipedia.org/wiki?curid=3781376", "title": "Chmelna", "text": ""}
{"id": "3781380", "revid": "247222", "url": "https://it.wikipedia.org/wiki?curid=3781380", "title": "Il Nuovo Male", "text": ""}
{"id": "3781391", "revid": "117839639", "url": "https://it.wikipedia.org/wiki?curid=3781391", "title": "Canzone al Metauro", "text": "La Canzone al Metauro \u00e8 una composizione poetica di Torquato Tasso.\nLa \"Canzone al Metauro\", che \u00e8 tratta dalle \"Rime\" e che segna il punto forse pi\u00f9 alto della lirica tassiana, fu concepita nell'estate del 1578, durante il soggiorno del poeta a Fermignano, presso Urbino, ospite dell'amico Federico Bonaventura. Fuggitivo per la seconda volta da Ferrara, Tasso sperava allora ardentemente d'essere preso al servizio del duca urbinate Francesco Maria della Rovere; e in quella sosta piena di incertezza la campagna marchigiana gli sugger\u00ec un componimento di grande fascino, dove il tema encomiastico dell'esordio e la successiva, convenzionale protesta contro la fortuna crudele cedono presto al prepotente affiorare dell'io soggettivo del poeta, che lamenta la propria triste condizione di esule e ricorda alcune tappe della propria tormentata biografia (il brusco distacco dalla madre, le peregrinazioni di corte in corte, la povert\u00e0 e la morte del padre Bernardo). Nella \"Canzone al Metauro\", secondo F. Erspamer, \" l'angoscia personale si confonde con quella generale, a esprimere un'alienazione e un malessere storici\"; in essa \" attraverso i temi dell'esilio, della fuga e della tragicit\u00e0 del vivere, un'esperienza fortemente autobiografica riesce a diventare esemplare\"\nLa canzone \u00e8 composta da tre strofe in endecasillabi e settenari. La fronte di ciascuna strofa ha due piedi aBC, aBC; la sirma presenta due volte lo schema CDEe, DFGGFHHFII.\nTrama della canzone.\nTasso si ferma su un fiume, il Metauro delle Marche, dove riflette sulle sua triste condizione da fuggitivo. Egli esalta le qualit\u00e0 del fiume, rigoglioso e circondato da graziosi alberi verdi. In particolare una quercia, albero dello stemma della famiglia dei Della Rovere, attrae l'attenzione del poeta il quale, ritenendosi bersagliato dalla cattiva sorte e dalla dea Fortuna in particolare, vorrebbe essere seppellito in mezzo alle sue foglie. Dopo aver riepilogato le tappe pi\u00f9 infelici della sua vita da quando si \u00e8 recato presso la corte di Alfonso II d'Este alla fuga presso le Marche, Tasso ricorda piangente l'affetto dolce che aveva la propria madre per lui quando era fanciullo. I dolci baci, le languide carezze e la morte per malattia sono solo un fosco ricordo e lo stesso accade con il padre, uomo tutto d'un pezzo, ma che Tasso ricorda sempre con rimorso. Al termine della canzone Torquato Tasso intende narrare in maniera dettagliata ci\u00f2 che lo turba, ma s'interrompe.\nAnalisi del testo.\nLe \"Rime\" tassiane pi\u00f9 apprezzate sono quelle in cui il poeta canta liricamente la propria vita. \u00c8 ci\u00f2 che accade in questa canzone incompiuta, che gi\u00e0 i lettori del tardo Cinquecento consideravano un capolavoro per la diretta effusione degli affetti che il poeta ha travasato nei versi. Non mancano neppure qui gli spunti cortigiani, come avviene per esempio ai vv. 7-9 con l'iperbolica rappresentazione della Quercia, i cui rami si distendono su monti e mari, a suggerire la potenza dei duchi di Urbino; l'esordio della canzone \u00e8 ricco di simili spunti elogiativi (figlio piccolo, s\u00ec ma glorioso, v.2; cortesi...sponde, v.5; ombra...ospital, v.11; gentil riposo e sede, v.12). Ma questi elementi vengono riequilibrati nella meditazione autobiografica che si snoda a partire dal v.21.\nColpisce l'insistenza con la quale Tasso si dice incalzato dalla sorte avversa, spietata nel tendergli agguati da cui appunto spera salvezza grazie alla protezione del signore do Urbino. All'implicita epicizzazione della propria vicenda di vittima della fortuna, si sovrappongono gli accenti, tra il commosso e il drammatico, con cui il poeta ricorda la tragica esperienza del distacco dalla madre, qui rievocata con desolata intensit\u00e0. La canzone trova il suggello nel verso finale (a me versato il mio dolor sia tutto), che suona come un singhiozzo o un'epigrafe, per esprimere la certezza di un destino di dolore e il sentimento dell'amara rassegnazione (o di stoica accettazione) di fronte al fato.\nLa dolente meditazione si serve di uno stile magniloquente, intonato a quel \"sublime\" che informa anche la \"Gerusalemme liberata\". Non a caso prevalgono gli austeri endecasillabi, rispetto ai pi\u00f9 morbidi e musicali settenari; frequenti enjambements (per esempio \"non niega/ ...riposo\", v.11-12; \"cruda /e cieca d\u00e8a\", vv.14-15) spezzano il ritmo lirico, sottolineando i momenti pi\u00f9 meditativi o l'addensarsi dei concetti; anafore in funzione enfatizzante sono presenti qua e l\u00e0, come ai vv. 45-46 con due significati di \"amarezza\" prima e \"fanciullezza\" poi. Il lessico \u00e8 rivestito di una patina aulica, con impiego sistematico di latinismi (chiaro, aure, egra), termini letterari (m'appiatt\u00ec, risalda) e citazioni (con sospir mi rimembra), perifrasi eloquenti (per designare per esempio la Fortuna: cruda / e cieca d\u00e8a, vv. 14-15; ingiusta e ria, v. 24). Un intero verso petrarchesco (il gi\u00e0 menzionato \" con sospir mi rimembra\", v. 34) viene con naturalezza incastonato entro il discorso poetico. Impreziosiscono il dettato chiasmi (egro e morto / la tomba e il letto, vv. 56-58), antitesi (piccolo / glorios, v.2; sepolcro / cuna, v.28) e altre figure retoriche, come l'ipallage aggettivale \" per solingo calle/ notturno\" (vv.17-18)."}
{"id": "3781394", "revid": "95638678", "url": "https://it.wikipedia.org/wiki?curid=3781394", "title": "Luciano Stella", "text": ""}
{"id": "3781402", "revid": "123679805", "url": "https://it.wikipedia.org/wiki?curid=3781402", "title": "Kolokol", "text": "Kolokol (, La campana) fu una rivista in lingua russa fondata a Londra da Aleksandr Herzen e Nikolaj Ogar\u00ebv.\nStoria.\nIl primo numero apparve il 1\u00ba luglio 1857 come supplemento mensile dell'annuario \u00ab Poljarnaja zvezda \u00bb, (\u041f\u043e\u043b\u044f\u0440\u043d\u0430\u044f \u0437\u0432\u0435\u0437\u0434\u0430, Stella polare) fondato da Herzen nel 1855. \"Kolokol\", che dal 1858 fu pubblicato con cadenza settimanale, esprimeva le idee politiche liberali dei due fondatori.\nLe pubblicazioni del \u00ab Kolokol \u00bb, che rimasero sempre vietate in Russia, cessarono il 1\u00ba luglio 1867 con il 245\u00b0 numero e 2002 pagine complessivamente stampate. Dal 1\u00ba gennaio al 15 giugno 1868 il \u00ab Kolokol \u00bb riapparve in lingua francese, pubblicando complessivamente 15 numeri. Infine, poco dopo la morte di Herzen, dal 2 aprile al 9 maggio 1870 furono pubblicati sei numeri di un nuovo \u00ab Kolokol \u00bb, a cura di Sergej Ne\u010daev. Le divergenze tra Ne\u010daev e Ogar\u00ebv causarono la precoce scomparsa del settimanale.\nL'epigrafe del Kolokol era il motto \u00ab Vivos voco! \u00bb (Chiamo i vivi!), tratto da \"Das Lied von der Glocke\" (Il canto della campana) di Schiller:\nun appello alle forze vive della nazione russa perch\u00e9, come veniva scritto nel primo numero, fossero partecipi di un programma di riforme formulato in tre punti: la liberazione di tutto il popolo russo dalla censura, la liberazione dei contadini dalla servit\u00f9 e la liberazione delle classi non nobili dalle punizioni corporali.\nNel secondo numero del 1\u00ba agosto 1857 apparve l'articolo \"Rivoluzione in Russia\", nel quale Herzen mostrava di concordare con l'opinione recentemente espressa alla nobilt\u00e0 russa da Alessandro II, impegnato a persuaderla della necessit\u00e0 di introdurre qualche riforma liberale: \u00ab meglio che le trasformazioni avvengano dall'alto, piuttosto che dal basso \u00bb - aveva dichiarato lo zar.\nHerzen portava l'esempio del Piemonte. Fino al 1847 era stato un regno reazionario con \u00ab un governo gesuitico e inquisitoriale, senza alcuna libert\u00e0 e anzi con una polizia politica, con una terribile censura civile e religiosa che uccideva ogni attivit\u00e0 mentale \u00bb. In pochi anni \u00ab il Piemonte non lo si riconosce pi\u00f9 \u00bb, perch\u00e9 vi vige una \u00ab vita nuova, raddoppiata, visi aperti, attivit\u00e0 \u00bb, ottenuta con \u00ab una serie di concessioni all'opinione pubblica da parte del governo \u00bb. Era la strada che Herzen si augurava che anche la Russia percorresse, preferendo egli \u00ab con tutto l'animo la via del pacifico sviluppo umano a quella dello sviluppo sanguinoso \u00bb della rivoluzione.\nA tale moderato liberalismo, il \u00ab Kolokol \u00bb un\u00ec la sistematica denuncia di ogni scandalo politico, finanziario e amministrativo commesso in Russia del quale fosse venuto a conoscenza grazie alla collaborazione di anonimi lettori spesso annidati nella pubblica amministrazione russa, riscuotendo un tale successo da dover pubblicare, a partire dall'ottobre del 1859, un supplemento, il \u00ab Pod sud \u00bb (Sotto processo), unicamente dedicato alla rivelazione di quegli scandali che in patria rimanevano coperti dalla censura.\nIl \u00ab Kolokol \u00bb salut\u00f2 con molta soddisfazione le notizie sui primi progetti di liberazione dei contadini. Era per\u00f2 una liberazione senza terra e il destino della riforma era inizialmente nelle mani dei comitati nobiliari convocati allo scopo, che in maggioranza erano contrari o ponevano condizioni molto gravose per i contadini. Successivamente i progetti furono avocati dalla burocrazia centrale che acceler\u00f2 la riforma, mantenendo per\u00f2 la condizione del riscatto della terra, e il \u00ab Kolokol \u00bb scrisse, il 1\u00ba novembre 1860, che il riscatto era giustificato dalla necessit\u00e0: \u00ab dare ai nobili un riscatto per la terra risulta pi\u00f9 a buon mercato per i contadini che non una rivolta, e per i nobili dare le terre che considerano giustamente come proprie con un piccolissimo riscatto \u00e8 pi\u00f9 vantaggioso che non perire in una rivolta contadina \u00bb.\nIl riscatto imposto ai contadini fu per\u00f2 pesante e l'appoggio alla riforma dato dal settimanale gli cre\u00f2 nemici tanto tra i reazionari quanto tra i radicali. Alla notizia del manifesto che il 19 febbraio 1861 annunciava l'emancipazione dei contadini, Herzen brind\u00f2 allo \u00ab zar liberatore \u00bb e con l'articolo \"Very dangerous!!!\" Herzen attacc\u00f2 i democratici radicali del \u00ab Sovremennik \u00bb, che non si facevano illusioni sulla reale portata della riforma, e segnatamente \u010cerny\u0161evskij e Dobroljubov, che egli assimil\u00f2 ai \"petra\u0161evcy\": \u00ab i nostri biliosi possono col loro tono spingere un angelo alla rissa e un santo alla maledizione. Esagerano tutto al mondo con un tale \"aplomb\" [...] che non c'\u00e8 modo di sopportarli \u00bb.\nIl \u00ab Kolokol \u00bb continu\u00f2 nei suoi tentativi di strappare qualche concessione in termini liberali appoggiando la richiesta, che si era diffusa in Russia ed era stata fatta propria dal foglio clandestino \u00ab Velikoruss \u00bb, della convocazione di un'assemblea nazionale, uno \"Zemskij sobor\", in cui fossero rappresentate tutte le classi sociali, nobili, clero, contadini, mercanti, borghesi e \u00ab la gente d'ogni appellazione \u00bb. L'8 maggio 1862 fu cos\u00ec pubblicata una lettera aperta ad Alessandro II di P\u00ebtr A. Mart'janov, un servo liberato che credeva sinceramente che lo zar fosse dalla parte de popolo e gli chiedeva di convocare uno \"Zemskij sobor\" che portasse a un'effettiva liberazione dei contadini dai nobili. Mart'janov fu arrestato l'anno seguente al suo ritorno in Russia e mor\u00ec in carcere nel 1865."}
{"id": "3781407", "revid": "1965277", "url": "https://it.wikipedia.org/wiki?curid=3781407", "title": "Jean Zul\u00e9ma Amussat", "text": "Attivit\u00e0 clinica.\nTra i suoi interessi principali vi furono il trattamento dei restringimenti dell'uretra, il cateterismo della vescica urinaria e la realizzazione di ani e vagine artificiali. Port\u00f2 inoltre importanti innovazioni nel trattamento della malattia emorroidale e nell'emostasi in caso di torsione del testicolo."}
{"id": "3781414", "revid": "486946", "url": "https://it.wikipedia.org/wiki?curid=3781414", "title": "Aleksandr Herzen", "text": ""}
{"id": "3781424", "revid": "686669", "url": "https://it.wikipedia.org/wiki?curid=3781424", "title": "GSC 03549-02811 A b", "text": ""}
{"id": "3781427", "revid": "106456", "url": "https://it.wikipedia.org/wiki?curid=3781427", "title": "Marc Amsler", "text": "Fu professore di oculistica a Zurigo e Losanna.\n\u00c8 ricordato principalmente per i suoi studi sul distacco della retina e sulle malattie della macula. Per la diagnosi di queste ultime elabor\u00f2 una peculiare prova."}
{"id": "3781442", "revid": "93556", "url": "https://it.wikipedia.org/wiki?curid=3781442", "title": "Eloy Alfaro", "text": " \nBiografia.\nDivenne uno dei pi\u00f9 forti oppositori del pro-cattolico conservatore e presidente Gabriel Garc\u00eda Moreno. Per aver avuto un ruolo centrale nella rivoluzione liberale del 1895 e per aver combattuto il conservatorismo per quasi 30 anni, \u00e8 conosciuto come il \"Viejo Luchador\" (vecchio lottatore).\nIl suo operato \u00e8 stato particolarmente importante per l'unit\u00e0 nazionale e l'integrit\u00e0 dei confini dell'Ecuador, per la modernizzazione della societ\u00e0 ecuadoriana, attraverso l'introduzione di nuove idee, per l'educazione, e per i sistemi di trasporto pubblico e di comunicazione. Ha completato l'opera ingegneristica della ferrovia Transandina che collega Guayaquil a Quito. Il Collegio militare ecuadoriano dell'esercito porta il suo nome, cos\u00ec come la nave ammiraglia della marina dell'Ecuador, inoltre, istitu\u00ec la libert\u00e0 di parola e il laicismo. La sua effigie \u00e8 apparsa sulla moneta ecuadoriana da 50 centesimi emessa nel 2000.\nDopo la fine del suo mandato, durante la presidenza di Emilio Carmona fu esiliato a Panama per aver criticato e organizzato rivolte contro il governo; tornato in Ecuador il 4 gennaio 1912 per cercare un dialogo con il governo, fu incarcerato dal generale Guti\u00e9rrez. Pochi giorni dopo, il 28 gennaio, una folla di stampo cattolico-conservatore contraria alle idee trasformiste di Alfaro, prelev\u00f2 lui e il suo gruppo e con un atto di feroce barbarie lo massacr\u00f2 dando poi fuoco al suo corpo.\nFu membro della massoneria.\nAd oltre un secolo dalla sua morte, Eloy Alfaro \u00e8 ancora considerato uno dei pi\u00f9 influenti personaggi della storia ecuadoriana. In suo nome opera il gruppo semi-clandestino \u00a1Alfaro Vive, Carajo!.\nOnorificenze.\nCome Presidente dell'Ecuador:"}
{"id": "3781448", "revid": "287204", "url": "https://it.wikipedia.org/wiki?curid=3781448", "title": "Palazzo Municipale (Castel Goffredo)", "text": "Il Palazzo Municipale (o Palazzo della Ragione) e Loggia della Magnifica Comunit\u00e0 si trovano in piazza Mazzini a Castel Goffredo, in provincia di Mantova. \u00c8 sede del comune.\nStoria.\nL'antico palazzo di propriet\u00e0 comunale (\"domus Comunis\") (o Palazzo del Vicario) era sistemato sul fianco destro della torre civica nell'antica Piazza del Ponte dell'Olmo; risulta essere presente sin dal 1337, quando Castel Goffredo, con atto pubblico del notaio Giacomino Gandolfi, si mise sotto la protezione di Luigi Gonzaga, primo capitano del popolo di Mantova. \nQuesto edificio venne ceduto nel 1480, passando in propriet\u00e0 a Ludovico Gonzaga, vescovo di Mantova e marchese di Castel Goffredo, che intendeva farne la sua residenza. \u00c8 pertanto possibile ipotizzare che l'attuale struttura sia stata edificata successivamente alla predetta cessione. Ogni anno si riuniva nella casa la vicinia generale che, composta da tutti i capi famiglia, nominava il Consiglio che doveva accudire agli incarichi di pubblico servizio.\nDurante il corso degli anni ha subito diversi restauri sia interni che esterni.\nDescrizione.\nIl prospetto principale, pi\u00f9 antico, che si affaccia su piazza Mazzini, \u00e8 in stile neoclassico.\nAl pian terreno \u00e8 sistemata la \u201cLoggia delle grida\u201d o \"Loggia della Magnifica Comunit\u00e0\" dove si riuniva la vicinia. Una lapide commemorativa posta sulla destra dell'ingresso ricorda la battaglia di Solferino del 24 giugno 1859 e il maresciallo francese Fran\u00e7ois Certain de Canrobert. \nAl primo piano si aprono quattro finestre con balcone centrale. La sala consiliare, dal soffitto affrescato (1850) recentemente restaurato, nell'Ottocento ospitava il teatro comunale della citt\u00e0.\nAll'interno, in stile moderno, \u00e8 collocata una scultura in ferro dello scultore mantovano Ferruccio Bolognesi (1924-2002) rappresentante i personaggi dell'Eneide di Virgilio che, secondo alcuni studiosi, nacque nel territorio castellano. \nRaccolta comunale d'arte.\nNella sala consiliare trova esposizione la raccolta d'arte, con opere rappresentanti Castel Goffredo nel Novecento.\n\u00c8 presente anche un'ara votiva in marmo di un periodo compreso tra il I secolo a.C. ed il I secolo d.C. dedicata a Mercurio rinvenuta alla fine del 1900 in frazione Poiano e riportante la seguente iscrizione: \"L.V.I. / MERCUR / V.S.L.M.\""}
{"id": "3781465", "revid": "45350925", "url": "https://it.wikipedia.org/wiki?curid=3781465", "title": "Il bolognese", "text": ""}
{"id": "3781479", "revid": "1926649", "url": "https://it.wikipedia.org/wiki?curid=3781479", "title": "Profesionalen Futbolen Klub Ludogorec 1945", "text": "Il Profesionalen Futbolen Klub Ludogorec 1945 (in bulgaro \u041f\u0440\u043e\u0444\u0435\u0441\u0438\u043e\u043d\u0430\u043b\u0435\u043d \u0424\u0443\u0442\u0431\u043e\u043b\u0435\u043d \u041a\u043b\u0443\u0431 \u041b\u0443\u0434\u043e\u0433\u043e\u0440\u0435\u0446 1945), meglio noto come Ludogorec (traslitterazione anglosassone: \"Ludogorets\"), \u00e8 una societ\u00e0 calcistica bulgara con sede nella citt\u00e0 di Razgrad. Milita nella P\u0103rva liga, la massima divisione del campionato bulgaro di calcio, e disputa le partite interne nella Ludogorec Arena di Razgrad (10 422 posti).\nFondata nel 2001, ha esordito in massima serie nel 2011-2012, ottenendo in quella stagione un risultato storico: fu la prima squadra bulgara, seconda al mondo, a conseguire il \"treble\" vincendo campionato (da neopromossa, impresa riuscita prima di allora in Bulgaria solo al ), coppa e supercoppa nazionale. Da allora si \u00e8 affermata come una delle squadre egemoni del panorama nazionale, vincendo 10 campionati bulgari (tutti consecutivamente), 2 Coppe di Bulgaria e 4 Supercoppe di Bulgaria.\nHa esordito nelle coppe europee prendendo parte alla UEFA Champions League 2012-2013. \u00c8 stata la seconda squadra bulgara a qualificarsi per la fase a gironi della UEFA Champions League, nel 2014-2015, mentre nella stagione precedente aveva raggiunto gli ottavi di finale di Europa League.\nLa squadra riserve del club si chiama Ludogorec II ed \u00e8 attiva dal 2015.\nStoria.\nIl primo club di Razgrad fu fondato nel 1945, alla fine della seconda guerra mondiale e agli albori del regime comunista. Il sodalizio non riscosse successi di rilievo, non sollevandosi mai dalle serie inferiori. Negli anni '90 del XX secolo assunse il nome di \"Antibiotic\", ma le sue finanze peggiorarono irrimediabilmente, liquidando ogni attivit\u00e0 fuori dal settore giovanile come \"Razgrad 2000\".\nUn nuovo club fu quindi fondato nel 2001 su iniziativa di Aleksandar Aleksandrov e Vladimir Dimitrov e nel 2002 acquis\u00ec i ragazzi del \"Razgrad 2000\". Nel 2005 il club riusc\u00ec ad approdare in terza divisione. Nel 2006 la societ\u00e0 del \"Razgrad 2000\" giunse al completo fallimento e fu dissolta. Il nuovo club ne pot\u00e9 dunque rilevarne pienamente i diritti e la storia e adott\u00f2 il nome \"Profesionalen Futbolen Klub Ludogorec 1945\", vecchio nome del Razgrad. La prima promozione nella massima divisione bulgara arriv\u00f2 al termine della stagione 2010-2011, quando il club si piazz\u00f2 primo nel girone est della seconda serie bulgara.\nIl 16 maggio 2012 il club vinse il suo primo trofeo nazionale, la Coppa di Bulgaria, battendo il Lokomotiv Plovdiv in finale. Sempre nella stagione 2011-2012, alla sua prima annata in massima serie, il Ludogorec vinse contro tutti i pronostici il titolo, concludendo la stagione con un punto di vantaggio rispetto al CSKA Sofia grazie alla vittoria per 1-0 ottenuta contro quest'ultima all'ultima giornata. La vittoria permise alla squadra di Razgrad di sorpassare proprio il CSKA in classifica. L'11 luglio 2012 il Ludogorets complet\u00f2 il \"treble\" nazionale (impresa mai riuscita sino ad allora ad un club bulgaro) conquistando anche la Supercoppa di Bulgaria, vinta battendo per 3-1 il Lokomotiv Plovdiv. Grazie alla vittoria in campionato il Ludogorec partecip\u00f2 alla UEFA Champions League 2012-2013, dove fu eliminato al secondo turno di qualificazione dai croati della Dinamo Zagabria. Nella stagione 2012-2013 la squadra vinse il suo secondo titolo nazionale.\nNella stagione 2013-2014 partecip\u00f2 nuovamente alla UEFA Champions League. Nel secondo turno preliminare elimin\u00f2 gli slovacchi dello Slovan Bratislava (risultato complessivo 4-2) e nel terzo turno preliminare il Partizan Belgrado (risultato complessivo 3-1), vincendo anche in Serbia per 1-0, per poi essere eliminato dal nel play-off per l'accesso alla fase a gironi. Retrocesso nella fase a gironi di Europa League, concluse il proprio girone in prima posizione, con 16 punti e due vittorie ottenute in casa della Dinamo Zagabria e del PSV Eindhoven. Nei sedicesimi di finale elimin\u00f2 la Lazio (0-1 all'Olimpico, 3-3 in Bulgaria). Nel turno di andata degli ottavi di finale il Lugodorets affront\u00f2 in casa il Valencia, dal quale fu sconfitto per 3-0 il 13 marzo 2014, prima di perdere per 1-0 la partita di ritorno, disputata il 20 marzo 2014 al Mestalla.\nNel 2014-2015 la squadra riusc\u00ec ad accedere alla fase a gironi di UEFA Champions League per la prima volta nella sua storia, anche grazie all'exploit del difensore Cosmin Mo\u021bi che, a seguito dell'espulsione al 119\u00ba minuto di gioco del portiere della sua squadra Stojanov, si improvvis\u00f2 portiere, parando due dei rigori finali e segnandone uno nel preliminare contro la Steaua Bucarest. Il club di Razgrad si aggiudic\u00f2 il quarto titolo nazionale consecutivo, ma alla fine dell'annata lasciarono la squadra molti giocatori chiave. Anche il tecnico Georgi Dermend\u017eiev fu sostituito dal portoghese Bruno Ribeiro.\nLa gestione di Ribeiro, iniziata nell'estate del 2015, fu brevissima: il portoghese rimedi\u00f2 tre sconfitte consecutive nelle prime tre partite ufficiali, tra cui quella in Supercoppa di Bulgaria e quelle, inaspettate, che costarono l'eliminazione al secondo turno preliminare di UEFA Champions League contro i moldavi del Milsami Orhei. All'esonero, giunto a soli due mesi dalla nomina, fece seguito l'ingaggio di Eduard Eranosyan, prima del ritorno di Georgi Dermend\u017eiev, che assunse nuovamente le redini della squadra nel novembre 2015. La squadra bulgara si aggiudic\u00f2 il quinto titolo nazionale consecutivo nel 2015-2016.\nNella stagione 2016-2017 il Ludogorec di Dermend\u017eiev si qualific\u00f2 alla fase a gironi della UEFA Champions League eliminando ai play-off il , grazie alla vittoria per 2-0 all'andata in casa e al pareggio per 2-2 al ritorno in trasferta. In precedenza aveva eliminato nel secondo turno preliminare i montenegrini del vincendo per 2-0 in casa e 3-0 al ritorno. Nel terzo turno preliminare si impose ai supplementari sulla , pareggiando per 2-2 all'andata a vincendo per 4-2 al ritorno. Giunto terzo nel girone di Champions (fatto ineguagliato nella storia del calcio bulgaro), ottenne un posto in Europa League, dove usc\u00ec ai sedicesimi contro il (1-2 in Bulgaria, 0-0 in Danimarca). Nella stessa annata vinse il suo sesto titolo nazionale, il sesto di fila.\nNell'agosto 2017 fu ingaggiato il tecnico Dimit\u0103r Dimitrov. La stagione 2017-2018 si concluse con il settimo titiolo nazionale, il settimo di fila. In Europa League, dopo l'eliminazione ai preliminari di UEFA Champions Leauge, fu inserito in uno dei gironi pi\u00f9 difficili, il girone C con , e . Classificatosi secondo alle spalle del Braga grazie a ottimi risultati come la vittoria per 2-1 contro i tedeschi e la vittoria in trasferta per 2-0 contro il Braga, fu eliminato ai sedicesimi di finale dal Milan (vittorioso per 0-3 in trasferta e per 1-0 in casa). Il miglior marcatore stagionale del club fu Claudiu Keseru (26 gol).\nLa stagione 2018-2019, sotto la guida del brasiliano Paulo Autuori, inizi\u00f2 con una vittoria per 1-0 (rete di Keseru) in Supercoppa di Bulgaria contro lo Slavia Sofia, che consent\u00ec al Ludogorec di ottenere il terzo successo nella competizione. Il 9 ottobre, dopo appena quattro mesi di gestione, Autuori annunci\u00f2 la decisione di dimettersi per motivi personali. Il 20 ottobre il brasiliano, dopo aver guidato la squadra nell'ultimo match, lasci\u00f2 il posto ad Antoni Zdravkov. Nel frattempo la compagine bulgara prese parte alle qualificazioni alla fase a gironi di UEFA Champions League, in cui elimin\u00f2 i nordirlandesi del Crusaders, ma fu estromessa dagli ungheresi del , retrocedendo dunque ai preliminari di Europa League. Eliminati lo e la , la squadra fu inserita nella fase a gironi, ma termin\u00f2 il raggruppamento all'ultimo posto. Nel marzo 2019, dopo una serie di risultati negativi in campionato, Zdravkov fu rimpiazzato da Stoycho Stoev.\nLa stagione 2019-2020 inizi\u00f2 bene per il Ludogorec, che, vincendo per 2-0 contro il Lokomotiv Plovdiv, mise in bacheca la Supercoppa di Bulgaria per la quarta volta. Alla fine di agosto Stoev lasci\u00f2 il posto al traghettatore Stanislav Gen\u010dev, poi nominato vice di Pavel Vrba con decorrenza da gennaio 2020. La squadra si aggiudic\u00f2 un altro titolo nazionale, il nono di fila, eguagliando in tal modo la striscia di nove vittorie ottenute dal tra gli anni '50 e '60. Nell'ottobre 2020 Vrba fu esonerato per lasciare il posto a Gen\u010dev, che guid\u00f2 ad interim la squadra prima dell'ingaggio, a gennaio, di Valdas Dambrauskas, il quale guid\u00f2 la squadra alla vittoria del decimo titolo di fila (record per il calcio bulgaro).\nStrutture.\nStadio.\nIl Ludogorec gioca le sue partite nella Ludogorec Arena, stadio inaugurato nel 2011. La capienza iniziale dell'impianto era di 8.800 spettatori, prima che nel 2014 fosse ristrutturato per ospitare i match del club nelle competizioni europee, arrivando alla capienza attuale di 12.500 spettatori. Oltre al Ludogorec vi gioca anche la nazionale bulgara Under-21. Il 23 marzo 2018 vi ha giocato in un'amichevole la nazionale maggiore della Bulgaria contro la Bosnia, partita persa dalla Bulgaria per 0-1.\nOrganico.\nRosa 2020-2021.\n\"Aggiornata al 5 febbraio 2021.\"\nRecord individuali.\nDati aggiornati al 21 luglio 2021\nDati aggiornati al 21 luglio 2021."}
{"id": "3781481", "revid": "1005847", "url": "https://it.wikipedia.org/wiki?curid=3781481", "title": "Circondario di Preu\u00dfisch Eylau", "text": "Il circondario di Preu\u00dfisch Eylau era un circondario tedesco, nella regione della Prussia Orientale. Esistette dal 1818 al 1945.\nSuddivisione.\nAl 1\u00ba gennaio 1945 il circondario comprendeva le citt\u00e0 di Kreuzburg (Ostpr.), Landsberg (Ostpr.) e Preu\u00dfisch Eylau, 112 comuni e 2 \"Gutsbezirk\"."}
{"id": "3781483", "revid": "45351087", "url": "https://it.wikipedia.org/wiki?curid=3781483", "title": "Landsberg (Ostpr.)", "text": ""}
{"id": "3781484", "revid": "298055", "url": "https://it.wikipedia.org/wiki?curid=3781484", "title": "L'Anello (Chuck)", "text": ""}
{"id": "3781487", "revid": "642242", "url": "https://it.wikipedia.org/wiki?curid=3781487", "title": "Futbol Club Barcelona (pallamano)", "text": ""}
{"id": "3781488", "revid": "752237", "url": "https://it.wikipedia.org/wiki?curid=3781488", "title": "Pomodori verdi fritti al caff\u00e8 di Whistle Stop", "text": "Pomodori verdi fritti al caff\u00e8 di Whistle Stop \u00e8 un romanzo di Fannie Flagg del 1987. \nBest seller internazionale, pubblicato per la prima volta in Inghilterra dalla casa editrice Random House, da cui \u00e8 stato tratto il film del 1991 \"Pomodori verdi fritti alla fermata del treno,\" alla cui sceneggiatura ha partecipato l'autrice stessa del romanzo.\nTrama.\nIl romanzo si sviluppa con una duplice narrazione parallela: in parte, seguendo un ordine temporale non cronologico dal 1929 al 1949 e oltre, viene narrato dalla signora Weems, nel \"Bollettino di Whistle Stop\" e da altri; in parte si dipana attraverso gli aneddoti che l'anziana signora Threadgoode nel 1986 racconta all'attenta amica Evelyn Couch, come quello della storia d'amore tra Ruth e Idgie. Attraverso questi racconti emerge una societ\u00e0 degli anni Trenta-Quaranta che, pur cominciando a cambiare, fatica ancora ad accettare la popolazione nera al di fuori dell'ottica della servit\u00f9.\nTrasposizione cinematografica.\nDal romanzo di Fannie Flagg \u00e8 stato tratto un film nel 1991 intitolato \"Pomodori verdi fritti alla fermata del treno\" diretto da Jon Avnet. \nIl film vede protagoniste le attrici Mary Stuart Masterson nel ruolo di Idgie Threadgoode e Mary-Louise Parker nel ruolo di Ruth Jamison, mentre i ruoli di Evelyn Couch e Ninny Threadgoode sono interpretati dalle attrici premio Oscar, Kathy Bates e Jessica Tandy.\nIl film \u00e8 stato candidato a due premi Oscar, per la Miglior attrice non protagonista e per la Migliore sceneggiatura non originale."}
{"id": "3781493", "revid": "1522738", "url": "https://it.wikipedia.org/wiki?curid=3781493", "title": "Devon Joseph", "text": ""}
{"id": "3781495", "revid": "31886", "url": "https://it.wikipedia.org/wiki?curid=3781495", "title": "Rudy Jocqu\u00e9", "text": "Biografia.\nAttualmente lavora al Mus\u00e9e Royal de l'Afrique centrale del comune belga di Tervuren, dove cura la sezione degli invertebrati non insetti.\nCampo di studi.\nNell'ambito della tassonomia aracnologica i suoi studi specifici sono orientati soprattutto alla famiglia Zodariidae e Linyphiidae; si occupa anche di numerose revisioni dei generi delle famiglie Ctenidae, Lycosidae e Corinnidae, valutandone anche la consistenza numerosa nell'habitat di riferimento.\nIn ambito etologico ha studiato il grado di adattamento dei ragni alle mutevoli condizioni dell'ambiente forestale dell'Africa centrale e all'influsso sulla biodiversit\u00e0.\nSpedizioni.\nNell'ultimo decennio \u00e8 stato di frequente in Africa centrale, nella Repubblica Democratica del Congo, dove ha fondato il \"Mikembo Sanctuary\", nei dintorni di Lubumbashi, una sorta di scuola per lo studio della biodiversit\u00e0 degli invertebrati della fauna locale, istruendo il personale anche ai diversi metodi per catturare gli invertebrati e per creare \"in loco\" questa importante consapevolezza."}
{"id": "3781498", "revid": "1522738", "url": "https://it.wikipedia.org/wiki?curid=3781498", "title": "Duncan (A tutto reality)", "text": ""}
{"id": "3781499", "revid": "1522738", "url": "https://it.wikipedia.org/wiki?curid=3781499", "title": "Courtney (personaggio)", "text": ""}
{"id": "3781501", "revid": "1522738", "url": "https://it.wikipedia.org/wiki?curid=3781501", "title": "Justin (A tutto reality)", "text": ""}
{"id": "3781503", "revid": "1522738", "url": "https://it.wikipedia.org/wiki?curid=3781503", "title": "Owen (A tutto reality)", "text": ""}
{"id": "3781504", "revid": "1522738", "url": "https://it.wikipedia.org/wiki?curid=3781504", "title": "Gwen (A tutto reality)", "text": ""}
{"id": "3781507", "revid": "1522738", "url": "https://it.wikipedia.org/wiki?curid=3781507", "title": "Lindsay (A tutto reality)", "text": ""}
{"id": "3781511", "revid": "1522738", "url": "https://it.wikipedia.org/wiki?curid=3781511", "title": "Geoff (A tutto reality)", "text": ""}
{"id": "3781513", "revid": "1522738", "url": "https://it.wikipedia.org/wiki?curid=3781513", "title": "Leshawna", "text": ""}
{"id": "3781514", "revid": "1522738", "url": "https://it.wikipedia.org/wiki?curid=3781514", "title": "Noah (personaggio)", "text": ""}
{"id": "3781515", "revid": "1522738", "url": "https://it.wikipedia.org/wiki?curid=3781515", "title": "Tyler (personaggio)", "text": ""}
{"id": "3781516", "revid": "1522738", "url": "https://it.wikipedia.org/wiki?curid=3781516", "title": "Ezekiel (A tutto reality)", "text": ""}
{"id": "3781517", "revid": "1522738", "url": "https://it.wikipedia.org/wiki?curid=3781517", "title": "Sierra (A tutto reality)", "text": ""}
{"id": "3781523", "revid": "1005847", "url": "https://it.wikipedia.org/wiki?curid=3781523", "title": "Circondario di Preu\u00dfisch Holland", "text": "Il circondario di Preu\u00dfisch Holland era un circondario tedesco, nella regione della Prussia Orientale. Esistette dal 1818 al 1945.\nSuddivisione.\nAl 1\u00ba gennaio 1945 il circondario comprendeva le citt\u00e0 di M\u00fchlhausen i. Ostpr. e Preu\u00dfisch Holland, 90 comuni e 1 \"Gutsbezirk\"."}
{"id": "3781528", "revid": "45351444", "url": "https://it.wikipedia.org/wiki?curid=3781528", "title": "M\u00fchlhausen i. Ostpr.", "text": ""}
{"id": "3781532", "revid": "45351466", "url": "https://it.wikipedia.org/wiki?curid=3781532", "title": "M\u00fchlhausen in Ostpreu\u00dfen", "text": ""}
{"id": "3781546", "revid": "339392", "url": "https://it.wikipedia.org/wiki?curid=3781546", "title": "Yung-Jan Chan", "text": ""}
{"id": "3781549", "revid": "1924342", "url": "https://it.wikipedia.org/wiki?curid=3781549", "title": "\u017dibek \u017doly (metropolitana di Almaty)", "text": "\u017dibek \u017doly (; ) \u00e8 una stazione della Linea 1, della Metropolitana di Almaty. \u00c8 stata inaugurata il 1\u00ba dicembre 2011."}
{"id": "3781557", "revid": "1924342", "url": "https://it.wikipedia.org/wiki?curid=3781557", "title": "Almaly (metropolitana di Almaty)", "text": "Almaly () \u00e8 una stazione della Linea 1, della Metropolitana di Almaty. \u00c8 stata inaugurata il 1\u00ba dicembre 2011"}
{"id": "3781559", "revid": "1924342", "url": "https://it.wikipedia.org/wiki?curid=3781559", "title": "Abaj (metropolitana di Almaty)", "text": "Abaj () \u00e8 una stazione della linea 1 della metropolitana di Almaty. \u00c8 stata inaugurata il 1\u00ba dicembre 2011"}
{"id": "3781566", "revid": "1924342", "url": "https://it.wikipedia.org/wiki?curid=3781566", "title": "Bajkonur (metropolitana di Almaty)", "text": "Bajkonur () \u00e8 una stazione della Linea 1, della Metropolitana di Almaty. \u00c8 stata inaugurata il 1\u00ba dicembre 2011"}
{"id": "3781570", "revid": "1924342", "url": "https://it.wikipedia.org/wiki?curid=3781570", "title": "Teatr imeni Muchtara Au\u0117zova (metropolitana di Almaty)", "text": "Teatr imeni Auezova (; ) \u00e8 una stazione della Linea 1, della Metropolitana di Almaty. \u00c8 stata inaugurata il 1\u00ba dicembre 2011"}
{"id": "3781571", "revid": "22356", "url": "https://it.wikipedia.org/wiki?curid=3781571", "title": "Plesiotylosaurus crassidens", "text": "Il plesiotilosauro (Plesiotylosaurus crassidens) \u00e8 un rettile acquatico estinto, appartenente ai mosasauri. Visse nel Cretaceo superiore (Maastrichtiano, circa 70 milioni di anni fa) e i suoi resti fossili sono stati ritrovati in Nordamerica (California).\nDescrizione.\nQuesto animale \u00e8 conosciuto principalmente per un cranio e una mandibola, ritrovati nella formazione Moreno in California. Il cranio era relativamente simile a quello del pi\u00f9 noto \"Tylosaurus\", ma era sprovvisto del tipico rostro appuntito della forma precedente. In ogni caso, il cranio era piuttosto allungato ma robusto, e al contrario di altri mosasauri non possedeva una notevole elasticit\u00e0. I denti erano grandi (da qui l'epiteto specifico \"crassidens\", \"grande dente\") e ricurvi, dotati di carene verso la sommit\u00e0 e quasi circolari in sezione alla base. Come tutti i mosasauri, \"Plesiotylosaurus\" doveva possedere un corpo allungato, una coda appiattita lateralmente e quattro arti trasformati in pinne. Le dimensioni del cranio (lunghezza circa 90 centimetri) fanno supporre che l'intero animale potesse essere lungo circa dieci metri.\nClassificazione.\nDescritto per la prima volta nel 1942, \"Plesiotylosaurus\" \u00e8 stato inizialmente accostato al genere \"Tylosaurus\", un altro mosasauro del Cretaceo nordamericano. Tuttavia, malgrado la forma generale del cranio, la morfologia delle ossa e dei denti implicano che \"Plesiotylosaurus\" fosse pi\u00f9 strettamente imparentato con altri mosasauri: alcune caratteristiche (come la robustezza delle ossa e la scarsa mobilit\u00e0) lo avvicinerebbero a \"Prognathodon\", mentre altre farebbero supporre una stretta parentela con \"Globidens\", il mosasauro durofago che si cibava di molluschi dal guscio robusto. Tuttavia, al contrario di \"Globidens\", i denti pterigoidei erano notevolmente sviluppati.\nPaleobiologia.\n\"Plesiotylosaurus\" \u00e8 uno degli ultimi grandi rettili marini vissuti in Nordamerica; nella stessa formazione geologica sono stati ritrovati altri rettili acquatici, principalmente plesiosauri a collo lungo (\"Morenosaurus\", \"Aphrosaurus\" e \"Fresnosaurus\") e altri mosasauri (\"Plotosaurus\"). Probabilmente \"Plesiotylosaurus\" era specializzato nel nutrirsi di grandi molluschi col guscio, come le ammoniti; ci\u00f2 sarebbe suggerito dai grandi denti e soprattutto dalla scarsa mobilit\u00e0 delle ossa craniche, tuttavia molto robuste per sopportare notevoli pressioni. \"Plotosaurus\", invece, sembrerebbe essere stato un cacciatore di pesci e altri vertebrati."}
{"id": "3781573", "revid": "22356", "url": "https://it.wikipedia.org/wiki?curid=3781573", "title": "Plesiotylosaurus", "text": ""}
{"id": "3781577", "revid": "1924342", "url": "https://it.wikipedia.org/wiki?curid=3781577", "title": "Alatau (metropolitana di Almaty)", "text": "Alatau () \u00e8 una stazione della Linea 1, della Metropolitana di Almaty. \u00c8 stata inaugurata il 1\u00ba dicembre 2011"}
{"id": "3781580", "revid": "729019", "url": "https://it.wikipedia.org/wiki?curid=3781580", "title": "Tegha", "text": "La Tegha \u00e8 un'arma bianca manesca del tipo spada tipica del Subcontinente indiano, con lama ricurva, tagliente sul lato convesso, ed impugnatura ad una mano. Rispetto alla Scimitarra indiana, il \"talwar\", ha lama molto pi\u00f9 massiccia e pesante poich\u00e9 serve come spada da esecuzione.\nCostruzione.\nRispetto all'archetipo della scimitarra, la \"tegha\" presenta delle caratteristiche deviazioni, dovute sia alla sua derivazione dal \"talwar\" sia al suo utilizzo quale spada da esecuzione:"}
{"id": "3781593", "revid": "112052856", "url": "https://it.wikipedia.org/wiki?curid=3781593", "title": "Osservatorio astronomico di Sormano", "text": "L'osservatorio astronomico di Sormano \u00e8 situato nel comune di Sormano, in provincia di Como, sulle Prealpi Lombarde a circa 1000 m di altitudine.\nLa struttura \u00e8 stata completata nel 1987 grazie ai soci del Gruppo astrofili Brianza.\nNel corso degli anni ha indirizzato le sue ricerche verso l'osservazione dei corpi minori del sistema solare (asteroidi e comete) ed ha promosso attivit\u00e0 divulgative a tema astronomico, diurna e notturna, con conferenze ed osservazioni dirette del sole durante il giorno e degli astri di notte.\nAttivit\u00e0 didattica.\nL'osservatorio astronomico di Sormano in collaborazione con il comune di Sormano e con la comunit\u00e0 montana del Triangolo Lariano, con il Gruppo astrofili tiene conferenze, visite guidate e osservazione del cielo per scolaresche e gruppi di appassionati.\nAttivit\u00e0 scientifica.\nL'attivit\u00e0 scientifica dell'osservatorio include il monitoraggio e l'osservazione di corpi celesti denominati NEO (Near Earth Objects) che possono transitare in prossimit\u00e0 della Terra, come ad esempio l'asteroide Apophis.\nQuesti oggetti vengono sorvegliati, ne vengono calcolati i futuri avvicinamenti ed i risultati ottenuti, continuamente aggiornati e pubblicati, sono confrontati con i pi\u00f9 importanti osservatori mondiali.\nStrumentazione.\nIl telescopio Cavagna \u00e8 lo strumento principale dell'osservatorio.\n\u00c8 un Ritchey-Chr\u00e9tien in fibra di carbonio, realizzato dall'azienda americana RCOS (Ritchey-Chr\u00e9tien Optical System), ha uno specchio primario di 50 cm di diametro ed un rapporto focale di 6.8.\nAsteroidi scoperti.\nPresso l'osservatorio sono stati scoperti numerosi asteroidi ad opera di Valter Giuliani, Francesco Manca, Piero Sicoli, Graziano Ventre. Inoltre il Minor Planet Center lo accredita direttamente per la scoperta dell'asteroide 344581 Albisetti, effettuata il 24 gennaio 2003."}
{"id": "3781599", "revid": "716642", "url": "https://it.wikipedia.org/wiki?curid=3781599", "title": "Associazione Sportiva Dilettantistica Football Club Calcio Acri", "text": "L'Associazione Sportiva Dilettantistica Citt\u00e0 di Acri, o semplicemente Acri, \u00e8 una societ\u00e0 calcistica italiana con sede nella citt\u00e0 di Acri. Milita nel campionato regionale di Eccellenza, il quinto livello del campionato italiano di calcio.\nStoria.\nLe prime tracce della pratica del gioco del calcio ad Acri risalgono al 1926, con la fondazione della Garibaldina, caratterizzata dalla presenza sulla maglia di una stella. In quegli anni, per\u00f2, non esisteva una vera e propria societ\u00e0 calcistica riconosciuta, il che significa che il calcio giocato era esclusivamente di carattere prettamente amatoriale. \nNei primi anni cinquanta invece, dopo la costruzione del campo sportivo avvenuta nel dopoguerra, l'Acri cominci\u00f2 a partecipare ai campionati regionali calabresi.Il 23 settembre 1949 \u00e8 la data di fondazione. L'anno stesso di fondazione coincide con la conquista del primo titolo, il girone A di Prima Divisione dopo aver vinto lo spareggio per il primo posto contro la Silana per 2-1, sul neutro di Cosenza.\nDal 1974 al 1985 la S.S. Acri partecip\u00f2 al massimo campionato regionale calabrese la Promozione. Tra i risultati da ricordare lo spareggio salvezza del 28 maggio 1978, sul campo neutro di Lamezia Terme, finito per 4-3 dopo tempi supplementari (2-2 tempi regolamentari) contro la Palmese.\nNel 1984-1985 riusc\u00ec ad ottenere la prima promozione nel Campionato Interregionale, categoria in cui rimase per 8 anni sfiorando la Serie C2 nel 1986-1987, quando giunse al secondo posto ad un punto dalla capolista Kroton. Di quella formazione, presieduta da Salvatore Zanfini ed allenati dal duo Campagna-Cirino, facevano parte calciatori del calibro di Dragutin Rustic, Mimmo Bacillieri, Salvatore Bonofiglio, Domenico Spadafora e Francesco Parisi.\nDopo la retrocessione avvenuta nel 1993, la S.S. Acri non si iscrisse pi\u00f9 ad alcun campionato, e venne sostituita dalla S.S. Nuova Acri che negli anni successivi, dopo aver vinto i campionati di Promozione e di Eccellenza calabrese e una Supercoppa di Calabria (1999-2000), partecip\u00f2 per altri due anni alla Serie D dal 2000 al 2002.\nCon il fallimento della S.S. Nuova Acri, il calcio rinacque nel 2004 quando venne rilevato il titolo sportivo della A.C. Rossano e nacque l'attuale F.C. Calcio Acri, che nel 2010-2011 ha vinto il campionato di Eccellenza calabrese, la sua seconda Supercoppa di Calabria, ed \u00e8 approdato in Serie D, portando la cittadina calabrese in una categoria interregionale per l'undicesima volta. Nel campionato di Serie D 2011-2012, dopo aver concluso il girone di andata in testa alla classifica, la squadra subisce un crollo terminando la stagione regolare al tredicesimo posto e retrocedendo in Eccellenza dopo aver perso i play-out contro la . Nello stesso anno la RAI trasmette dal \"Pasquale Castrovillari\" la gara di campionato Acri-Marsala sul canale Rai Sport 1.\nNel 2014 l'FC Acri diviene una societ\u00e0 cooperativa, e lo sar\u00e0 fino al 2019.\nNella stagione 2014-2015 vince la Coppa Italia Dilettanti Calabria battendo la Cittanovese 1 a 0 nella finale giocata a Lamezia Terme il 4 gennaio 2015.Nella fase nazionale della competizione l'Acri supera gli ottavi di finale battendo i siciliani del Marsala, ai quarti di finale invece i rossoneri vengono eliminati dai pugliesi della .\nDopo altre quattro stagioni anonime in Eccellenza, al termine del campionato 2018-2019 retrocede in Promozione a distanza di tredici anni, dopo aver perso il play-out contro il Soriano. \nNella stagione successiva, in Promozione, chiudono il campionato al quarto posto, non disputando per\u00f2 i play- off a seguito dell'emergenza covid-19. Nel mese di Luglio 2020, la societ\u00e0 non si iscrive al campionato di Promozione, il calcio acrese riparte per\u00f2 dall'Asd Citt\u00e0 di Acri 2020, societ\u00e0 che rileva il titolo del Marina di Schiavonea. Il Citt\u00e0 di Acri 2020 parteciper\u00e0 al campionato di Promozione. \nColori e simboli.\nLa squadra gioca abitualmente con una divisa a strisce rosse e nere, che sono anche i colori ufficiali della societ\u00e0. La seconda divisa \u00e8 invece a tinta unita bianca con dettagli in nero e rosso. L'Acri nella stagione 2014-2015 gioca occasionalmente anche con una divisa verde. Il simbolo del club, raffigurato nello stemma societario, \u00e8 il lupo.\nStrutture.\nStadio.\nL'Acri gioca le sue partite casalinghe allo stadio Pasquale Castrovillari, impianto intitolato ad una storica figura del calcio acrese. \u00c8 coperto da un manto di erba naturale. Lo stadio dispone di una capienza totale di posti ed suddiviso in tre settori: la tribuna centrale, con una capienza di circa posti, riservata ai supporters della squadra acrese, la tribuna stampa, la tribuna ospiti, un tempo ospitante la tifoseria locale, avente una capienza di quasi 1200 posti, e la curva con 300 posti, che il pi\u00f9 delle volte resta chiusa. A sud dello stadio \u00e8 anche presente un campo per gli allenamenti in terra battuta.\nCalciatori.\nFra i calciatori \"celebri\" che hanno indossato la divisa dell'Acri, si ricorda: Il forte attaccante Nicola Fusaro che negli anni 60/70 ha giocato in vari campionato dalla serie A con il Varese, B con il Catania, C con l'Acireale, Cosenza, Brindisi ecc..Il centrocampista Pasquale Lo Giudice che ha giocato per diversi anni in serie B ed oggi apprezzato Direttore Sportivo. Il difensore Giuseppe Pancaro, con i rossoneri negli anni novanta, che successivamente gioc\u00f2 con Cagliari, Lazio, Milan, e anche per la Nazionale italiana. Il croato Dragutin Risti\u0107 gioc\u00f2 nell'Acri negli anni ottanta e nel decennio successivo nel massimo campionato scozzese con Falkirk, Dundee e Dundee United. \nStatistiche e record.\nStatistiche di squadra.\nDi seguito viene proposto il posizionamento finale della squadra nei vari campionati:\nPresidenti.\nStaff Members updated 12-4-2017."}
{"id": "3781616", "revid": "45351979", "url": "https://it.wikipedia.org/wiki?curid=3781616", "title": "M\u00fchlhausen an der Moldau", "text": ""}
{"id": "3781618", "revid": "45351992", "url": "https://it.wikipedia.org/wiki?curid=3781618", "title": "M\u00fchlhausen in S\u00fcdb\u00f6hmen", "text": ""}
{"id": "3781622", "revid": "1543377", "url": "https://it.wikipedia.org/wiki?curid=3781622", "title": "The Complete Picture (The Smiths)", "text": "The Complete Picture \u00e8 una raccolta di video musicali della band inglese The Smiths\nPubblicata dalla Warner, nel novembre del 1992 in formato VHS, venne in seguito riedita, il 10 aprile del 2004, anche in formato DVD.\nRealizzazione.\nRaccoglie cinque video promozionali della band, realizzati nel biennio 1988/1990 e diretti da Tim Broad, Derek Jarman e dalla coppia Paula Grief/Richard Levine, pi\u00f9 alcune apparizioni al programma televisivo Top of the Pops.\nL'ultimo video \u00e8 in realt\u00e0 un cortometraggio diretto da Derek Jarman, intitolato \"The Queen is Dead \", in cui il regista inglese mette in musica tre canzoni tratte dall'album omonimo (There Is a Light That Never Goes Out, Panic e la title-track stessa) e in cui gli Smiths non appaiono mai.\nLa copertina, nella versione europea, ritrae una foto di Dennis Hopper, intitolata \"Biker Couple\" (e tratta da \"Out Of The Sixties\") mentre, nella versione americana, c'\u00e8 invece una foto dell'attore Richard Davalos, realizzata durante le riprese del film La valle dell'Eden."}
{"id": "3781630", "revid": "253269", "url": "https://it.wikipedia.org/wiki?curid=3781630", "title": "Nicholas Pryor", "text": "Vita personale.\nFiglio di Dorothy e Stanley Probst, la sua carriera nel mondo dello spettacolo inizia negli anni '50. Si \u00e8 sposato quattro volte: \ndal 1958 al 1968 con l'attrice Joan Epstein; nello stesso anno si rispos\u00f2 con l'attrice e ballerina Melinda Plank,\npoi con Pamela da cui ebbe la figlia Stacey, ed infine con Christina Belford. Il suo volto \u00e8 molto conosciuto, viste le numerose apparizioni in serie televisive pi\u00f9 o meno famose."}
{"id": "3781634", "revid": "45352176", "url": "https://it.wikipedia.org/wiki?curid=3781634", "title": "M\u00fchlhausen (Herdwangen-Sch\u00f6nach)", "text": ""}
{"id": "3781638", "revid": "446353", "url": "https://it.wikipedia.org/wiki?curid=3781638", "title": "Imperatrica Marija", "text": "LImperatrica Marija (in russo \u0418\u043c\u043f\u0435\u0440\u0430\u0442\u0440\u0438\u0446\u0430 \u041c\u0430\u0440\u0438\u044f) fu una corazzata della Voenno Morskoj Flot Rossijskoj Imperii russa, prima unit\u00e0 dell'omonima classe; entrata in servizio nel giugno del 1915, prese parte alla prima guerra mondiale inquadrata nella Flotta del Mar Nero, finendo infine affondata il 20 ottobre 1916 nel porto di Sebastopoli a causa di una accidentale esplosione interna.\nStoria.\nImpostata nei cantieri navali di Nikolaev il 30 ottobre 1911, la nave fu varata il 19 ottobre 1913 con il nome di \"Imperatrica Marija\" (\"Imperatrice Maria\"), in onore dell'imperatrice russa Marija F\u00ebdorovna; la nave entr\u00f2 poi in servizio il 10 giugno 1915, prima unit\u00e0 di tipo dreadnought ad operare con la marina russa nel Mar Nero. Trasferita a Sebastopoli il 13 luglio 1915, la nave inizi\u00f2 subito ad operare con la Flotta del Mar Nero contro le unit\u00e0 tedesche ed ottomane attive nel bacino; in particolare la \"Imperatrica Marija\" e le sue due gemelle (l\"Imperatrica Ekaterina Velikaja\" e la \"Imperator Aleksandr III\") erano necessarie ai russi per contrastare l'incrociatore da battaglia tedesco , l'unit\u00e0 pi\u00f9 moderna a disposizione degli Imperi Centrali nel Mar Nero e singolarmente pi\u00f9 forte delle altre corazzate pre-dreadnought a disposizione della flotta russa, che si era rifugiata a Istanbul per sfuggire alla caccia della Mediterranean Fleet britannica ed era stata formalmente trasferita alla flotta turca pur mantenendo equipaggio tedesco.\nIl 1\u00ba ottobre 1915 l\"Imperatrica Marijaa\" forn\u00ec protezione ed appoggio alla squadra di corazzate russe impegnata nel bombardamento del porto ottomano di Zonguldak; il 27 ottobre seguente svolse un incarico analogo durante il bombardamento del porto bulgaro di Varna. Il 4 aprile 1916, durante un pattugliamento, la nave intercett\u00f2 l'incrociatore leggero ex-tedesco , il quale tuttavia riusc\u00ec a disimpegnarsi grazie alla sua maggiore velocit\u00e0; tre mesi dopo l\"Imperatrica Marija\" e l\"Imperatrica Ekaterina Velikaja\" presero il mare nel tentativo di agganciare la \"Goeben\", al rientro da una missione di bombardamento del porto di Tuapse, ma l'intercettazione non riusc\u00ec. Il 22 luglio 1916 l\"Imperatrica Marija\" intercett\u00f2 nuovamente la \"Breslau\", al rientro da una missione di minamento davanti Novorossiysk: l'incrociatore sub\u00ec un lungo cannoneggiamento da parte della corazzata, ma riusc\u00ec ad allontanarsi con pochi danni grazie ai nuovi impianti per la diffusione di nebbia artificiale da poco installati.\nLa mattina del 20 ottobre 1916, mentre la nave si trovava all'ancora nel porto di Sebastopoli, un incendio si svilupp\u00f2 nella polveriera anteriore: nonostante gli sforzi dell'equipaggio per spengerlo, l'incendio provoc\u00f2 un'esplosione che danneggi\u00f2 gravemente la nave, sebbene l'allagamento del deposito delle munizioni anteriore ad opera del sottufficiale (\"mic'man\" in russo) meccanico Ignat'ev evit\u00f2 che l'intera corazzata saltasse in aria. Circa quaranta minuti dopo la prima esplosione, una seconda detonazione avvenne in prossimit\u00e0 del deposito dei siluri; lo scoppio distrusse le paratie stagne ed apr\u00ec uno squarcio nella scafo: l\"Imperatrica Marija\" inizi\u00f2 ad affondare di prua, e nel giro di pochi minuti di capovolse e sprofond\u00f2 sott'acqua, trascinando con s\u00e9 228 membri dell'equipaggio. Indagini successive esclusero il sabotaggio, indicando come causa dell'esplosione l'autocombustione accidentale del propellente a base di nitrocellulosa delle munizioni.\nGrazie ad una complessa operazione di salvataggio, lo scafo della nave fu riportato a galla il 18 maggio 1918 e, sempre capovolto, fu trasferito nel bacino di carenaggio settentrionale di Sebastopoli il 31 maggio seguente; il caos della fine della prima guerra mondiale e della da poco iniziata guerra civile russa impedirono l'inizio dei lavori di riparazione, e l'unico intervento eseguito fu la rimozione di alcuni dei cannoni secondari da 130\u00a0mm per un loro impiego a terra. Nel 1923 i blocchi di legno che sorreggevano lo scafo iniziarono a marcire, e la nave fu quindi spostata dal bacino dove si trovava ed affondata in acque basse; il 21 novembre 1925 il nuovo governo sovietico autorizz\u00f2 la demolizione dello scafo, iniziata poi nel 1926. Due delle torri dell'artiglieria principale, fuoriuscite dallo scafo quando la nave si era capovolta, furono recuperate a parte ed installate come fortificazioni a terra, partecipando all'assedio di Sebastopoli nel corso della seconda guerra mondiale."}
{"id": "3781642", "revid": "339392", "url": "https://it.wikipedia.org/wiki?curid=3781642", "title": "Torre eburnea", "text": ""}
{"id": "3781644", "revid": "2091899", "url": "https://it.wikipedia.org/wiki?curid=3781644", "title": "Psicologia della salute", "text": "La psicologia della salute (ingl. \"health psychology\"; ted. \"Gesundheitspsychologie\"; fr. \"psychologie de la sant\u00e9\") \u00e8 una branca della psicologia che si occupa dei processi biopsicosociali relativi alla salute individuale e di comunit\u00e0. La psicologia della salute analizza inoltre il sistema di cura della salute ed elabora le metodologie per raggiungerla; fornisce contributi teorici e metodologici specifici finalizzati alla tutela e promozione della salute, alla prevenzione delle malattie e allo studio delle disfunzioni associate.\nStoria.\nSin dagli Cinquanta e Sessanta del XX secolo si cominci\u00f2 a considerare, nell'ambito degli studi di salute pubblica, l'incidenza degli stili di vita e della psiche sulla salute fisica.\nLa psicologia della salute, come disciplina autonoma, nasce ufficialmente nel 1976 negli Stati Uniti all'interno dell'American Psychological Association(APA), con la creazione della Divisione di \"Health Psychology\". In Europa il primo Congresso di psicologia della salute fu tenuto a Tilburg nel 1986. Successivamente la \"ESHP\" (European Society of Health Psychology) ha organizzato annualmente conferenze in varie localit\u00e0 europee. Lo sviluppo della disciplina \u00e8 stato rapido e costante negli Stati Uniti e in Europa, anche attraverso la pubblicazione di riviste e manuali, affiancati da master e corsi universitari per psicologi della salute.\nIn Italia, a partire dal 1996, la disciplina \u00e8 entrata a far parte dei curricula delle universit\u00e0. Nelle varie facolt\u00e0 di Psicologia \u00e8 infatti presente un modulo apposito di Psicologia della salute.\nSviluppo della disciplina.\nL'analisi delle principali cause di mortalit\u00e0 ha messo in risalto che sono in aumento i fattori scatenanti studiati dalla disciplina, riguardanti le malattie croniche e cardiovascolari, e in generale legati al mantenimento di uno stile di vita poco sano e stressante. Questi processi rappresentavano nel 2004 il 48% delle cause di mortalit\u00e0.\nLa crescente consapevolezza riguardo all'importanza della prevenzione, legata principalmente a fattori economici, ha favorito lo stimolo alla diminuzione dei fattori di rischio.\nLo sviluppo stesso della psicologia generale ha accelerato l'avanzata della nuova branca della disciplina fornendo strumenti per l'applicazione delle nuove conoscenze nel campo medico.\nIl modello biopsicosociale.\nRispetto alla medicina la psicologia della salute ha un'impostazione differente. Si passa infatti da un \"modello biomedico\", basato sulla visione della malattia come una deviazione rispetto alla norma biologica, al \"modello biopsicosociale\", che tiene conto di fattori biologici, psicologici e sociali nel valutare lo stato di salute.\nPer il modello biomedico la malattia deve essere trattata come entit\u00e0 indipendente dal comportamento sociale, tenendo conto delle deviazioni comportamentali attraverso processi somatici, enfatizzando cos\u00ec la funzione del medico e una visione passiva del paziente.\nPer il modello biopsicosociale la valutazione dello stato di salute di un individuo viene contestualizzata all'interno dell'ambiente psicosociale, attraverso un approccio sistemico. Tale approccio sottolinea la complessit\u00e0 della salute, valorizzando l'importanza dell'interdisciplinarit\u00e0.\nIl modello biopsicosociale si orienta verso la salute globale promuovendo la salute intesa come realizzazione di s\u00e9, attribuendo importanza alla prevenzione, e considerando vari livelli di analisi del paziente, gestendoli in associazione ai vari ruoli professionali nel campo medico.\nLa rappresentazione mentale della malattia.\nLa rappresentazione mentale della malattia rappresenta il modo in cui le persone percepiscono l'entit\u00e0 del rischio riguardo alla propria salute. I piani d'azione messi in atto per far fronte alle malattie sono condizionati da pi\u00f9 fattori, legati alla specifica rappresentazione del sintomo:\nQuesti fattori portano alla formazione di prototipi cognitivi, che aiutano a comprendere le modalit\u00e0 attraverso le quali l'uomo organizza cognitivamente l'insorgere di una malattia. Attraverso questi prototipi si riesce a riconoscere e individuare un sintomo che viene mentalmente ricollegato ad una determinata malattia. Non tutti i fattori del prototipo devono coincidere alla perfezione: anche una leggera somiglianza pu\u00f2 essere sufficiente per attivare la rete di collegamenti. Di conseguenza l'interpretazione della malattia avr\u00e0 ripercussioni dirette sulle metodologie e sull'approccio alla malattia.\nEmozioni e salute.\nIl ruolo dei processi emozionali sulla salute \u00e8 notevole. Nell'ambito della psicologia della salute essi sono principalmente legati alle differenze individuali, e vengono analizzati tenendo in considerazione gli effetti diretti sullo stato di salute dell'individuo. Le emozioni possono produrre effetti non solo direttamente sulla salute, ma anche sugli \"health behaviors\", facilitando oppure ostacolando il sostegno sociale e gli interventi necessari. Determinati processi emozionali, ai quali per esempio sono esposti individui irascibili, causano una vulnerabilit\u00e0 verso determinate malattie. Attraverso meccanismi che accrescono la percezione dello stress, queste persone si trovano infatti in uno stato di continua vigilanza nei confronti dell'ambiente esterno, stato che causa uno stato di \"hyperarousal\" (iperattivazione) psicofisiologico, talvolta accompagnato da atteggiamenti disadattivi come un maggior consumo di alcoolici e una tendenza al fumo.\nIl sostegno sociale.\nVarie componenti delle relazioni sociali esercitano effetti positivi sulla salute. Il sostegno sociale produce effetti diretti sulla salute e sul benessere poich\u00e9 le relazioni sociali garantiscono all'individuo esperienze regolari e un ruolo stabile, accrescendone l'autostima e la fiducia e stimolando l'adozione di comportamenti pi\u00f9 sani. Le persone che godono di elevato sostegno sociale sono maggiormente protette dall'impatto negativo dello stress. L'effetto delle reti sociali dipende particolarmente dall'atteggiamento dell'individuo e dal modo in cui esso riesce a stringere amicizie e ottenere sostegno, attivit\u00e0 in cui sono favorite le persone meno ansiose e con maggiori competenze sociali.\nL'educazione alla salute.\nGreen-Kreuter, in \"Health promotion planning\" (1999), analizza l'importanza dell'educazione alla salute, che ha lo scopo di far conoscere alle persone le conseguenze di determinati comportamenti. Attraverso un approccio educativo \u00e8 possibile rendere le persone maggiormente consapevoli e stimolarne quindi le azioni orientate alla salute.\nL'educazione alla salute \u00e8 rivolta soprattutto a modificare le azioni volontarie al fine di migliorare la salute.\nNegli ultimi decenni l'educazione alla salute \u00e8 migliorata con il miglioramento degli stili di vita, e le malattie infettive sono diminuite anche grazie alla sensibilizzazione prodotta dallo sviluppo della Psicologia della salute.\n\"Health Behaviors\".\nPer \"comportamenti di salute\" (\"health behaviors\") si intendono tutte quelle azioni che devono essere attuate per ottimizzare il proprio stato di salute. Gli \"health behaviors\" sono collegati a parecchie variabili, quali credenze cognitive, aspettative, motivazioni, valori e percezioni. Al tempo stesso queste variabili sono modulate a loro volta da influenze sociali (delle reti sociali personali e della societ\u00e0 in generale). La psicologia della salute contribuisce alla diffusione di stili di vita sani e salutari, contribuendo ad accrescere nell'individuo la capacit\u00e0 di anticipare i problemi prevenendo morbilit\u00e0 e mortalit\u00e0, e puntando alla diminuzione di comportamenti patogeni come la scarsa attitudine alla pratica sportiva, la dedizione al fumo, il sovrappeso e il consumo di alcolici.\nL'ambito nel quale gli psicologi della salute operano maggiormente \u00e8 quello delle scuole, considerate un contesto privilegiato nel quale l'utenza \u00e8 composta da giovani che non hanno ancora rafforzato le loro abitudini negative. In questa fase di crescita \u00e8 possibile intervenire con maggiore efficacia. La principale tecnica utilizzata \u00e8 quella della \"peer education\", una particolare metodologia di intervento tra pari (coetanei).\nI mass media come strumento.\nNell'ambito dell'educazione alla salute l'uso dei mass media ha enormi potenzialit\u00e0. Attraverso i mass media \u00e8 possibile infatti rafforzare tendenze positive gi\u00e0 in attuazione in una determinata comunit\u00e0, oppure attraverso modificazioni graduali variare il clima culturale e le pratiche associate a valori di salute, con il vantaggio di raggiungere simultaneamente porzioni significative di popolazione.\nL'utilizzo dei mass media talvolta non risulta per\u00f2 sufficiente a causa dell'impossibilit\u00e0 di controllare l'esposizione ai messaggi nonch\u00e9 la comprensione efficace globale. L'omogeneizzazione dei riceventi al quale sono rivolti i messaggi infatti costituisce uno degli aspetti pi\u00f9 problematici di questo strumento, ci\u00f2 determina una maggiore attenzione nella produzione dei messaggi che vengono cos\u00ec creati per essere diretti e rivolti a fasce di popolazione specifiche. \nLa produzione dei messaggi avviene per mano di esperti pubblicitari che si impegnano in modo che le raccomandazioni possano pi\u00f9 facilmente possibile tramutarsi in comportamenti conseguenti.\nRiviste di Psicologia della salute.\nSerie di riviste che si occupano di psicologia della salute:"}
{"id": "3781661", "revid": "281901", "url": "https://it.wikipedia.org/wiki?curid=3781661", "title": "Nomeidae", "text": "I Nomeidae sono una famiglia di pesci ossei appartenenti all'ordine Perciformes.\nDistribuzione e habitat.\nQuesta famiglia \u00e8 presente in tutti i mari del globo tranne quelli polari.\nNel mar Mediterraneo sono presenti due specie: \"Cubiceps gracilis\" e, molto raro, \"Psenes pellucidus\".\nSi tratta di pesci pelagici che possono vivere in acque da superficiali (comunque in zone lontano dalle coste) a profonde.\nDescrizione.\nI membri di questa famiglia non hanno un aspetto particolarmente caratteristico, hanno due pinne dorsali molto vicine e, al contrario di altre famiglie affini come gli Stromateidae, gli adulti sono dotati di pinne ventrali. La pinna caudale \u00e8 pi\u00f9 o meno profondamente forcuta.\nLe specie pi\u00f9 grandi superano di poco il metro ed appartengono al genere \"Cubiceps\".\nBiologia.\nMolti Nomeidae nelle fasi giovanili sono associati a celenterati pelagici come meduse e sifonofori. \"Nomeus gronovii\" \u00e8 noto per associarsi alla \"Physalia physalis\", specie estremamente urticante.\nPesca.\nCasuale di solito con reti a strascico. Solo \"Psenes pellucidus\" ha qualche interesse commerciale."}
{"id": "3781666", "revid": "729019", "url": "https://it.wikipedia.org/wiki?curid=3781666", "title": "Isola di Bruce", "text": "L'isola di Bruce (in russo \u041e\u0441\u0442\u0440\u043e\u0432 \u0411\u0440\u044e\u0441\u0430, \"ostrov Brjusa\") \u00e8 un'isola russa che fa parte dell'arcipelago della Terra di Francesco Giuseppe, nell'Oceano Artico. Amministrativamente fa parte dell'oblast' di Arcangelo.\nL'isola \u00e8 stata cos\u00ec chiamata in onore di Henry Bruce, presidente della Royal Geographical Society dal 1881.\nGeografia.\nL'isola di Bruce si trova nella parte occidentale dell'arcipelago; ha una superficie di 191 km\u00b2, il suo punto pi\u00f9 alto raggiunge i 301 metri. Fatta eccezione per una piccola regione della costa occidentale, l'isola \u00e8 completamente ricoperta di ghiaccio. A sud-est, separata dal canale di Myers, si trova l'isola di Northbrook; a nord-ovest, al di l\u00e0 del canale di Nightingale, si trova la Terra del Principe Giorgio, l'isola pi\u00f9 grande dell'arcipelago.\nL'estrema punta occidentale dell'isola si chiama capo Storo\u017eeva, all'estremo sud c'\u00e8 capo Erminii \u017ddanko, a est capo Pinegina."}
{"id": "3781670", "revid": "112294479", "url": "https://it.wikipedia.org/wiki?curid=3781670", "title": "Processo planare", "text": "Il processo planare \u00e8 una metodologia usata dall'industria dei semiconduttori per fabbricare parti individuali di un transistor, che a sua volta verr\u00e0 poi connesso con altri transistor. Odiernamente \u00e8 il metodo principale per la fabbricazione dei circuiti integrati. Il processo fu sviluppato da Jean Hoerni, conosciuto come uno dei Traitorous Eight, mentre lavorava presso la Fairchild Semiconductor, rilasciando un primo brevetto nel 1959.\nIl concetto chiave era quello di considerare un circuito bi-dimensionalmente (un piano), permettendo lo sviluppo fotografico di pellicole negative, mascherando cos\u00ec la proiezione di luce dell'esposizione chimica. Ci\u00f2 ha permesso l'utilizzo di una serie di esposizioni su un substrato (silicio) per la produzione di ossido di silicio (isolanti) o regioni drogate (conduttori). Grazie a metallizzazione (per unire circuiti integrati) e all'isolamento giunzione p-n (Kurt Lehovec), i ricercatori di Fairchild riuscirono a creare circuiti su un'unica fetta di silicio (wafer), partendo da una goccia di silicio monocristallino.\nIl processo prevede le procedure di base per l'ossidazione del biossido di silicio (o silice) (SiO2), l'incisione e la diffusione del calore di SiO2. La fase finale prevede l'ossidazione dell'intero wafer con uno strato SiO2, l'incisione del contatto con i transistor e la copertura dell'ossido con un foglio di metallo, che permette ai transistor di rimanere collegati senza necessit\u00e0 di intervenire collegandoli manualmente."}
{"id": "3781677", "revid": "287204", "url": "https://it.wikipedia.org/wiki?curid=3781677", "title": "Treppiede (chimica)", "text": "Il treppiede \u00e8 un supporto metallico utilizzato all'interno dei laboratori chimici con la funzione di sostenere becher, beute e crogioli di porcellana sottoposti a riscaldamento tramite Becco di Bunsen. \nGeneralmente al centro \u00e8 presente una piastra o un triangolo in materiale refrattario (generalmente in silice o composti silico-alluminosi) grazie al quale non si ha la sua degradazione.\nLa piastra, grazie alla sua capacit\u00e0 di poter uniformare la temperatura, \u00e8 usata per riscaldare i contenitori in vetro.\nAl contrario, il triangolo \u00e8 usato con i contenitori in porcellana, i quali resistono meglio agli sbalzi termici e hanno un maggiore punto di fusione rispetto al vetro."}
{"id": "3781679", "revid": "1272592", "url": "https://it.wikipedia.org/wiki?curid=3781679", "title": "Oberkirche", "text": "La chiesa di Nostra Signora della Montagna ovvero Oberkirche \u00e8 una chiesa evangelica sita a Bad Frankenhausen in Turingia (Germania).\nLa torre della chiesa ha un'inclinazione di 4,76\u00b0, per cui risulta pi\u00f9 inclinata della torre di Pisa.\nLa chiesa in stile gotico risale al 1382. Era stata costruita su delle fondamenta romaniche. In origine cattolica diventa dal 1530 chiesa protestante."}
{"id": "3781681", "revid": "287204", "url": "https://it.wikipedia.org/wiki?curid=3781681", "title": "Chotysany", "text": ""}
{"id": "3781683", "revid": "287204", "url": "https://it.wikipedia.org/wiki?curid=3781683", "title": "Chrastany", "text": ""}
{"id": "3781697", "revid": "599013", "url": "https://it.wikipedia.org/wiki?curid=3781697", "title": "Via\u010deslavas Sukristovas", "text": ""}
{"id": "3781698", "revid": "767487", "url": "https://it.wikipedia.org/wiki?curid=3781698", "title": "The Double Knot", "text": "The Double Knot \u00e8 un cortometraggio muto del 1914 diretto da Raoul Walsh, qui in una delle sue prime regie cinematografiche. Il regista \u00e8 anche uno degli interpreti del film, a fianco di Mary Alden e John B. O'Brien.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual, il film - un cortometraggio in una bobina - usc\u00ec nelle sale cinematografiche statunitensi il 24 maggio 1914."}
{"id": "3781699", "revid": "339392", "url": "https://it.wikipedia.org/wiki?curid=3781699", "title": "Vyacheslav Sukristov", "text": ""}
{"id": "3781700", "revid": "339392", "url": "https://it.wikipedia.org/wiki?curid=3781700", "title": "Vyacheslavas Sukristovas", "text": ""}
{"id": "3781701", "revid": "92723", "url": "https://it.wikipedia.org/wiki?curid=3781701", "title": "Regista di classe", "text": "Regista di classe (\"Geek Charming\") \u00e8 un film per la televisione del 2011 basato sull'omonimo romanzo di Robin Palmer. Il film \u00e8 stato diretto da Jeffrey Hornaday, e scritto da Elizabeth Hackett e Hilary Galanoy. I protagonisti sono Sarah Hyland e Matt Prokop, che interpretano rispettivamente Dylan e Josh. Il film \u00e8 stato trasmesso per la prima volta negli Stati Uniti l'11 novembre 2011 su Disney Channel ed \u00e8 stato visto da 4,9 milioni di telespettatori, mentre in Italia \u00e8 stato trasmesso per la prima volta il 14 gennaio 2012 su Disney Channel (Italia).\nTrama.\nDylan Schoenfield e Josh Rosen frequentano entrambi il liceo Woodlands Academy, ma hanno personalit\u00e0 diametralmente opposte. Dylan \u00e8 la ragazza pi\u00f9 popolare della scuola, \u00e8 fidanzata con il belloccio Asher ed ha come unico obiettivo quello di vincere il titolo di \u201cBlossom Queen\u201d, ottenuto in passato dalla madre defunta. Josh \u00e8 un appassionato di cinema, presidente del Film Club della scuola, con l\u2019aspirazione di diventare uno stimato regista. Josh intende girare un documentario per partecipare al concorso cinematografico annuale della scuola e cos\u00ec vincere una borsa di studio, ma per raggiungere tale obiettivo deve trovare un tema interessante e veritiero da approfondire. I due ragazzi si incontrano nella mensa della scuola dopo che Josh le versa il pranzo addosso quando lei gli spruzza inavvertitamente in faccia il suo profumo. \nDopo la scuola Dylan si trova con le amiche Hannah e Lola al centro commerciale, dove le cade accidentalmente la borsa in una fontana. La ragazza \u00e8 decisamente sorpresa quando Josh entra nella fontana per recuperare la borsa. In cambio del salvataggio, tuttavia, Dylan deve accettare di diventare la protagonista del documentario di Josh, che ha avuto un\u2019illuminazione decidendo di trattare della popolarit\u00e0 al liceo. Dylan spera che il film dia una spinta alla sua campagna elettorale per diventare \"Blossom Queen\", consentendole di sbaragliare la rivale Nicole. Lei e Josh successivamente litigano su quanto lei si comporti da diva, comportando il licenziamento di Dylan dal film. Josh cerca di cambiare argomento del suo documentario, ma scopre che \u00e8 troppo tardi.\nPer riappacificarsi con Josh ed essere nuovamente inclusa nel film, Dylan si presenta al cinema per assistere alla proiezione del film di fantascienza Navigator con Josh ed i suoi amici del Film Club (Ari, Steven e Caitlin). I due ragazzi fanno pace e, al termine della serata, si recano a casa di Dylan dove iniziano a conoscersi meglio. Josh nota alcune foto in camera di Dylan, tra cui quella della madre il giorno dell\u2019incoronazione come \u201cBlossom Queen\u201d. Dylan inizia a mostrare il suo lato pi\u00f9 sensibile e vulnerabile, ammettendo che sente molto la mancanza della madre e che spera di sentirsi pi\u00f9 vicina a lei nel caso dovesse vincere anch\u2019essa il titolo.\nI due diventano amici, cominciano a conoscersi veramente e capiscono che tra loro c'\u00e8 del tenero. Per questo motivo Asher lascia Dylan e Amy lascia Josh.\nIl giorno del film festival Josh mostra il suo progetto a tutta la scuola e fa vedere come \u00e8 realmente Dylan. All'inizio tutti ridono della vera Dylan, che scappa a piangere. Josh la rincorre e le dice che il film \u00e8 un complimento per Dylan che lei non vede, in quanto ha impiegato tutte le scuole medie per cancellare il suo status di \"secchiona\" impopolare. Amy, il mattino dopo, si presenta a casa di Dylan con il documentario di Josh, e qui Dylan capisce che Josh l'ama per come \u00e8 realmente. Grazie a questo Amy e Dylan tornano amiche. Al ballo di primavera, i suoi \"amici\" le rivolgono di nuovo la parola, Dylan diventa \"Blossom Queen\" e fa un discorso in cui dice di aver capito chi sono i suoi veri amici mentre Josh vince il festival del cinema. Josh l'ascolta e i due ragazzi s'incontrano e si baciano."}
{"id": "3781705", "revid": "621682", "url": "https://it.wikipedia.org/wiki?curid=3781705", "title": "Sergej Gocmanov", "text": ""}
{"id": "3781712", "revid": "339392", "url": "https://it.wikipedia.org/wiki?curid=3781712", "title": "F.C. Calcio Acri", "text": ""}
{"id": "3781717", "revid": "287204", "url": "https://it.wikipedia.org/wiki?curid=3781717", "title": "Cerveny Ujezd", "text": ""}
{"id": "3781723", "revid": "767487", "url": "https://it.wikipedia.org/wiki?curid=3781723", "title": "Sergej Dmitriev", "text": ""}
{"id": "3781726", "revid": "339392", "url": "https://it.wikipedia.org/wiki?curid=3781726", "title": "Sergey Dmitriev", "text": ""}
{"id": "3781735", "revid": "767487", "url": "https://it.wikipedia.org/wiki?curid=3781735", "title": "Ivan Vy\u0161nevs'kyj", "text": ""}
{"id": "3781736", "revid": "339392", "url": "https://it.wikipedia.org/wiki?curid=3781736", "title": "Ivan Vyshnevskyi", "text": ""}
{"id": "3781737", "revid": "339392", "url": "https://it.wikipedia.org/wiki?curid=3781737", "title": "Ivan Vishnevskiy", "text": ""}
{"id": "3781743", "revid": "767487", "url": "https://it.wikipedia.org/wiki?curid=3781743", "title": "That I May Live", "text": "That I May Live \u00e8 un film del 1937 diretto da Allan Dwan.\nFu l'ultimo film della carriera di Mary Alden, nota attrice del cinema muto.\nProduzione.\nIl film fu prodotto dalla Twentieth Century Fox Film Corporation\nDistribuzione.\nDistribuito dalla Twentieth Century Fox Film Corporation, il film usc\u00ec nelle sale cinematografiche degli Stati Uniti il 30 aprile 1937."}
{"id": "3781745", "revid": "767487", "url": "https://it.wikipedia.org/wiki?curid=3781745", "title": "Elmer Ripley", "text": "Carriera.\nHa giocato in 11 squadre professionistiche, a partire dal 1908 fino al 1930. Ha militato per una stagione anche negli Original Celtics.\nHa intrapreso la carriera di allenatore, affiancandola inizialmente a quella di giocatore, guidando numerose squadre di college, oltre alle nazionali di Israele e Canada.\nHa chiuso la carriera a 82 anni, dopo aver allenato per 7 stagioni la squadra di pallacanestro della Englewood School for Boys nel New Jersey."}
{"id": "3781750", "revid": "110157", "url": "https://it.wikipedia.org/wiki?curid=3781750", "title": "The Rise and Fall of The Smiths", "text": "The Rise and Fall of The Smiths \u00e8 un documentario televisivo sulla band inglese The Smiths, andato in onda su BBC Two, il 22 gennaio 1999 e poi ritrasmesso, una seconda volta, l'8 agosto 2001.\nQuesto titolo fa parte di una serie di documentari, prodotti dalla BBC, sulle icone musicali degli anni Ottanta, dal titolo \"Young Guns Go For It\". Nella puntata dedicata agli Smiths si racconta la loro storia a partire dagli inizi della band a Manchester con interviste a Johnny Marr, Mike Joyce, Andy Rourke e anche vecchi filmati di interviste con Morrissey."}
{"id": "3781752", "revid": "155634", "url": "https://it.wikipedia.org/wiki?curid=3781752", "title": "K'akhaber Tskhadadze", "text": "Biografia.\nAnche suo figlio Bachana \u00e8 stato un calciatore."}
{"id": "3781753", "revid": "767487", "url": "https://it.wikipedia.org/wiki?curid=3781753", "title": "Freccia del Brabante 2010", "text": "Il Freccia del Brabante 2010, cinquantesima edizione della corsa e valida come evento del circuito UCI Europe Tour 2010 categoria 1.1, fu disputata il 14 aprile 2010, per un percorso di 200,5\u00a0km. Fu vinta dal belga S\u00e9bastien Rosseler, al traguardo con il tempo di 4h45'07\" alla media di 42,193\u00a0km/h.\nAl traguardo 51 ciclisti portarono a termine il percorso."}
{"id": "3781754", "revid": "339392", "url": "https://it.wikipedia.org/wiki?curid=3781754", "title": "Kakhaber Tskhadadze", "text": ""}
{"id": "3781764", "revid": "182396", "url": "https://it.wikipedia.org/wiki?curid=3781764", "title": "Sicambri", "text": ""}
{"id": "3781769", "revid": "729019", "url": "https://it.wikipedia.org/wiki?curid=3781769", "title": "UFC 134", "text": "UFC 134: Silva vs. Okami (conosciuto anche come UFC Rio) \u00e8 stato un evento di arti marziali miste tenuto dalla Ultimate Fighting Championship il 27 agosto 2011 all'HSBC Arena a Rio de Janeiro, Brasile. L'evento fu il secondo tenuto dall'UFC in Brasile dopo UFC 17.5: Ultimate Brazil nel 1998.\nIn Italia la card principale \u00e8 stata trasmessa in pay per view su Sky Sport alle ore 3:00 italiane.\nRetroscena.\nRoyce Gracie, vincitore dei tornei UFC 1, 2 e 4, fu inizialmente collegato a questo evento ma queste anticipazioni furono smentite dal presidente dell'UFC Dana White.\nMaiquel Falc\u00e3o avrebbe dovuto affrontare Tom Lawlor a questo evento ma fu licenziato dalla federazione. Il match di Lawlor fu spostato a UFC 139, dove fu sconfitto da Chris Weidman.\nMackens Semerzier avrebbe dovuto affrontare Yuri Alcantara ma fu rimpiazzato dal debuttante Antonio Carvalho. Carvalho per\u00f2 pat\u00ec un infortunio e fu costretto a rinunciare in favore di Felipe Arantes.\nAlexandre Ferreira avrebbe dovuto combattere contro Rousimar Palhares ma Ferreira fu costretto a rinunciare a causa di un infortunio vendendo sostituito da Dan Miller.\nDelle voci davano Raphael Assun\u00e7\u00e3o fronteggiare Darren Uyenoyama ma a causa di problemi contrattuali di Uyenoyama con la Shooto, il combattimento non fu mai stabilito. Assun\u00e7\u00e3o invece affront\u00f2 Johnny Eduardo.\nMike Swick avrebbe dovuto fare il suo ritorno contro il debuttante Erick Silva in questa card. Swick per\u00f2 dovette rinunciare allo scontro a causa di un infortunio al ginocchio venendo sostituito da Luis Ramos.\nPremi.\nAi vincitori sono stati assegnati 100.000$ per i seguenti premi:"}
{"id": "3781777", "revid": "1446238", "url": "https://it.wikipedia.org/wiki?curid=3781777", "title": "S\u00fcdharz", "text": "S\u00fcdharz \u00e8 un comune di 10.251 abitanti della Sassonia-Anhalt, in Germania.\nAppartiene al circondario (\"Landkreis\") di Mansfeld-Harz Meridionale (targa MSH).\nStoria.\nIl comune venne formato il 1\u00ba gennaio 2010 dalla fusione dei comuni di Bennungen, Breitenstein, Breitungen, Dietersdorf, Drebsdorf, Hainrode, Hayn (Harz), Kleinleinungen, Questenberg, Ro\u00dfla, Rottleberode, Schwenda e Uftrungen. Il nome del nuovo comune significa \"Harz meridionale\", con riferimento al circondario a cui appartiene.\nIl 1\u00ba settembre 2010 vennero aggregati a S\u00fcdharz la citt\u00e0 di Stolberg (Harz) e il comune di Wickerode."}
{"id": "3781781", "revid": "1354930", "url": "https://it.wikipedia.org/wiki?curid=3781781", "title": "Freccia del Brabante 2011", "text": "Il Freccia del Brabante 2011, cinquantunesima edizione della corsa e valida come evento del circuito UCI Europe Tour 2011 categoria 1.HC, fu disputata il 13 aprile 2011, per un percorso di 200,4\u00a0km. Fu vinta dal belga Philippe Gilbert, al traguardo con il tempo di 4h40'38\".\nPartenza con 182 ciclisti: 51 di essi portarono a termine il percorso."}
{"id": "3781785", "revid": "339392", "url": "https://it.wikipedia.org/wiki?curid=3781785", "title": "Korean People's Army Naval Force", "text": ""}
{"id": "3781789", "revid": "466539", "url": "https://it.wikipedia.org/wiki?curid=3781789", "title": "Simon Russell Beale", "text": "Biografia.\nNasce in Malaysia, figlio di un generale dell'esercito inglese, e di una dottoressa. Dichiaratamente gay, inizia la sua carriera nel 1985 ed \u00e8 famoso per aver interpretato il Re dei Cuori nel Film TV \"Alice nel Paese delle Meraviglie\" accanto a Tina Majorino e Miranda Richardson. \u00c8 interprete, oltre che di drammi, anche di numerosi musical della scena londinese e ha vinto il Laurence Olivier Award al migliore attore in un musical per \"Candide\", il British Academy Television Award per il miglior attore per \"A Dance to the Music of Time\" e il British Academy Television Award per il miglior attore non protagonista per \"Henry IV, Part I and Part II\"."}
{"id": "3781795", "revid": "1543377", "url": "https://it.wikipedia.org/wiki?curid=3781795", "title": "Breitenstein (S\u00fcdharz)", "text": "Breitenstein \u00e8 una frazione del comune tedesco di S\u00fcdharz, nella Sassonia-Anhalt.\nStoria.\nBreitenstein \u00e8 un piccolo centro agricolo di antica origine.\nIl 1\u00ba gennaio 2010 il comune di Breitenstein fu fuso con i comuni di Bennungen, Breitungen, Dietersdorf, Drebsdorf, Hainrode, Hayn (Harz), Kleinleinungen, Questenberg, Ro\u00dfla, Rottleberode, Schwenda e Uftrungen, formando il nuovo comune di S\u00fcdharz."}
{"id": "3781796", "revid": "123996775", "url": "https://it.wikipedia.org/wiki?curid=3781796", "title": "Writ of acceleration", "text": "Con il termine writ of acceleration (\"citazione di accelerazione\") si intende un tipo di elevazione propria della Camera dei Lord inglese che consente al figlio maggiore ed erede legittimo di un Pari con pi\u00f9 titoli di par\u00eca di entrare a fare parte della Camera dei Lord britannica o irlandese utilizzando uno dei titoli sussidiari del padre. Questa procedura pu\u00f2 essere utilizzata per abbassare l'et\u00e0 media dei membri della Camera e nel contempo incrementare il numero di membri abili a governare senza aumentare per questo il numero dei membri della Camera dei Lord e riducendo l'esclusivit\u00e0 dei titoli nobiliari.\nLa procedura del \"writ of acceleration\" venne introdotta da re Edoardo IV a met\u00e0 del XV secolo. La procedura \u00e8 a ogni modo un caso molto raro e in quattrocento anni di presenza ne sono stati realizzati solo novantotto. L'ultimo di questi venne decretato nel 1992 per il politico conservatore Robert Gascoyne-Cecil, visconte Cranborne, figlio maggiore e legittimo erede di Robert Gascoyne-Cecil, VI marchese di Salisbury. Egli ottenne la baron\u00eca minore del padre e il titolo quindi di \"Barone Cecil di Essendon\" e non il suo titolo di cortesia di \"Visconte Cranborne\". La procedura degli \"writ of acceleration\" venne abolita da una legge varata dalla Camera dei lord stessa nel 1999 assieme al diritto automatico per i pari ereditari di sedere nella Camera dei lord.\nProcedura.\nUno \"writ of acceleration\" viene concesso solo se il titolo da \"accelerare\" \u00e8 un titolo sussidiario e non quindi il titolo principale della casata, e se il beneficiario dell'ordinanza \u00e8 il legittimo erede del detentore del titolo in carica; pertanto si stabil\u00ec in contemporanea che il pari padre doveva avere almeno il titolo di visconte. Il legittimo erede solitamente non otteneva l'elevazione secondo il proprio titolo di cortesia. La maggior parte degli elevati alla Camera dei Lord con questo procedimento hanno ottenuto il titolo di barone. Ad esempio William Cavendish, marchese di Hartington, legittimo erede di William Cavendish, III duca di Devonshire, venne elevato al titolo di \"Barone Cavendish di Hardwick\". La procedura non riguardava i membri della paria di Scozia o della paria d'Irlanda se non dopo il 1707 e il 1801 rispettivamente quando le due aree vennero comprese nel Regno Unito, a patto per\u00f2 che il nobile da elevare avesse un posto anche nella Camera dei Lord inglese.\nIl nobile elevato prendeva il proprio posto nella precedenza dei titoli nobiliari della Camera dei Lord secondo il titolo accelerato. Per esempio quando il visconte Cranborne venne accelerato alla baronia di Cecil (creata nel 1603), prese precedenza su tutti i baroni creati dopo quella data e non dopo il momento della sua concessione.\nSe un barone accelerato muore prima del padre la baron\u00eca passa ai suoi eredi e se non ce ne sono ritorna a suo padre. Ad esempio, Charles Boyle, III visconte Dungarvan, il maggiore dei figli sopravvissuti di Richard Boyle, I conte di Burlington, venne elevato nel 1689 alla baronia paterna di Clifford di Lanesborough, ma mor\u00ec prima del padre. Suo figlio, il nipote del primo conte, ottenne l'ammissione alla Camera dei Lord con il titolo di barone.\nEsempi famosi.\nDue \"writ of acceleration\" sono in particolare divenuti famosi nella storia. Nel 1628 James Stanley, lord Strange, legittimo erede di William Stanley, VI conte di Derby, venne elevato alla Camera dei Lord nell'antica Baron\u00eca di Strange (creata nel 1299), un titolo in uso gi\u00e0 assunto da suo padre. Ad ogni modo, la Camera dei Lord decise successivamente che l'assunzione della Baron\u00eca di Strange da parte del sesto conte di Derby sarebbe stata erronea. Come conseguenza venne stabilita la creazione di due Baron\u00ece di Strange, l'originale creata nel 1299 e quella nuova creata \"accidentalmente\" nel 1628 (vedi Barone Strange per ulteriori informazioni). Un altro \"writ of acceleration\" famoso fu quello emesso nel 1717 per Charles Paulet, marchese di Winchester, legittimo erede di Charles Paulet, II duca di Bolton. L'intenzione della Camera era di elevarlo al titolo paterno di \"Barone St John di Basing\", ma venne erroneamente elevato come \"Barone Pawlett di Basing\". Questo fatto, inavvertitamente, cre\u00f2 difatti una nuova par\u00eca. A ogni modo la baron\u00eca dei Pawlett di Basing si estinse con la sua morte, mentre il ducato pass\u00f2 al suo fratello minore, il quarto duca appunto. Anche l'elevazione di Thomas Butler, VI conte di Ossory nella Camera dei Lord nel 1666 come Barone Butler, di Moore Park, pu\u00f2 rappresentare un errore in quanto il titolo paterno era correttamente Barone Butler, di Lanthony.\nAlternative.\nAd ogni modo vi erano diversi modi per aggirare la creazione di un \"writ of acceleration\" che per diversi motivi poteva essere contestato dalla stessa Camera, e il metodo pi\u00f9 comune per un sovrano era la creazione di un nuovo titolo di par\u00eca. Ad esempio nel 1832 Edward Smith-Stanley, lord Stanley, figlio e legittimo erede di Edward Smith-Stanley, XII conte di Derby, ottenne una nuova par\u00eca come Barone Stanley, di Bickerstaffe. Due anni dopo egli succedette al padre nel titolo comitale. Questo fatto fu in contrasto con suo figlio, Edward Smith-Stanley, XIV conte di Derby, il quale nel 1844 venne elevato nella Camera dei Lord tramite un \"writ of acceleration\" con il titolo di Barone Stanley, di Bickerstaffe.\nA ogni modo tutti i figli primogeniti che non avessero ricevuto un \"writ of acceleration\" o una nuova par\u00eca potevano essere eletti per elezione popolare alla Camera dei Comuni, pratica maggiormente comune."}
{"id": "3781797", "revid": "1543377", "url": "https://it.wikipedia.org/wiki?curid=3781797", "title": "Breitungen (S\u00fcdharz)", "text": "Breitungen \u00e8 una frazione del comune tedesco di S\u00fcdharz, nella Sassonia-Anhalt.\nStoria.\nBreitungen \u00e8 un piccolo centro agricolo di antica origine; fu citata per la prima volta il 29 luglio 961 come \"Breydinge\".\nIl 1\u00ba gennaio 2010 il comune di Breitungen fu fuso con i comuni di Bennungen, Breitenstein, Dietersdorf, Drebsdorf, Hainrode, Hayn (Harz), Kleinleinungen, Questenberg, Ro\u00dfla, Rottleberode, Schwenda e Uftrungen, formando il nuovo comune di S\u00fcdharz."}
{"id": "3781812", "revid": "287204", "url": "https://it.wikipedia.org/wiki?curid=3781812", "title": "Michel Telo", "text": ""}
{"id": "3781813", "revid": "287204", "url": "https://it.wikipedia.org/wiki?curid=3781813", "title": "Citharidae", "text": "I Citharidae sono una famiglia di pesci ossei appartenenti all'ordine Pleuronectiformes.\nDistribuzione e habitat.\nQuesta famiglia \u00e8 diffusa soprattutto nell'Oceano Indiano e nella parte occidentale dell'Oceano pacifico. La specie \"Citharus linguatula\" \u00e8 presente nell'Oceano Atlantico orientale tra il Portogallo e l'Angola, compreso il mar Mediterraneo.\nVivono su fondali sabbiosi del piano infralitorale e del piano circalitorale, raramente pi\u00f9 in profondit\u00e0.\nDescrizione.\nSi tratta di pesci piatti e come tali presentano corpo asimmetrico e molto appiattito, con entrambi gli occhi sullo stesso lato. Sono abbastanza simili ai Bothidae come \"Lepidorhombus whiffiagonis\" o \"Arnoglossus laterna\" ma si possono distinguere per le grandi scaglie che sono assenti o piccole nei Bothidae. Gli occhi sono di solito sul lato sinistro. La linea laterale \u00e8 presente su entrambi i lati del corpo. Nelle pinne ventrali c'\u00e8 un raggio spinoso che \u00e8 assente nei Bothidae. La pinna dorsale \u00e8 lunga e inizia anteriormente agli occhi.\nHanno piccole dimensioni, raramente raggiungono i 30\u00a0cm.\nBiologia.\nPoco nota.\nAlimentazione.\nCarnivori.\nPesca.\nSi catturano con reti a strascico, reti da posta e lenze di vario tipo ma non hanno grande importanza commerciale."}
{"id": "3781817", "revid": "729019", "url": "https://it.wikipedia.org/wiki?curid=3781817", "title": "Isola di Mabel", "text": "L'isola di Mabel (in russo: \u043e\u0441\u0442\u0440\u043e\u0432 \u041c\u0435\u0439\u0431\u0435\u043b, \"ostrov Mejbel\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di Mabel si trova nella parte occidentale della Terra di Francesco Giuseppe; ha una forma rotondeggiante, leggermente allungata in direzione nord-sud, con un'area di circa 55\u00a0km\u00b2 e un'altezza massima di 356 m s.l.m. \u00c8 situata 4\u00a0km circa a sud-ovest dell'isola di Bruce, separata da essa dallo stretto di Bates (\u043f\u0440\u043e\u043b\u0438\u0432 \u0411\u0435\u0439\u0442\u0441\u0430, \"proliv Bejtsa\"). A sud-ovest, 500\u00a0m oltre lo stretto di Ayr (\u043f\u0440\u043e\u043b\u0438\u0432 \u042d\u0439\u0440\u0430, \"proliv \u0116jra\"), si trova l'isola di Bell.\nL'intera isola, con l'eccezione dell'estremit\u00e0 meridionale, \u00e8 un vasto altopiano basaltico coperto da una cupola di ghiaccio che raggiunge un'altezza media di 342\u00a0m. Il ghiacciaio degrada lungo i pendii dell'isola fino a raggiungere il mare dove forma scogliere di ghiaccio alte fino a 45\u00a0m. Sono presenti nevai con tipi di neve differente e zone di nuda roccia. L'estremit\u00e0 meridionale \u00e8 una valle rocciosa, libera dal ghiaccio, di circa 1\u00a0km di diametro.\nL'isola \u00e8 stata cos\u00ec chiamata in onore di Mabel Gardiner Hubbard, moglie dello scienziato e inventore scozzese Alexander Graham Bell."}
{"id": "3781828", "revid": "339392", "url": "https://it.wikipedia.org/wiki?curid=3781828", "title": "Vjaceslav Sukristov", "text": ""}
{"id": "3781830", "revid": "339392", "url": "https://it.wikipedia.org/wiki?curid=3781830", "title": "Vladimir Troskin", "text": ""}
{"id": "3781831", "revid": "287204", "url": "https://it.wikipedia.org/wiki?curid=3781831", "title": "Anatolij Bajdacnyj", "text": ""}
{"id": "3781833", "revid": "196390", "url": "https://it.wikipedia.org/wiki?curid=3781833", "title": "Ramaz Urusadze", "text": ""}
{"id": "3781836", "revid": "765341", "url": "https://it.wikipedia.org/wiki?curid=3781836", "title": "Beverbeek Classic 2011", "text": "La Beverbeek Classic 2011, quattordicesima edizione della corsa e valida come evento dell'UCI Europe Tour 2011 categoria 1.2, si svolse il 26 febbraio 2011 su un percorso di 175,6\u00a0km. Fu vinto dal belga Evert Verbist che termin\u00f2 la gara in 3h59'58\".\nAll'arrivo 75 ciclisti tagliarono il traguardo."}
{"id": "3781839", "revid": "39224", "url": "https://it.wikipedia.org/wiki?curid=3781839", "title": "Mikhail Jakusin", "text": ""}
{"id": "3781842", "revid": "521302", "url": "https://it.wikipedia.org/wiki?curid=3781842", "title": "Mikhail Jaku\u0161in", "text": ""}
{"id": "3781843", "revid": "287204", "url": "https://it.wikipedia.org/wiki?curid=3781843", "title": "Volodymyr Levcenko", "text": ""}
{"id": "3781845", "revid": "913245", "url": "https://it.wikipedia.org/wiki?curid=3781845", "title": "Keila Costa", "text": "Biografia.\nKeila Costa inizi\u00f2 a praticare l'atletica leggera all'et\u00e0 di 9 anni."}
{"id": "3781854", "revid": "110157", "url": "https://it.wikipedia.org/wiki?curid=3781854", "title": "Camera dei lord d'Irlanda", "text": "La Camera dei lord d'Irlanda fu una camera parlamentare irlandese. Essa fu la prima camera rappresentativa irlandese dall'epoca medioevale sino al 1800 quando, con l'Atto d'Unione, l'Irlanda entr\u00f2 a far parte ufficialmente del Regno Unito.\nFunzione.\nLa funzione della Camera dei lord irlandese era quella di dibattere e approvare, bloccare o alterare le proposte di legge sottopostegli dalla Camera dei Comuni e proposte dal lord deputato d'Irlanda in nome del monarca.\nLa Camera dei lord era presieduta dal lord cancelliere, che sedeva su un divano imbottito di lana proveniente dalle tre terre di Inghilterra, Irlanda e Scozia. All'apertura della sessione governativa tutti i membri del parlamento venivano convocati presso la Camera dei lord dal Black Rod, un ufficiale reale il quale aveva il compito di guidarli ad ascoltare il discorso dal trono tenuto dal lord luogotenente d'Irlanda, massimo rappresentante del monarca in Irlanda che sedeva su un trono apposito.\nLe prime riunioni della Camera dei lord irlandese si tenevano al Castello di Dublino tra il XVI e XVII secolo, sino all'apertura del Palazzo del Parlamento irlandese nel XVIII secolo.\nStoria.\nLa Camera dei lord irlandese ebbe origine da un gruppo di baroni della signoria d'Irlanda che normalmente erano limitati dal Pale, un'area variabile attorno a Dublino soggetta alle leggi inglesi. Ebbero modo di prendere parte non come una camera separata ma come un gruppo indipendente alla prima sessione del parlamento irlandese nel 1297. Con la fondazione del Regno d'Irlanda nel 1542 i lord incluso un grande numero di nuovi signori gaelici e normanni promossero ancora maggiormente la necessit\u00e0 di intensificare il ruolo della locale Camera dei lord.\nLa Camera dei lord riflesse nel corso dei secoli anche le divisioni in quanto all'epoca del \"Patriot Parliament\" nel 1689 la maggioranza dei lord era rimasta cattolica, mentre l'amministrazione e la maggioranza dei deputati della Camera dei Comuni irlandese era anglicana. Dal 1632 George Calvert stabil\u00ec delle colonie in Newfoundland e Maryland. Nel 1634 la campagna per assicurare le riforme conosciute come \"The Graces\" all'Irlanda esplose. Gran parte dei lord irlandesi persero i loro titoli dopo la partecipazione alla ribellione del 1641 e durante il Commonwealth di Cromwell. Questi lord spodestati, riottennero i loro titoli (ma non i loro possedimenti), dopo la restaurazione del 1660 con l'\"Act of Settlement 1662\". Altri lord persero ancora i loro titoli durante la guerra guglielmita (1689-1891), anche se pochi di essi riottennero poi le loro terre nel XVIII secolo.\nAll'epoca dell'abolizione della camera nel 1800 molti titolati erano di antica origine come i lord Kingsale, creati nel 1397, o i visconti Gormanston dal 1478. Il pi\u00f9 antico tra i titoli presenti era quello di conte di Kildare che era stato creato nel 1316.\nA seguito dell'Atto d'Unione del 1800, la Par\u00eca d'Irlanda , venne eletta col grado di \"representative peers\" alla Camera dei lord del Regno Unito. Questa pratica venne abolita definitivamente nel 1922 con la fondazione della moderna Repubblica Irlandese. Altri pari irlandesi come Robert Clive, I barone Clive e lord Curzon, riuscirono a continuare ad esser eletti nella Camera dei lord del Regno Unito perch\u00e9 titolati anche nella Par\u00eca del Regno Unito.\nAttualmente la Camera dei lord irlandese come struttura esiste ancora al College Green di Dublino, stabile che oggi ospita gli uffici commerciali della Bank of Ireland."}
{"id": "3781857", "revid": "287204", "url": "https://it.wikipedia.org/wiki?curid=3781857", "title": "Imperator Aleksandr III (nave da battaglia 1914)", "text": "LImperator Aleksandr III fu una corazzata della Voenno Morskoj Flot Rossijskoj Imperii russa, terza ed ultima unit\u00e0 della classe Imperatrica Marija; completata troppo in ritardo per avere un ruolo attivo negli eventi della prima guerra mondiale, la nave entr\u00f2 in servizio nel luglio del 1917 con la Flotta del Mar Nero dopo essere stata rinominata Volia dal nuovo governo repubblicano. Catturata dai tedeschi a Sebastopoli nel giugno del 1918, la nave fu poi presa in consegna dai britannici alla fine della prima guerra mondiale, per passare quindi all'Armata Bianca anti-bolscevica nel novembre del 1919, venendo rinominata General Alekseev; combatt\u00e9 nella guerra civile russa, per poi finire internata con il resto della flotta a Biserta, dove fu demolita dalle autorit\u00e0 francesi nel 1936.\nStoria.\nImpostata nei cantieri navali di Nikolaev il 30 ottobre 1911 contemporaneamente alle altre due unit\u00e0 della sua classe, la sua costruzione prosegu\u00ec a rilento a causa di vari ritardi provocati da modifiche del progetto originario; la nave fu infine varata il 15 aprile 1914 con il nome di \"Imperator Aleksandr III\" in onore dello zar Alessandro III di Russia, ma il suo completamento prosegu\u00ec a rilento a causa della priorit\u00e0 data alle sue due sorelle, in uno stato di realizzazione pi\u00f9 avanzato. La nave fu infine completata e trasferita a Sebastopoli per le prove in mare nel luglio del 1917: per quella data il regime dello zar era caduto dopo gli eventi della rivoluzione di febbraio, ed il nuovo governo repubblicano decise di rinominare la nave \"Volia\" (\"Libert\u00e0\" in russo); bench\u00e9 ufficialmente il conflitto non fosse ancora concluso, la nave non vide alcuna azione bellica durante gli eventi finali della prima guerra mondiale nel Mar Nero.\nIl trattato di Brest-Litovsk del 3 marzo 1918 pose fine al conflitto per la Russia, ed i tedeschi procedettero all'occupazione dei territori dell'Ucraina: il 1\u00ba maggio 1918, poco prima dell'occupazione tedesca della citt\u00e0, la \"Volia\" e la gemella \"Imperatrica Ekaterina Velikaja\" (ora \"Svobodnaja Rossija\") lasciarono Sebastopoli con equipaggi improvvisati, rifugiandosi a Novorossijsk; qui le due unit\u00e0 ricevettero il 19 giugno seguente l'ordine di autoaffondarsi per non cadere nelle mani dei tedeschi, ma l'equipaggio della \"Volia\", composto in maggioranza da ucraini, decise di non obbedire e di rientrare il giorno stesso a Sebastopoli. Una volta in porto l'equipaggio fu sbarcato e la nave posta in disarmo; un equipaggio tedesco prese possesso dell'unit\u00e0 il 1\u00ba ottobre, facendo una breve uscita in mare il 15 ottobre seguente nonostante molti dei suoi cannoni fossero stati messi fuori uso. L'11 novembre 1918 la prima guerra mondiale ebbe termine, ed in base ai termini dell'armistizio di Compi\u00e8gne i tedeschi ricevettero l'ordine di consegnare le unit\u00e0 navali sotto il loro controllo ai britannici: il 24 novembre l'incrociatore leggero giunse a Sebastopoli per prendere in consegna la corazzata; un mese pi\u00f9 tardi la \"Volia\" fu condotta ad \u0130zmit, in Turchia, da un equipaggio britannico proveniente dalla corazzata , che scort\u00f2 la nave durante il suo viaggio.\nDopo essere rimasta internata in Turchia, il 29 ottobre 1919 la nave fu riportata a Sebastopoli da un equipaggio britannico e qui consegnata alle truppe anti-bolsceviche del generale P\u00ebtr Nikolaevi\u010d Vrangel'; la nave fu quindi ribattezzata \"General Alekseev\", venendo impiegata dalle truppe bianche negli scontri contro l'Armata Rossa in Crimea, effettuando numerosi bombardamenti costieri nonostante solo tre dei suoi cannoni principali fossero operativi. Nel novembre del 1920, con il collasso delle armate bianche nel sud della Russia, la \"General Alekseev\" ed i resti della Flotta del Mar Nero salparono da Sebastopoli cariche di truppe e profughi civili in fuga davanti all'avanzata dell'Armata Rossa: dopo aver fatto tappa ad Istanbul, la cosiddetta \"flotta di Vrangel'\" fece quindi rotta per Biserta, nella Tunisia allora colonia francese, dove fu internata dalle autorit\u00e0 locali. Dopo il riconoscimento ufficiale da parte del governo francese dell'Unione Sovietica, le unit\u00e0 internate a Biserta furono infine restituite ai sovietici nel dicembre del 1924: la \"General Alekseyev\", ormai completamente inoperativa, fu trattenuta dai francesi come riparazione per i mancati costi di ormeggio da parte dei russi, finendo poi demolita nel 1936.\nI cannoni della corazzata furono conservati in magazzino a Biserta, venendo poi venduti dalla Francia alla Finlandia nel gennaio del 1940, poco dopo lo scoppio della guerra d'inverno tra il paese e l'URSS; otto dei cannoni principali da 305\u00a0mm arrivarono alle autorit\u00e0 finlandesi, mentre gli altri quattro (oltre a diversi pezzi secondari da 130\u00a0mm) furono catturati dai tedeschi nel porto norvegese di Narvik nell'aprile del 1940, dopo la loro invasione del paese. I tedeschi utilizzarono i pezzi da loro catturati per equipaggiare alcune fortificazioni sull'isola di Guernsey, mentre i finlandesi impiegarono quattro dei cannoni in postazioni di artiglieria costiera a Isosaari e M\u00e4kiluoto, altri due per riparare dei cannoni ferroviari abbandonati dai sovietici ad Hanko, e gli ultimi due come riserva per i precedenti; uno di questi ultimi \u00e8 in mostra al museo dell'artiglieria costiera finlandese di Kuivasaari."}
{"id": "3781864", "revid": "227910", "url": "https://it.wikipedia.org/wiki?curid=3781864", "title": "Cassettonato", "text": ""}
{"id": "3781865", "revid": "227910", "url": "https://it.wikipedia.org/wiki?curid=3781865", "title": "Sant'Afra", "text": ""}
{"id": "3781868", "revid": "599013", "url": "https://it.wikipedia.org/wiki?curid=3781868", "title": "Daniele De Paoli", "text": "Professionista dal 1997 al 2002 e dal 2005 al 2006, conta la vittoria di un Giro d'Abruzzo e di una tappa alla Volta Ciclista a Catalunya.\nCarriera.\nI principali successi da professionista furono il Giro d'Abruzzo nel 2000, una tappa alla Volta Ciclista a Catalunya nel 2001 e il Giro del Mendrisiotto nel 2006. Partecip\u00f2 a sei edizioni del Giro d'Italia e due della Vuelta a Espa\u00f1a."}
{"id": "3781869", "revid": "958185", "url": "https://it.wikipedia.org/wiki?curid=3781869", "title": "Corruzione ambientale", "text": "La corruzione ambientale (o corruzione sistemica), \u00e8 un sistema criminoso radicato in maniera tale da assumere i tratti di un fenomeno politico e sociale in determinati contesti nazionali o regionali. Essa comporta alti livelli di integrazione dell'attivit\u00e0 politica, amministrativa, ed economica, con pratiche criminose, tanto da indurre le persone alla convinzione che comportamenti illeciti, quali la prestazione dell'indebito, facciano parte di una prassi consolidata esercitata da tutti, o neutralizzandone i risvolti criminosi, facendola apparire \"normale\".\nCorruzione ambientale nel mondo.\nPerch\u00e9 raggiunga la dimensione ambientale, la corruzione deve costituirsi come sistema disseminato ed endemico. La percezione di questo fenomeno \u00e8 oggetto di indagine e misurazione secondo le procedure della sociologia e dell'econometria, attraverso indicatori come il \"Corruption Perceptions Index\" di Transparency International, che misura \"il grado al quale \u00e8 percepita la corruzione esistente tra pubblici ufficiali e politici\".\nLa corruzione endemica \u00e8 una condizione molto comune nel corso della storia umana e che, in epoca contemporanea, \u00e8 spesso radicata nei sistemi politico-economici dei Paesi poveri con scarso stato di diritto, nei quali essa contribuisce a costituire al tempo stesso conseguenza e causa del sottosviluppo, oltre che ostacolo all'emancipazione da tale condizione.\nEffetti politici ed economici.\nI rapporti tra sviluppo economico e corruzione sono da tempo oggetto di indagine e ricerca. Secondo uno dei protagonisti di questo approccio, il Premio Nobel per l'economia Gunnar Myrdal, la presenza di un sistema di corruzione ambientale ingenera situazioni di \"inerzia, [...] inefficienza [\"e\"] irrazionalit\u00e0\", con effetti esiziali che si abbattono sul \"processo di formazione delle scelte politiche e di pianificazione\", inibendolo e generando caos e instabilit\u00e0 politica, e stagnazione economica.\nInoltre, sempre secondo Myrdal, \u00e8 sufficiente la sola percezione diffusa dell'esistenza di un sistema endemico e generalizzato di corruttela, perch\u00e9 sia incrinata la stessa credibilit\u00e0 e l'efficacia della figura del funzionario integerrimo, il quale, trovandosi a pretendere il rispetto di regole, pu\u00f2 essere facilmente dissuaso con l'arma del ricatto: pu\u00f2 essere infatti il facile bersaglio di accuse false e strumentali, ma molto credibili in un contesto di degrado, come l'aver tentato una concussione\nCorruzione ambientale in Italia.\nParticolarmente singolare \u00e8 il caso dell'Italia che, pur annoverata tra i primissimi paesi ad economia avanzata, ottiene tra questi la peggiore performance in termini di percezione diffusa dell'illegalit\u00e0 legata alla corruzione.\nIl sistema di corruzione ambientale radicato nel sistema italiano \u00e8 venuto alla ribalta della cronaca con particolare risalto nei primi anni novanta, con lo svelamento del sistema che fu detto di Tangentopoli, ad opera dell'inchiesta Mani pulite: in quell'occasione, fu coniata la polirematica \"dazione ambientale\", caratteristica del lessico del cosiddetto dipietrese, con cui \u00ab\"dazione\"\u00bb indicava l'erogazione della tangente, mentre l'epiteto \u00ab\"ambientale\"\u00bb sottolineava la pervasivit\u00e0 del sistema di corruzione nella Milano degli anni novanta, in cui la corresponsione illecita era una pratica cos\u00ec scontata e automatica da non dover essere nemmeno pi\u00f9 richiesta: \u00ab\"Pi\u00f9 che di corruzione o di concussione, si deve parlare di dazione ambientale, ovvero di una situazione oggettiva in cui chi deve dare il denaro non aspetta pi\u00f9 nemmeno che gli venga richiesto; egli, ormai, sa che in quel determinato ambiente si usa dare la mazzetta o il pizzo e quindi si adegua\"\u00bb L'erogazione \"automatica\" della \"dazione\" non richiede quindi nemmeno la necessit\u00e0 di esplicitare una richiesta, ed essa avviene in adeguamento a un prassi percepita come corrente e ineludibile. Non vi \u00e8, da parte del funzionario, la costrizione: nondimeno, in questo caso, si parla in giurisprudenza e in dottrina di \"concussione ambientale\", in cui l'induzione si esprime attraverso il silenzio del funzionario infedele, che sfrutta la convinzione, pi\u00f9 o meno fondata, dell'interlocutore, di non poter ricevere un trattamento trasparente e imparziale se non attraverso regalie."}
{"id": "3781870", "revid": "1632387", "url": "https://it.wikipedia.org/wiki?curid=3781870", "title": "Toxic (The Gazette)", "text": "Toxic (in giapponese \uff08\u30c8\u30ad\u30b7\u30c3\u30af\uff09, reso graficamente come TOXIC) \u00e8 il quinto album in studio della band j-rock giapponese The GazettE pubblicato il 5 ottobre del 2011 in Giappone. L'album \u00e8 arrivato al terzo posto sulla Hit parade giornaliera dell'Oricon e al sesto posto su quella settimanale, vendendo 25.412 copie solo nella prima settimana.\nSingoli.\nI singoli estratti dall'album sono:"}
{"id": "3781871", "revid": "11266", "url": "https://it.wikipedia.org/wiki?curid=3781871", "title": "Chiesa di Sant'Afra (Brescia)", "text": ""}
{"id": "3781873", "revid": "2011175", "url": "https://it.wikipedia.org/wiki?curid=3781873", "title": "Edoardo Giuseppe Rosaz", "text": "Biografia.\nNacque da una famiglia immigrata a Susa dalla Moriana: la sua giovinezza fu segnata dal suicidio del padre, annegatosi nel Po, dalla morte in manicomio del fratello Carlo Vittorio e da quella a seguito di una crisi epilettica della sorella Clotilde.\nDesiderando abbracciare il sacerdozio, ader\u00ec al terz'ordine secolare francescano ed entr\u00f2 in seminario: per motivi di salute, complet\u00f2 gli studi a Nizza, dove fu ordinato nel 1854.\nIl vescovo Antonio Odone lo nomin\u00f2 canonico cattedrale: nonostante l'opposizione del clero diocesano, nel 1862 Rosaz apr\u00ec il Ritiro per le ragazze abbandonate e, nel 1874, fond\u00f2 la congregazione delle francescane missionarie per la loro educazione.\nFu preconizzato vescovo di Susa nel concistoro celebrato da papa Pio IX il 31 dicembre 1877 e ricevette la consacrazione episcopale il 24 febbraio 1878 dall'arcivescovo di Torino, Lorenzo Gastaldi, assieme con il vescovo di Acqui, Giuseppe Sciandra, e il vescovo di Alba, Eugenio Galletti.\nPer i primi tre anni di ministero episcopale, fu suo segretario Stefano Croce, poi parroco di Sant'Ambrogio di Torino dal 1881.\nFavor\u00ec l'insediamento nella sua diocesi dei salesiani, dei francescani conventuali, dei lasalliani.\nInaugur\u00f2 la chiesa del Suffragio e nel 1897 fond\u00f2 il giornale diocesano \"Il Rocciamelone\". Appoggi\u00f2 la posa di una statua dedicata alla Vergine Maria a 3538 metri sul monte Rocciamelone, dal 1358 gi\u00e0 luogo di culto mariano.\nIl culto.\nLa sua causa di canonizzazione fu introdotta il 26 luglio 1953.\nIl 22 marzo 1986 papa Giovanni Paolo II ha decretato le sue \"virt\u00f9 eroiche\", attribuendogli il titolo di venerabile.\nLo stesso pontefice l'ha proclamato beato il 14 luglio 1991, durante la sua visita pastorale a Susa.\nLa sua memoria liturgica ricorre il 3 maggio (\"dies natalis\").\nGenealogia episcopale.\nLa genealogia episcopale \u00e8:"}
{"id": "3781874", "revid": "110157", "url": "https://it.wikipedia.org/wiki?curid=3781874", "title": "Sorelle Musulmane", "text": "Le Sorelle Musulmane () sono la branca femminile dell'organizzazione internazionale dei Fratelli Musulmani. L'esponente pi\u00f9 nota e popolare del movimento fu Zaynab al-Ghazali.\nI membri delle Sorelle Musulmane sono state tradizionalmente assai pi\u00f9 coinvolti nelle attivit\u00e0 caritatevoli dei loro colleghi maschi dei Fratelli Musulmani. L'opera delle Sorelle Musulmane ha fornito un importante contributo nell'attrarre nuovi aderenti al movimento dei Fratelli Musulmani, operando nei \"campus\" universitari, nelle prossimit\u00e0 delle moschee e nelle organizzazioni sindacali, dove \u00e8 maggiormente palpabile il malcontento per i gravi squilibri economici che hanno da lungo tempo contrassegnato l'Egitto.\nDurante la Rivoluzione egiziana del 2011, militanti delle \"Sorelle Musulmane\" sono state politicamente assai attive e hanno fornito un contributo essenziale alla costituzione del Partito Libert\u00e0 e Giustizia, emanazione della Fratellanza, nell'aprile del 2011."}
{"id": "3781876", "revid": "45356915", "url": "https://it.wikipedia.org/wiki?curid=3781876", "title": "Dazione ambientale", "text": ""}
{"id": "3781878", "revid": "486946", "url": "https://it.wikipedia.org/wiki?curid=3781878", "title": "Mohammed Badie", "text": ""}
{"id": "3781879", "revid": "287204", "url": "https://it.wikipedia.org/wiki?curid=3781879", "title": "Ctyrkoly", "text": ""}
{"id": "3781880", "revid": "486946", "url": "https://it.wikipedia.org/wiki?curid=3781880", "title": "Mohammed Badi'e", "text": ""}
{"id": "3781881", "revid": "1354930", "url": "https://it.wikipedia.org/wiki?curid=3781881", "title": "Omloop Het Nieuwsblad 2011", "text": "L'Omloop Het Nieuwsblad 2011, sessantaseiesima edizione della corsa e valido come evento dell'UCI Europe Tour 2011 categoria 1.HC, si svolse il 26 febbraio 2011 su un percorso totale di circa 203\u00a0km. Fu vinto dall'olandese Sebastian Langeveld che termin\u00f2 la gara in 5h18'03\".\nAll'arrivo giunsero 97 dei ciclisti partenti."}
{"id": "3781884", "revid": "287204", "url": "https://it.wikipedia.org/wiki?curid=3781884", "title": "Dekanovice", "text": ""}
{"id": "3781885", "revid": "210936", "url": "https://it.wikipedia.org/wiki?curid=3781885", "title": "Concussione ambientale", "text": ""}
{"id": "3781894", "revid": "287204", "url": "https://it.wikipedia.org/wiki?curid=3781894", "title": "Par\u00eca del Galles", "text": "La par\u00eca del Galles \u00e8 il termine formale usato per indicare la nobilt\u00e0 creata nell'ambito della monarchia del Galles, sotto la giurisdizione formale del re d'Inghilterra.\nI pari del Galles avevano titolazioni provenienti da diverse fonti. Dopo che Llywelyn ap Gruffydd della Casa di Aberffraw, ultimo principe del Galles di origini gallesi, venne ucciso durante la conquista edoardiana nel 1282, il Principato di Galles venne diviso in contee sul modello inglese. Molti dei titoli locali originari vennero aboliti e sostituiti con titoli inglesi in cambio della lealt\u00e0 degli insigniti. Ad ogni modo rimase in forza la legge gallese per i casi civili in tutto il principato, anche per le questioni di eredit\u00e0. Edoardo I applic\u00f2 dunque delle riforme sul modello inglese al fine di introdurre il diritto di primogenitura anche in Galles, fatto che facilit\u00f2 notevolmente l'acquisizione di titoli gallesi da parte di nobili inglesi.\nCon il Laws in Wales Acts 1535-1542 il Galles venne formalmente annesso all'Inghilterra con la piena implementazione delle \"common law\" inglesi anche per le cause civili e come tale sia i nobili originari gallesi che coloro che avevano ottenuto titoli in quell'area successivamente alla conquista inglese vennero incorporati \"de facto\" nella par\u00eca britannica. Attualmente il Galles non costituisce una par\u00eca autonoma, ma \u00e8 stata inclusa dapprima in quella inglese, poi in quella di Gran Bretagna ed infine in quella del Regno Unito. Ad ogni modo nel 1793 venne creato il titolo di conte del villaggio e della contea di Carnarvon nel Principato di Galles, unica menzione moderna del Principato di Galles in una titolatura.\nDopo la deposizione del parlamento inglese nel febbraio del 1689 re Giacomo II d'Inghilterra dai troni d'Inghilterra e Irlanda e i suoi successori continuarono a creare pari e baronetti che divennero noti come par\u00eca giacobita.\nMolti lord come i baronetti Williams-Wynn, i conti Lloyd George di Dwyfor ed i marchesi di Anglesey, posero la loro principale sede famigliare in Galles, segno di origine e attaccamento alle proprie radici.\nDuchi del Galles.\nAttualmente non sopravvive alcun titolo ducale gallese.\nBaroni del Galles.\nQualificazioni territoriali in Galles.\nQuello che segue \u00e8 un elenco dei pari gallesi i quali hanno ricevuto una primaria qualificazione territoriale nelle contee storiche del Galles. Molti di loro hanno titoli sussidiari al di fuori del Galles.\nQualificazioni territoriali esterne al Galles.\nQuesto \u00e8 un elenco di pari gallesi con qualificazioni esterne al Galles e non aventi qualificazioni territoriali interne.\nBaronetti del Galles.\nPur non rientrando nella par\u00eca del Galles, anche questa regione ha ed ha avuto dei baronetti che non hanno diritto come nelle altre parti del Regno Unito a sedere nella Camera dei Lords ma hanno comunque un grado di nobilitazione."}
{"id": "3781895", "revid": "554633", "url": "https://it.wikipedia.org/wiki?curid=3781895", "title": "Fw 190", "text": ""}
{"id": "3781896", "revid": "287204", "url": "https://it.wikipedia.org/wiki?curid=3781896", "title": "Dolni Kralovice", "text": ""}
{"id": "3781897", "revid": "1543377", "url": "https://it.wikipedia.org/wiki?curid=3781897", "title": "Palazzo delle Mercanzie", "text": "Il Palazzo delle Mercanzie \u00e8 un palazzo situato nel centro storico di Brescia, in corso Goffredo Mameli, a poca distanza da Piazza Rovetta e Piazza della Loggia. \u00c8 la attuale sede della Scuola di Specializzazione per le Professioni Legali di Brescia (SSPL).\nStoria.\nIl nucleo originario del palazzo, nel XII secolo, diventa la sede dell'Universit\u00e0 dei mercanti, organismo supervisore e giudiziario delle varie corporazioni, o \"paratici\", sotto le quali erano riuniti mercanti, commercianti, maestri di bottega e artigiani, principalmente con lo scopo di tutelare la propria professione con criteri per la lavorazione, misurazione e vendita dei prodotti e per regolare la concorrenza. A ci\u00f2 si affiancavano anche finalit\u00e0 religiose e di mutua assistenza. La localizzazione della sede dell'Universit\u00e0 non fu casuale e fu trovata nella via principale del quartiere in cui si addensavano botteghe, negozi e laboratori.L'Universit\u00e0 assolve le sue funzioni per secoli e lo stesso palazzo finisce, nel XVI secolo, per diventare a sua volta la sede di quelle stesse corporazioni che l'Universit\u00e0 supervisionava, le quali, fino ad allora, occupavano il palazzo antistante. In questo periodo il palazzo viene anche ricostruito secondo nuove linee rinascimentali. L'istituzione rimane attiva fino al 1802 quando, per la sua impronta antiliberistica, viene abolita dalla Repubblica bresciana e sostituita dalla Camera di Commercio e Industria, che ne eredita le funzioni, eccetto il potere giudiziario.\nNel 1925 la facciata del palazzo subisce un esteso rifacimento su progetto di Egidio Dabbeni, che porta alla ricostruzione dell'ala orientale con l'apertura del portico e delle arcatelle al primo piano. Nei decenni successivi vi trova sede la facolt\u00e0 di Economia e Commercio dell'Universit\u00e0 degli Studi di Brescia, sostituita poi dalla Scuola di Specializzazione per le Professioni Legali di Brescia (SSPL).\nDescrizione.\nIl palazzo conserva l'originaria architettura rinascimentale solamente nella porzione occidentale della facciata, dove si trova l'originale portale d'ingresso, inquadrato da lesene di ordine tuscanico. La trabeazione, che a sua volta costituisce l'imposta della balconata superiore, \u00e8 interrotta al centro da una nicchia in cui si conserva una statuetta simboleggiante la \"Giustizia\". A fianco delle lesene, ad altezza uomo, sono murati altre due bassorilievi raffiguranti una bilancia a due piatti e una stadera.\nIl corpo di fabbrica orientale, frutto del rifacimento novecentesco, presenta un singolare equilibrio nella composizione dei pieni e dei vuoti, definito da un'elegante sequenza di cinque arcatelle a tutto sesto al piano superiore e tre ampi archi a quello inferiore, che proseguono sul lato orientale con altre due campate. Viene cos\u00ec definito un portico, oggi ulteriormente cinto da un'inferriata, che serve da attuale ingresso alla struttura. All'interno si conserva l'originale fabbrica cinquecentesca, composta da due saloni uno a piano terra e uno al primo piano.\nA piano terra si apre la Sala di San Faustino (conosciuta oggi con la nuova intitolazione di Aula Falcone-Borsellino, voluta dalla Facolt\u00e0 di Giurisprudenza) dove si radunavano le diverse corporazioni. Presenta uno sviluppo longitudinale con copertura a cassettoni lignei adornati da tavelle policrome quattrocentesche con ritratti virili e stemmi. Sulla parete occidentale vi sono cinque finestre profilate da finte architetture, mentre la parete opposta \u00e8 ricoperta da una finta tappezzeria rossa\ndipinta con motivi dorati di bilance e spade, al centro della quale campeggia un affresco cinquecentesco strappato. L'opera raffigura la \"Giustizia tra due santi\" ed \u00e8 attribuita al Romanino. Lungo le pareti, in prossimit\u00e0 del soffitto, si susseguono stemmi di paesi della provincia di Brescia con i relativi nomi. Sulla parete sud si trovano inoltre gli stemmi della Camera di Commercio, della Provincia e della citt\u00e0 di Brescia, accompagnato dal tradizionale motto \"Brixia Fidelis\". \nAttraverso una scala marmorea, posta nell'ala orientale del palazzo, si accede all'atrio del piano superiore e da l\u00ec alla Sala di San Giovita, dove si riunivano i lanaioli, antica corporazione dei produttori e commercianti di lane e tessuti lanieri che godeva di un ordinamento indipendente. Anche questa sala presenta un soffitto a cassettoni analogo al precedente, scandito in sette comparti da sei travi lignee cordonate dove si conservano simili tavolette policrome con stemmi nobiliari di famiglie e ritratti virili. Ricorre in questa sala, come motivo decorativo, la bilancia, in riferimento alle attivit\u00e0 commerciali e giudiziarie che in questi luoghi si svolgevano. Sulla parete orientale si riconosce un affresco \"San Giovita, Cristo in piet\u00e0 e angeli\", databile al XV secolo."}
{"id": "3781901", "revid": "287204", "url": "https://it.wikipedia.org/wiki?curid=3781901", "title": "Drahnovice", "text": ""}
{"id": "3781902", "revid": "11266", "url": "https://it.wikipedia.org/wiki?curid=3781902", "title": "Hainrode (Sassonia-Anhalt)", "text": ""}
{"id": "3781904", "revid": "287204", "url": "https://it.wikipedia.org/wiki?curid=3781904", "title": "Rossla", "text": ""}
{"id": "3781907", "revid": "554633", "url": "https://it.wikipedia.org/wiki?curid=3781907", "title": "Hs 129", "text": ""}
{"id": "3781910", "revid": "287204", "url": "https://it.wikipedia.org/wiki?curid=3781910", "title": "Hermanicky", "text": ""}
{"id": "3781912", "revid": "104458", "url": "https://it.wikipedia.org/wiki?curid=3781912", "title": "Krasnoarmeisk", "text": ""}
{"id": "3781915", "revid": "28592", "url": "https://it.wikipedia.org/wiki?curid=3781915", "title": "Chust", "text": ""}
{"id": "3781916", "revid": "314905", "url": "https://it.wikipedia.org/wiki?curid=3781916", "title": "San Giovanni da Colonia", "text": ""}
{"id": "3781917", "revid": "1149807", "url": "https://it.wikipedia.org/wiki?curid=3781917", "title": "Elettroshock Daisy", "text": " \u00e8 un manga \"sh\u014djo\" scritto e disegnato da Ky\u014dsuke Motomi, serializzato sul \"Bessatsu Sh\u014djo Comic\" della Shogakukan dal 12 maggio 2007 al 12 ottobre 2013. In Italia la serie \u00e8 stata concessa in licenza alla Flashbook, che ne ha pubblicato i volumi tra il 21 novembre 2010 e il 18 ottobre 2014.\nTrama.\nIl fratello maggiore di Teru, prima di morire, le lascia un cellulare contenente il contatto e-mail di una persona di nome DAISY, alla quale aveva detto di \"aiutarla quando egli non sarebbe pi\u00f9 stato capace di farlo\". DAISY diventa molto importante per la ragazza, poich\u00e9 negli anni successivi le manda parole e discorsi incoraggianti attraverso il telefono, dato che lei \u00e8 rimasta sola. Un pomeriggio, dopo che i bulli del Consiglio Studentesco vengono misteriosamente allontanati, Teru rompe accidentalmente una finestra della scuola, cosa che la porta a lavorare per il crudele bidello Tasuku Kurosaki. Tuttavia i suoi sentimenti sorpassano quelli del rapporto padrone-serva e lei inizia a chiedersi quale sia la vera identit\u00e0 di DAISY.\nManga.\nLa serie \u00e8 stata scritta e disegnata da Ky\u014dsuke Motomi e serializzata dalla Shogakukan sulla rivista \"Bessatsu Sh\u014djo Comic\" dal 12 maggio 2007 al 12 ottobre 2013, in sedici volumi \"tank\u014dbon\"\".\" Il sedicesimo volume \u00e8 stato pubblicato in due edizioni: una regolare e una limitata; in Italia, quest'ultima edizione \u00e8 stata resa disponibile per la vendita solo durante il Lucca Comics 2014, o in seguito a specifiche richieste di acquisto presso l'editore, e di conseguenza \u00e8 priva di codice ISBN.\nIn Italia la serie \u00e8 stata pubblicata dalla Flashbook a partire da novembre 2010. La licenza del manga \u00e8 stata concessa anche alla Ever Glory Publishing in Taiwan, alla Kaze Manga in Francia e alla Viz Media in America del Nord.\nAccoglienza.\nLa serie \u00e8 stata votata come miglior nuovo manga \"sh\u014djo\" del 2010 dai fan dell'America del Nord negli \"About.com Manga Readers' Choice Awards\" del 2011."}
{"id": "3781919", "revid": "599013", "url": "https://it.wikipedia.org/wiki?curid=3781919", "title": "Jaroslav Timko", "text": ""}
{"id": "3781924", "revid": "287204", "url": "https://it.wikipedia.org/wiki?curid=3781924", "title": "Hvezdonice", "text": ""}
{"id": "3781925", "revid": "149485", "url": "https://it.wikipedia.org/wiki?curid=3781925", "title": "G-Magazine", "text": ""}
{"id": "3781932", "revid": "599013", "url": "https://it.wikipedia.org/wiki?curid=3781932", "title": "Mari\u00e1n Zeman", "text": ""}
{"id": "3781933", "revid": "1431409", "url": "https://it.wikipedia.org/wiki?curid=3781933", "title": "Fraser Forster", "text": "Carriera.\nClub.\nNewcastle.\nDopo aver compiuto le trafili giovanili, nel 2005 ottenne il primo contratto da professionista con il Newcastle, che nella stagione 2007-2008 lo inserisce in rosa come terzo portiere, alle spalle di Tim Krul e Shay Given.\nIn prestito.\nBisognoso di maggior spazio, il 2 ottobre 2008 viene ceduto in prestito mensile allo Stockport, dove gioca 6 partite. Tornato a Newcastle il 1\u00ba novembre, colleziona fino a 30 panchine in Premier League e Coppa Uefa, terminando la stagione senza tuttavia riuscire a scendere in campo. Il 31 luglio 2009 passa ancora in prestito mensile al Bristol City, con cui riesce a disputare 4 partite senza subire reti. Nonostante i tentativi della societ\u00e0 di rinnovare il prestito, \u00e8 il Norwich ad aggiudicarselo prima con prestito per un mese, poi fino a fine anno. Con il club gialloverde gioca da titolare 38 partite di Championship, consacrandosi come uno dei migliori portieri della competizione e vincendo anche numerose onorificenze, tra cui il premio come miglior giocatore della squadra del 2010.\nCeltic.\nIl 24 agosto 2010 \u00e8 ufficiale il suo trasferimento in prestito annuale al Celtic Glasgow, con cui debutta 5 giorni dopo nella sfida interna contro il Motherwell. La stagione si rivela ancora una volta positiva per Forster, che, grazie a 23 partite a porta inviolata, infrange il record di imbattibilit\u00e0 (1256 minuti senza subire reti) risalente al 1970-1971. A fine stagione sono 36 le partite disputate e solo 21 le reti subite in campionato, che gli valgono la riconferma, sempre in prestito, per la stagione 2011-2012. Il 5 luglio 2012 il riscatta il cartellino del giocatore dal Newcastle United.\nSouthampton.\nIl 9 agosto firma un contratto quadriennale con il Southampton. Il 21 marzo 2015 si infortuna gravemente al ginocchio nel match vinto 2-0 contro il , subendo la rottura del tendine rotuleo sinistro. Il 13 maggio 2016 rinnova con i \"Saints\" fino al 2021.\nNazionale.\nIl 4 ottobre 2012 ha ricevuto la sua prima convocazione nella nazionale inglese per gli incontri contro San Marino e Polonia, valevoli per le qualificazioni al Mondiale 2014, esordendo il 15 novembre 2013 nell'amichevole persa per 2-0 contro il Cile. Fa parte della rosa dei convocati per il consecutivo Campionato del Mondo, ma non scender\u00e0 mai in campo. Viene convocato per gli Europei 2016 in Francia, manifestazione in cui per\u00f2 non scende in campo.\nStatistiche.\nPresenze e reti nei club.\n\"Statistiche aggiornate al 18 maggio 2019.\""}
{"id": "3781936", "revid": "1305772", "url": "https://it.wikipedia.org/wiki?curid=3781936", "title": "Jankov (Boemia centrale)", "text": "Jankov \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3781937", "revid": "287204", "url": "https://it.wikipedia.org/wiki?curid=3781937", "title": "Coppa dell'Imperatore 1974", "text": "La Coppa dell'Imperatore 1974 \u00e8 stata la cinquantaquattresima edizione della coppa nazionale giapponese di calcio.\nFormula.\nVengono confermati formato e criteri di ammissione alla competizione, con 26 squadre ai nastri di partenza.\nSquadre partecipanti.\nJapan Soccer League\nSquadre regionali"}
{"id": "3781940", "revid": "767487", "url": "https://it.wikipedia.org/wiki?curid=3781940", "title": "Tom\u00e1\u0161 St\u00fapala", "text": ""}
{"id": "3781945", "revid": "599013", "url": "https://it.wikipedia.org/wiki?curid=3781945", "title": "Volodymyr Duma", "text": "Professionista dal 1998 al 2010, vinse due titoli nazionali e una tappa al Tour de Suisse.\nCarriera.\nDa dilettante vinse una tappa alla Corsa della Pace nel 1993. I principali successi da professionista furono due campionati ucraini (1998 e 2000), una tappa al Tour de Suisse nel 1998, due tappe al Giro d'Abruzzo (una nel 1999 e una nel 2000), il Gran Premio Industria e Commercio di Prato nel 2002, una tappa al Regio-Tour nel 2003, una tappa e la classifica generale del Tour of Japan nel 2006. Partecip\u00f2 a sette edizioni del Giro d'Italia, una della Vuelta a Espa\u00f1a, sette campionati del mondo e due edizioni dei giochi olimpici."}
{"id": "3781946", "revid": "4106", "url": "https://it.wikipedia.org/wiki?curid=3781946", "title": "Vladimir Duma", "text": ""}
{"id": "3781950", "revid": "124123", "url": "https://it.wikipedia.org/wiki?curid=3781950", "title": "Michal Hipp", "text": ""}
{"id": "3781957", "revid": "104458", "url": "https://it.wikipedia.org/wiki?curid=3781957", "title": "Evdokia Mekshilo", "text": ""}
{"id": "3781958", "revid": "729019", "url": "https://it.wikipedia.org/wiki?curid=3781958", "title": "Isola di Robertson", "text": "L'isola di Robertson (in russo: \u041e\u0441\u0442\u0440\u043e\u0432 \u0420\u043e\u0431\u0435\u0440\u0442\u0441\u043e\u043d\u0430, \"ostrov Robertsona\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di Robertson si trova nella parte centro-meridionale della Terra di Francesco Giuseppe, alcuni chilometri al largo della costa orientale dell'isola di Northbrook. Ha una lunghezza massima inferiore a 1 km. Il terreno \u00e8 piatto e ghiaioso.\nL'isola \u00e8 stata cos\u00ec chiamata in onore di Thomas Robertson, capitano della \"Scotia\" durante la spedizione antartica scozzese del 1902-1904."}
{"id": "3781963", "revid": "729019", "url": "https://it.wikipedia.org/wiki?curid=3781963", "title": "Dialetti hokkien", "text": "I dialetti hokkien (cinese tradizionale: \u798f\u4f6c\u8a71; cinese semplificato: \u798f\u4f6c\u8bdd; pinyin: \"F\u00fal\u01ceohu\u00e0\"; Pe\u030dh-\u014de-j\u012b: \"H\u014d-l\u00f3-o\u0113\", ), detti anche dialetti quanzhang () o Quanzhou\u2013Zhangzhou (BP: \"\") sono un gruppo di dialetti mutuamente intelligibili della lingua min nan, parlati da molti Cinesi d'oltremare in tutto il Sud-est asiatico nonch\u00e9 a Taiwan.\nHanno avuto origine dallo stesso dialetto nel Fujian meridionale; tra i dialetti hokkien ci sono il dialetto taiwanese e il dialetto amoy. Sono inoltre strettamente imparentati con il dialetto teochew, bench\u00e9 la mutua comprensione sia difficile, e un po' pi\u00f9 lontanamente imparentati con il dialetto hainanese.\nNomi.\nIl termine \"hokkien\" di per s\u00e9 stesso non \u00e8 usato in cinese in quanto non sarebbe diverso dal nome della provincia del Fujian, che nella lingua locale si chiama appunto Hokkien. Nella linguistica cinese, questi dialetti sono conosciuti mediante la loro classificazione sotto la Divisione di Quanzhang (cinese: \u6cc9\u6f33\u7247; pinyin: \"Qu\u00e1nzh\u0101ng pi\u00e0n\") del min nan, che deriva dai primi caratteri dei due principali centri urbani dell'Hokkien (Fujian), Quanzhou e Zhangzhou. La lingua \u00e8 nota anche con altri termini come il pi\u00f9 generale min nan (cinese tradizionale: \u95a9\u5357\u8a9e, \u95a9\u5357\u8a71; cinese semplificato: \u95fd\u5357\u8bed, \u95fd\u5357\u8bdd; pinyin: \"M\u01d0nn\u00e1ny\u01d4\", \"M\u01d0nn\u00e1nhu\u00e0\"; Pe\u030dh-\u014de-j\u012b: \"B\u00e2n-l\u00e2m-g\u00ed\", \"B\u00e2n-l\u00e2m-o\u0113\") o min meridionale, e Fulaohua (cinese tradizionale: \u798f\u4f6c\u8a71; cinese semplificato: \u798f\u4f6c\u8bdd; pinyin: \"F\u00fal\u01ceohu\u00e0\"; Pe\u030dh-\u014de-j\u012b: \"H\u014d-l\u00f3-o\u0113\").\nDistribuzione geografica.\nL'hokkien si origin\u00f2 nella regione meridionale della provincia di Fujian, un importante centro per il commercio e la migrazione, e si \u00e8 da allora diffuso al di l\u00e0 della Cina, essendo una delle pi\u00f9 comuni lingue cinesi all'estero.\nUna forma di hokkien affine a quella parlata nel Fujian meridionale si parla anche a Taiwan, dov'\u00e8 conosciuta con il nome T\u00e2i-o\u00e2n-o\u0113 o H\u014d-l\u00f3-o\u0113. Il gruppo etnico per il quale l'hokkien \u00e8 considerato la lingua nativa \u00e8 quello degli Holo o Hoklo, la principale etnia di Taiwan. La corrispondenza tra lingua ed etnia non \u00e8 assoluta, in quanto alcuni Hoklo hanno una conoscenza limitata dell'hokkien, mentre alcuni non Hoklo sono fluenti nel dialetto.\nCi sono molti parlanti hokkien tra i Cinesi d'oltremare nell'Asia Sud-orientale come pure negli Stati Uniti. Molti emigranti di etnia cinese nella regione erano Hoklo dal Fujian meridionale, e portarono la lingua in quelle che sono oggi la Birmania (Myanmar), l'Indonesia (le ex Indie Orientali Olandesi), la Malaysia e Singapore (in precedenza Malesia Britannica e Stabilimenti dello Stretto). Molti dei dialetti hokkien di questa regione sono estremamente simili al taiwanese e all'amoy. L'hokkien \u00e8, stando a quel che si dice, la lingua nativa del 98,5% dei Sinofilippini nelle Filippine, tra i quali \u00e8 noto localmente come Lan-nang o L\u00e1n-l\u00e2ng-o\u0113 (\"La lingua del nostro popolo\"). I parlanti hokkien formano il maggiore gruppo di Cinesi in Singapore, Malesia e Indonesia.\nClassificazione.\nIl Fujian meridionale \u00e8 la patria di tre dei principali dialetti hokkien. Essi sono conosciuti con il nome delle localit\u00e0 geografiche alle quali corrispondono (Elencate da nord a sud):\nPoich\u00e9 Amoy \u00e8 la principale citt\u00e0 del Fujian meridionale, il suo dialetto \u00e8 considerato il pi\u00f9 importante, o addirittura la variet\u00e0 di prestigio. Il dialetto di Amoy \u00e8 un ibrido dei dialetti di Quanzhou e Zhangzhou. Amoy e il dialetto di Amoy hanno giocato un ruolo influente nella storia, specialmente nelle relazioni tra le nazioni occidentali e la Cina, e questo idioma era uno dei pi\u00f9 frequentemente studiati fra tutte le lingue/dialetti cinesi dagli Occidentali nella seconda met\u00e0 del XIX secolo e il principio del XX secolo.\nLe varianti parlate a Taiwan sono simili alle varianti del Fujian, e sono note collettivamente come taiwanese. Il taiwanese \u00e8 usato dalla maggioranza della popolazione e possiede molta importanza da una prospettiva socio-politica, formando il secondo (e oggi forse il pi\u00f9 significativo) polo della lingua hokkien. Anche le varianti dell'hokkien nel Sud-est asiatico, compreso l'hokkien singaporiano, traggono origine da quelle del Fujian.\nStoria.\nLe varianti dei dialetti hokkien possono essere rintracciate in due fonti d'origine: Quanzhou e Zhangzhou. Sia l'amoy che il taiwanese sono basati su un miscuglio dei dialetti di Quanzhou e Zhangzhou, mentre il resto dei dialetti hokkien parlati in Asia sud-orientale sono o derivati da Quanzhou e Zhangzhou, o basati su un miscuglio di entrambi i dialetti.\nQuanzhou.\nDurante il periodo dei Tre Regni dell'antica Cina, c'era guerra costante in corso nella Pianura Centrale della Cina. Gli abitanti del Nord cominciarono a entrare nella regione del Fujian, facendo s\u00ec che la regione incorporasse parti dei dialetti cinesi settentrionali. Tuttavia, la massiccia migrazione dei Cinesi Han settentrionali nella regione del Fujian avvenne principalmente dopo il disastro di Yongjia. La corte J\u00ecn fugg\u00ec dal nord al sud, facendo spostare grandi numeri di Cinesi Han nella regione del Fujian. Questo port\u00f2 il cinese antico \u2014 parlato nella Pianura Centrale della Cina dall'era preistorica al III secolo d.C. \u2014 nel Fujian. Questo evolse gradualmente nel dialetto di Quanzhou.\nZhangzhou.\nNel 677 (durante il regno dell'imperatore Gao Zong), Cheng Zheng (\u9673\u653f), insieme a suo figlio Chen Yuanguang (\u9673\u5143\u5149), guid\u00f2 una spedizione militare per pacificare la ribellione nel Fujian. Si stabilirono nel Zhangzhou e portarono nel Zhangzhou la fonologia del cinese medio della Cina settentrionale durante il VII secolo; nell'885 (durante il regno dell'imperatore Xi Zong), i due fratelli Wang Chao (\u738b\u6f6e) e Wang Shenzhi (\u738b\u5be9\u77e5), guidarono una forza di spedizione militare per pacificare la ribellione di Huang Chao. Anch'essi portarono nel Zhangzhou la fonologia del cinese medio parlato comunemente nella Cina settentrionale. Queste due ondate di migrazioni dal nord portarono generalmente le lingue del cinese medio settentrionali nella regione del Fujian. Questo poi evolse gradualmente nel dialetto del Zhangzhou.\nXiamen.\nIl dialetto di Xiamen, a volte noto come amoy, \u00e8 il principale dialetto parlato nella citt\u00e0 cinese di Xiamen e nelle regioni circostanti di Tong'an e Xiang'an, entrambe le quali sono ora incluse nell'area della Grande Xiamen. Questo dialetto si svilupp\u00f2 alla fine della dinastia Ming, quando Xiamen stava soppiantando sempre di pi\u00f9 la posizione di Quanzhou come principale porto di scambio della Cina sud-orientale. I mercanti di Quanzhou cominciarono a viaggiare verso sud a Xiamen per condurre i loro affari, mentre i contadini di Zhangzhou cominciarono a viaggiare verso nord a Xiamen in cerca di opportunit\u00e0 di lavoro. \u00c8 in questo periodo che sorse il bisogno di una lingua comune. Le variet\u00e0 di Quanzhou e Zhangzhou sono simili in molti modi (come si pu\u00f2 vedere dal loro comune luogo d'origine a Luoyang nell'Henan), ma a causa di differenze negli accenti, la comunicazione pu\u00f2 essere un problema. Gli uomini d'affari di Quanzhou consideravano la loro parlata l'accento di prestigio e quella di Zhangzhou un dialetto di paese. Nel corso dei secoli, si ebbe un livellamento dei dialetti e le due parlate si mescolarono per produrre il dialetto amoy.\nClassici di linguistica dell'hokkien.\nGli studiosi cinesi dei tardi Ming e Qing avevano studiato sistematicamente i dialetti hokkien di quei tempi e compilato numerosi libri di linguistica cinese sull'hokkien. Questi includono \"La fonologia della parlata di Quanzhou\" (\u5f59\u97f3\u5999\u609f) di Huang Qian (\u9ec3\u8b19), \"La fonologia della parlata comune di Zhangzhou\" (\u5f59\u96c6\u96c5\u4fd7\u901a\u5341\u4e94\u97f3) di Xie Xiulan (\u8b1d\u79c0\u5d50) ecc.\nFonologia.\nL'hokkien ha una delle fonologie pi\u00f9 diversificate tra le lingue cinesi, con pi\u00f9 consonanti del mandarino standard o del cantonese. Le vocali sono pi\u00f9 o meno simili a quelle del mandarino standard. I dialetti hokkien conservano molte pronunce che non si trovano pi\u00f9 in altri dialetti cinesi. Queste comprendono la conservazione dell'iniziale , che \u00e8 ora (pinyin \"zh\") in mandarino (ad es. \"bamb\u00f9\" \u7af9 \u00e8 \"tik\", ma \"zh\u00fa\" in mandarino), essendo scomparse prima del VI secolo negli altri dialetti cinesi.\nIniziali.\nIl min meridionale ha iniziali consonantiche aspirate, non aspirate oltre che sonore. Questa distinzione rende il min meridionale uno dei dialetti pi\u00f9 ardui da imparare per i parlanti non nativi. Per esempio, le parole per aprire e chiudere (\"khui\" () vs. \"kui\u207f\" ()) una porta hanno la stessa vocale ma differiscono soltanto per l'aspirazione dell'iniziale e la nasalit\u00e0 della vocale. In aggiunta, il min meridionale ha consonanti iniziali labiali come la m in \"m\u0304-s\u012b\" () (che significa \"non \u00e8\").\nUn altro esempio dal taiwanese \u00e8 \"ragazzo\" (\"cha-po\u00b7-ki\u00e1\u207f\", \u67e5\u57d4\u56dd) vs. \"ragazza\" (\"cha-b\u00f3\u00b7-ki\u00e1\u207f\", \u67e5\u67d0\u56dd), che differiscono nella seconda sillaba per la sonorizzazione della consonante e per il tono.\nFinali.\nDiversamente dal mandarino, il min meridionale conserva tutte le consonanti finali del cinese medio. Mentre il mandarino preserva soltanto le finali n e \u014b, il min meridionale preserva le finali m, p, t e k e ha sviluppato la \u0294 (colpo di glottide).\nToni.\nIn generale, i dialetti hokkien hanno da 7 a 9 toni, e il sandhi tonale \u00e8 esteso. Ci sono varianti minori tra i sistemi tonali di Quanzhou e di Zhangzhou. I toni taiwanesi seguono gli schemi di Amoy o di Quanzhou, a seconda dell'area di Taiwan. Sia l'hokkien di Amoy che quello taiwanese tipicamente hanno 7 toni; il 9\u00ba tono si usa soltanto in parole speciali o prese in prestito da lingue straniere. Quello di Quanzhou \u00e8 il solo dialetto hokkien con 8 toni, di cui \u00e8 presente il 6\u00ba.\nComparazione.\nIl dialetto di Amoy (Xiamen) \u00e8 un ibrido dei dialetti di Quanzhou e di Zhangzhou. Anche il taiwanese \u00e8 un ibrido di questi due dialetti. Il taiwanese nella Taiwan settentrionale tende ad essere basato sulla variet\u00e0 di Quanzhou, mentre il taiwanese parlato nella Taiwan meridionale tende ad essere basato su quella di Zhangzhou. Ci sono variazioni minori nella pronuncia e nel vocabolario tra i dialetti di Quanzhou e di Zhangzhou. La grammatica \u00e8 generalmente la stessa. In pi\u00f9, il taiwanese include parecchie dozzine di prestiti linguistici dal giapponese nonch\u00e9 dalle lingue aborigene taiwanesi. D'altro canto, le varianti parlate a Singapore e in Malaysia hanno un sostanziale numero di parole prese in prestito dal malese e, in misura minore, dall'inglese e da altri dialetti cinesi come quello teochew, strettamente imparentato, e alcuni dialetti cantonesi.\nMutua intelligibilit\u00e0.\nIl dialetto di Quanzhou, quello di Xiamen, quello di Zhangzhou, il taiwanese e l'hokkien singaporiano sono mutuamente intelligibili.\nLe variet\u00e0 min nan del teochew e dell'amoy sono per l'84% foneticamente simili e per il 34% lessicalmente simili, mentre il mandarino e il min nan amoy sono per il 62% foneticamente simili e per il 15% lessicalmente simili. In confronto, il tedesco e l'inglese sono per il 60% lessicalmente simili.\nGrammatica.\nI dialetti hokkien sono analitici; in una frase, l'ordine delle parole \u00e8 importante per il suo significato. Una frase basilare segue lo schema soggetto-verbo-oggetto (cio\u00e8 un soggetto \u00e8 seguito da un verbo e poi da un oggetto), bench\u00e9 questo ordine sia spesso violato perch\u00e9 i dialetti hokkien sono lingue a rilevanza tematica, ossia che organizzano la loro sintassi in modo da enfatizzare la struttura tema-rema della frase. Diversamente dalle lingue sintetiche, raramente le parole indicano il tempo, il genere e il plurale mediante inflessione. Invece, questi concetti sono espressi attraverso avverbi, marcatori aspettuali e particelle grammaticali, o sono dedotti dal contesto. Particelle diverse sono aggiunte a una frase per specificarne ulteriormente lo stato o l'intonazione.\nUn verbo di per s\u00e9 non indica il tempo grammaticale. Il tempo pu\u00f2 essere mostrato esplicitamente con avverbi temporali. Esistono certe eccezioni, tuttavia, secondo l'interpretazione pragmatica del significato di un verbo. Inoltre, una particella aspettuale opzionale pu\u00e0\u00f2 essere apposta a un verbo per indicare lo stato di un'azione. Apporre particelle interrogative o esclamative a una frase trasforma l'affermazione in una domanda o mostra gli atteggiamenti del parlante.\nI dialetti hokkien preservano certi riflessi e schemi grammaticali che ricordano l'ampia fase del cinese arcaico. Questa include la serializzazione dei sintagmi verbali (collegamento diretto dei verbi e dei sintagmi verbali) e l'infrequenza della sostantivazione, entrambe simili alla grammatica del cinese arcaico.\nAnche la scelta delle parole con funzioni grammaticali varia significativamente tra i dialetti hokkien. Ad esempio, \u4e5e \"khit\" (particella che denota il causativo, il passivo o il dativo) \u00e8 conservato a Jinjiang (esclusivo del dialetto di Jinjiang \u00e8 anche \u5ea6 \"thoo\") e a Jieyang, ma non a Longxi e a Xiamen, i cui dialetti usano invece \u4e92 (\"hoo\").\nPronomi.\nI dialetti hokkien differiscono nella loro scelta dei pronomi preferiti. Ad esempio, mentre il pronome di seconda persona \"l\u00ed\" (\u4f60) \u00e8 normale nell'hokkien taiwanese, il prestito linguistico teochew \"l\u00fa\" (\u6c5d) \u00e8 pi\u00f9 comune tra le comunit\u00e0 di lingua hokkien del Sud-est asiatico. I pronomi personali plurali tendono ad essere forme nasalizzate di quelli singolari. I pronomi personali che si trovano nei dialetti hokkien sono elencati sotto:\nI pronomi possessivi sono marcati dalla particella \"\u00ea\" (\u7684), o dalla sua versione letteraria \"chi\" (\u4e4b). I pronomi plurali sono tipicamente privi di marcatura (la finale nasalizzata funge da indicatore possessivo):\nI pronomi riflessivi sono creati apponendo i pronomi \"ka-k\u012b, ka-t\u012b\" (\u5bb6\u5df1) o \"ch\u016b-k\u00ed\" (\u81ea\u5df1).\nI dialetti hokkien usano una variet\u00e0 di pronomi dimostrativi differenti, che sono i seguenti:\nI pronomi e avverbi interrogativi sono:\nCopula (\"essere\").\nGli stati e le qualit\u00e0 sono generalmente espressi usando verbi copulativi che non richiedono il verbo \"essere\":\nCon i complementi sostantivali, il verbo \"s\u012b\" (\u662f) funge da verbo \"essere\".\nPer indicare il luogo, le parole \"t\u012b\" (\u4f47) \"ti\u00e0m\" (\u8e2e), \"teh/leh\" (\u54a7), che sono note collettivamente come locativi o a volte come coverbi nella linguistica cinese, sono usate per esprimre \"(essere) presso\":\nNegazione.\nI dialetti hokkien hanno una variet\u00e0 di particelle di negazione che sono prefissate o affissate ai verbi che modificano. Ci sono cinque particelle di negazione primarie:\nAltre particelle negative comprendono:\nLa particella \"m\u0304\" (\u6bcb, \u5463, \u5514) \u00e8 generale e pu\u00f2 negare quasi qualsiasi verbo:\nLa particella \"m\u00e0i\" (\u83ab, \u52ff), una concatenazione di \"m-\u00e0i\" (\u6bcb\u611b), si usa per negare i comandi dell'imperativo:\nLa particella \"b\u00f4\" (\u7121) indica il tempo passato:\nIl verbo \"avere\", \"\u016b\" (\u6709), \u00e8 sostituito da \"b\u00f4\" (\u7121) quando \u00e8 negato (non \u7121\u6709):\nLa particella \"put\" (\u4e0d) \u00e8 usata raramente, per la maggior parte si trova in composti e locuzioni letterarie:\nVocabolario.\nLa maggior parte del vocabolario hokkien \u00e8 monosillabica. Molte parole hokkien hanno affini in altre lingue cinesi. Ci\u00f2 detto, ci sono molte parole indigene che sono esclusive dell'hokkien e non sono potenzialmente di origine sinotibetana, mentre altre sono condivise da tutte le lingue min (ad es. \"congee\" [brodo o farinata d'avena fatto di riso] \u00e8 \u7cdc \"m\u00ea\", \"b\u00f4e\", \"b\u00ea\", non \u7ca5 \"zh\u014du\", come in altri dialetti).\nIn confronto al cinese standard, i dialetti hokkien preferiscono l'uso della forma monosillabica delle parole, senza suffissi. Per esempio, il suffisso nominale mandarino \u5b50 (zi) non si trova nelle parole hokkien, mentre un altro suffisso nominale, \u4ed4 (\u00e1), si usa in molti sostantivi. Esempi sono di seguito:\nIn altri morfemi bisillabici, le sillabe sono invertite, il confronto al cinese standard. Gli esempi includono i seguenti:\nIn altri casi, la stessa parola pu\u00f2 avere diversi significati in hokkien e nel cinese scritto standard. Similmente, a seconda della regione in cui l'hokkien \u00e8 parlato, i prestiti linguistici da lingue locali (malese, tagalog, birmano, tra le altre), nonch\u00e9 altri dialetti cinesi (come i dialetti cinesi meridionali come il cantonese e il teochew), sono comunemente integrati nel vocabolario dei dialetti hokkien.\nLetture letterarie e colloquiali.\nL'esistenza di letture letterarie e colloquiali (), chiamate \"tha\u030dk-im\" (\u8b80\u97f3), \u00e8 un'importante caratteristica di alcuni dialetti hokkien e in realt\u00e0 di molte variet\u00e0 sinitiche nel sud. Il grosso delle letture letterarie (, \"b\u00fbn-tha\u030dk\"), basate sulle pronunce del vernacolare durante la dinastia Tang, sono usate principalmente nelle locuzioni formali e nella lingua scritta (per es. concetti filosofici, cognomi e alcuni nomi di luogo), mentre quelle colloquiali (o vernacolari) (, \"pe\u030dh-tha\u030dk\") sono usate fondamentalmente nella lingua parlata e nelle locuzioni volgari. Le letture letterarie sono pi\u00f9 simili alle pronunce dello standard Tang del cinese medio rispetto ai loro equivalenti colloquiali.\nTuttavia, alcuni dialetti dell'hokkien, come l'hokkien di Penang, favoriscono in modo massiccio favoriscono le letture colloquiali. Ad esempio, nell'hokkien di Penang, i caratteri per \"universit\u00e0\", \u5927\u5b78, sono pronunciati \"to\u0101-\u022fh\" (letture colloquiali per entrambi i caratteri), invece della lettura letteraria \"t\u0101i-h\u0227k\", che \u00e8 comune nel dialetto taiwanese e in quello cinese continentale.\nLa divergenza pronunciata tra le pronunce letterarie e colloquiali presenti nei dialetti hokkien \u00e8 attribuisce alla presenza di parecchi strati nel lessico min. Lo strato pi\u00f9 antico, colloquiale si fa risalire alla dinastia Han (206 a.C. - 220 d.C.); il secondo strato colloquiale viene dal periodo delle dinastie del Nord e del Sud (420 - 589 d.C.); il terzo strato delle pronunce (tipicamente quelle letterarie) viene dalla dinastia Tang e si basa sul dialetto di prestigio di Chang'an (moderna Xi'an), la capitale.\nAlcuni mutamenti di suoni che si vedono comunemente (colloquiali \u2192 letterari) sono i seguenti:\nQuesta tabella mostra alcuni caratteri ampiamente usati nell'hokkien che hanno sia letture letterarie che colloquiali:\nQuesta caratteristica si estende ai numerali cinesi, che hanno sia letture letterarie sia colloquiali. Le letture letterarie sono usate tipicamente quando i numerali sono letti ad alta voce (ad es. i numeri telefonici), mentre le letture colloquiali sono usate per contare le voci.\nDifferenze semantiche tra l'hokkien e il mandarino.\nSolo poche parole dalla variet\u00e0 del cinese antico parlata nello stato di Wu (dove ebbe origine la lingua ancestrale delle famiglie dei dialetti min e wu, che fu probabilmente influenzata dal cinese parlato nello stato di Chu, esso stesso non fu fondato da parlanti cinesi), e anche parole successive dal cinese medio, hanno conservato i significati originali nell'hokkien, mentre molti dei loro corrispondenti in lingua mandarina sono usciti dall'uso quotidiano, o sono stati sostituiti con altre parole (alcune delle quali sono prese in prestito da altre lingue, mentre altre sono nuovi sviluppi), o hanno sviluppato significati pi\u00f9 nuovi. Lo stesso pu\u00f2 essere detto anche dell'hokkien, poich\u00e9 alcuni significati lessicali si evolsero di pari passo con il mandarino, mentre altri sono sviluppi totalmente innovativi.\nQuesta tabella mostra alcune parole dialettali hokkien dal cinese classico, in contrasto con lo standard cinese scritto, il mandarino:\nPer altre parole, i significati cinesi classici di certe parole, che sono conservati nei dialetti hokkien, si sono evoluti significativamente in altri dialetti cinesi. La seguente tabella mostra alcune parole che sono usate sia nei dialetti hokkien che nel cinese mandarino, mentre i significati in cinese mandarino si sono modificati:\nParole dal minyue.\nAlcune parole comunemente usate, condivise da tutte le lingue min, vennero dalle antiche lingue minyue. Tali parole comprendono i seguenti esempi (confrontati con il dialetto fuzhou, una lingua min dong:\n1 \"l\u00e2ng\" \u00e8 ora tipicamente rappresentata da \u4eba (lettura letteraria \"j\u00een\").\nPrestiti linguistici.\nI prestiti linguistici non sono insoliti tra i dialetti hokkien, in quanto i parlanti adottarono prontamente termini indigeni delle lingue con cui vennero a contatto. Come risultato, vi \u00e8 una pletora di prestiti linguistici che non suono mutuamente comprensibili tra i dialetti hokkien.\nL'hokkien taiwanese, come risultato del contatto linguistico con il giapponese e con le lingue aborigene, contiene molti prestiti da queste lingue. Tra gli altri si possono citare i seguenti esempi:\nI dialetti dell'hokkien taiwanese e dell'hokkien malese come l'hokkien di Penang tendono a trarre prestiti linguistici dal malese, dall'inglese nonch\u00e9 da altri dialetti cinesi, primariamente il teochew. Gli esempi includono:\nHokkien standard.\nDopo la Guerra dell'oppio nel 1842, Xiamen (Amoy) divenne uno dei maggiori \"porti dei trattati\" a essere aperti al commercio con il mondo esterno. Dalla met\u00e0 del XIX secolo in avanti, Xiamen si svilupp\u00f2 lentamente fino a diventare il centro politico, economico e culturale della regione di lingua hokkien della Cina. Questo fece s\u00ec che il dialetto amoy diventasse gradualmente l'\"hokkien standard di prestigio\", sostituendo cos\u00ec la posizione delle varianti dialettali di Quanzhou e di Zhangzhou. Ancora oggi, esso viene considerato come il dialetto rappresentativo dell'hokkien standard. Dalla met\u00e0 del XIX secolo fino alla fine della Seconda guerra mondiale, i diplomatici occidentali di solito imparavano l'hokkien amoy come il dialetto preferito se dovevano comunicare con la popolazione di lingua hokkien in Cina o in Asia sud-orientale. Negli anni 1940 e 1950, anche Taiwan riteneva l'hokkien di Amoy come il suo standard e tendeva a orientarsi verso di esso.\nTuttavia, dal 1980 in poi, lo sviluppo dell'industria dell'intrattenimento e dei media in lingua hokkien a Taiwan fecero s\u00ec che il fulcro culturale hokkien si spostasse da Xiamen a Taiwan. La fiorente industria hokkien dell'intrattenimento e dei media di Taiwan negli anni 1990 e nei primi anni del XXI secolo condusse Taiwan a emergere come il nuovo importante fulcro della cultura di lingua hokkien.\nNegli anni 1990, segnati dalla liberalizzazione dello sviluppo linguistico e dal movimento per la madrelingua a Taiwan, l'hokkien taiwanese aveva subito un'accelerazione nel suo sviluppo. Nel 1993, Taiwan divenne la prima regione al mondo a implementare l'insegnamento dell'hokkien taiwanese nelle scuole. In 2001, il programma locale di lingua taiwanese fu ulteriormente esteso a tutte le scuole di Taiwan, e l'hokkien taiwanese divent\u00f2 una delke lingue locali taiwanesi obbilgatorie da imparare nelle scuole. Il movimento per la madrelingua a Taiwan influenz\u00f2 perfino Xiamen (Amoy) al punto che, nel 2010, anche Xiamen incominci\u00f2 ad attuare l'insegnamento del dialetto hokkien nelle sue scuole. Nel 2007, il Ministero dell'istruzione di Taiwan complet\u00f2 anche la standardizzazione dei caratteri cinesi usati per scrivere l'hokkien e svilupp\u00f2 il Tai-lo come la guida alla pronuncia e alla romanizzazione dell'hokkien standard. Numerose universit\u00e0 di Taiwan offrono anche corsi di laurea per formare i talenti di lingua hokkien per lavorare nell'industria dei media e nell'educazione hokkien. Taiwan ha anche i suoi circoli letterari e culturali hokkien per mezzo dei quali i poeti hokkien compongono su base regolare poesia e letteratura nella loro lingua.\nCos\u00ec, entro il XXI secolo, Taiwan \u00e8 emersa realmente come uno dei pi\u00f9 significativi poli culturali hokkien del mondo. Sebbene l'hokkien di Amoy abbia continuato ad essere considerato come l'\"hokkien standard di prestigio\" dal punto di vista storico, i cambiamenti storici e lo sviluppo di Taiwan avevano condotto l'hokkien taiwanese a divenire il polo pi\u00f9 influente del dialetto hokkien dopo la met\u00e0 del XX secolo. Oggi, il dialetto di prestigio taiwanese (\"Taiyu Youshiqiang/Tongxinqiang\" \u53f0\u8a9e\u512a\u52e2\u8154/\u901a\u884c\u8154), che si basa sulla variante di Tainan e si sente nei media hokkien taiwanesi, \u00e8 diventato anche una delle principali forme di \"hokkien standard\" insieme all'amoy.\nScritture e ortografie.\nScrittura cinese.\nI dialetti hokkien sono scritti tipicamente usando i caratteri cinesi (\u6f22\u5b57, \"H\u00e0n-j\u012b\"). Tuttavia, scrittura era e rimane adattata alla forma letteraria, che si basa sul cinese classico, non alla forma vernacolare e parlata. Inoltre, l'inventario dei caratteri usati per il mandarino (cinese scritto standard) non corrisponde alle parole hokkien, e ci sono un grande numero di caratteri informali (\u66ff\u5b57, \"th\u00e8-j\u012b\" o \"thu\u00e8-j\u012b\"; \"caratteri sostitutivi\") che sono peculiari dell'hokkien (come avviene con il cantonese). Ad esempio, dal 20 al 25% circa dei morfemi taiwanesi mancano di un carattere cinese appropriato o standard.\nMentre la maggior parte dei morfemi hokkien hanno caratteri designati standard, essi non sono sempre etimologici o fono-semantici. Caratteri dal suono o dal significato simile o rari sono comunemente presi a prestito o sostituiti per rappresentare un particolare morfema. Gli esempi includono \"bello\" (\u7f8e \"b\u00ed\" \u00e8 la forma letteraria), il cui morfema vernacolare \"su\u00ed\" \u00e8 rappresentato da caratteri come \u5aa0 (un carattere obsoleto), \u5a4e (una lettura vernacolare di questo carattere) e perfino \u6c34 (traslitterazione del suono \"su\u00ed\"), o \"alto\" (\u9ad8 \"ko\" \u00e8 la forma letteraria), il cui morfema \"ku\u00e2n\" \u00e8 \u61f8. Le comuni particelle grammaticali non sono esenti; la particella negativa \"m\u0304\" (non) \u00e8 variamente rappresentata da \u6bcb, \u5463 o \u5514, tra gli altri. In altri casi, i caratteri sono inventati per rappresentare un particolare morfema (un esempio comune \u00e8 il carattere non standard \u4ebb\u56e0 \"i\", che rappresenta il pronome personale \"tu\"). In aggiunta, alcuni caratteri hanno pronunce multiple e non collegate, adattate per rappresentare le parole hokkien, come \u8089 per \"bah\" (\"carne\"), sebbene abbia anche letture colloquiali e letterarie distinte (rispettivamente \"hi\u030dk\" e \"jio\u030dk, lio\u030dk\"). Un altro caso \u00e8 la parola \"mangiare\", \"chia\u030dh\", che \u00e8 spesso trascritto nei giornali e nei media taiwanesi come \u5477 (una traslitterazione cinese, \"xi\u0101\", per approssimare il termine hokkien), anche se il suo carattere raccomandaro nei dizionari \u00e8 \u98df.\nIn pi\u00f9, diversamente dal cantonese, l'hokkien non ha un insieme di caratteri standardizzati universalmente accettato. Cos\u00ec, c'\u00e8 una qualche variazione nei caratteri usati per esprimere certe parole e i caratteri possono avere un significato ambiguo. Nel 2007, il Ministero dell'istruzione della Repubblica di Cina formul\u00f2 e pubblic\u00f2 un insieme di caratteri standard per superare queste difficolt\u00e0. Questi caratteri cinesi standard per scrivere l'hokkien taiwanese si insegnano ora nelle scuole a Taiwan.\nRomanizzazione.\nL'hokkien, specialmente il taiwanese, \u00e8 trascritto a volte con l'alfabeto latino usando una delle varie ortografie romanizzate. Di queste la pi\u00f9 popolare \u00e8 il Pe\u030dh-\u014de-j\u012b (cinese tradizionale: \u767d\u8a71\u5b57; cinese semplificato: \u767d\u8bdd\u5b57; pinyin: \"B\u00e1ihu\u00e0z\u00ec\"). Il POJ fu sviluppato per la prima volta da missionari presbiteriani in Cina e in seguito dalla Chiesa Presbiteriana indigena di Taiwan; l'uso dell'ortografia \u00e8 stato attivamente promosso a partire dalla fine del XIX secolo. Si vede anche l'uso di un'ortografia mista di caratteri Han e di romanizzazione, anche se resta poco comune. Esistono anche altre ortografie basate sul latino.\nI testi minnan, tutti hokkien, possono essere fatti risalire al XVI secolo. Un esempio \u00e8 la \"Doctrina Christiana en letra y lengua china\", scritto presumibilmente dopo il 1587 dai Domenicani spagnoli nelle Filippine. Un altro \u00e8 una sceneggiatura della dinastia Ming di un dramma chiamato \"Storia d'amore dello specchio di litchi\" (1566), ipoteteicamente il pi\u00f9 antico testo colloquiale in min meridionale. L'Universit\u00e0 di Xiamen ha anche sviluppato un sistema di romanizzazione basato sul Pinyin, che \u00e8 stato pubblicato in un dizionario chiamato il \"Minnan Fangyan-Putonghua Cidian\" (\u95a9\u5357\u65b9\u8a00\u666e\u901a\u8a71\u8a5e\u5178) e un libro per l'insegnamento della lingua, che si usa per insegnare la lingua agli stranieri e ai parlanti non cinesi. Questo sistema \u00e8 noto come Pumindian.\nTaiwan ha sviluppato anche un sistema di romanizzazione per l'hokkien taiwanese derivato dal Pe\u030dh-\u014de-j\u012b. \u00c8 noto come Tai-lo e dal 2006 \u00e8 stato ufficialmente promosso dal Ministero dell'istruzione di Taiwan e insegnato nelle scuole taiwanesi.\nInformatica.\nL'hokkien \u00e8 registrato come \"min meridionale\" per l'RFC 3066 con la codifica zh-min-nan.\nNello scrivere l'hokkien in caratteri cinesi, alcuni scrittori creano \"nuovi\" caratteri quando considerano impossibile usare direttamente o prendere in prestito quelli esistenti; questo corrisponde a pratiche simili nell'uso dei caratteri per il cantonese, il ch\u1eef n\u00f4m vietnamita, l'hanja coreano e il kanji giapponese. Tali caratteri infatti di solito non sono codificati nell'Unicode (o nel corrispondente ISO/IEC 10646: Universal Character Set), creando cos\u00ec problemi nell'elaborazione informatica.\nTutti i caratteri latini richiesti dal Pe\u030dh-\u014de-j\u012b possono essere rappresentati usando l'Unicode (o il ISO/IEC 10646: Universal Character Set), avvalendosi di caratteri precomposti o combinati (segni diacritici). Anteriormente al giugno 2004, la vocale affine ma pi\u00f9 aperta della \"o\", scritta con un punto in alto a destra, non era codificata. L'espediente consueto era di usare il carattere (autonomo; di spaziatura) \"punto mediano\" (U+00B7, \"\u00b7\") o meno comunemente il carattere combinato \"punto in alto\" (U+0307). Poich\u00e9 queste soluzioni sono tutt'altro che ideali, a partire dal 1997 sono state presentate proposte al gruppo di lavoro ISO/IEC responsabile dell'ISO/IEC 10646 \u2014 ossia, ISO/IEC JTC1/SC2/WG2\u2014 per codificare un nuovo carattere combinato \"punto in alto a destra\". Questo carattere \u00e8 ora ufficialmente assegnato a U+0358 (vedere i documenti N1593, N2507, N2628,\nN2699 e N2713). Ci aspetta che segua presto anche il supporto dei caratteri tipografici."}
{"id": "3781965", "revid": "748037", "url": "https://it.wikipedia.org/wiki?curid=3781965", "title": "Tommaso Blandino", "text": "Formatosi a Messina, venne chiamato a Roma nel 1612 per perfezionare i suoi studi di architettura. \nLavor\u00f2 nelle fabbriche di Casa Professa di Palermo e realizz\u00f2 il prospetto inferiore della Chiesa del collegio dei Gesuiti di Trapani. Mor\u00ec prematuramente nel 1628 ritornando da una missione in Liguria."}
{"id": "3781971", "revid": "1543377", "url": "https://it.wikipedia.org/wiki?curid=3781971", "title": "Malcolm Frager", "text": "Biografia.\nMalcom Frager era figlio di Alfred Monroe Frager, grossista di calze, e Florence Friedman Frager, due ebrei convertitisi al Cristianesimo scientista. Inizi\u00f2 a prendere lezioni di pianoforte a quattro anni, prima da sua nonna e poi da sua zia. Nel 1941, a sei anni, fece il suo primo recital alla Baldwin Hall di Saint Louis. L'anno successivo, divenne allievo di Carl Madlinger, con cui studi\u00f2 fino al 1949. A soli dieci anni, fece il suo debutto da solista con l'Orchestra sinfonica di Saint Louis, suonando il Concerto per pianoforte n. 17 in sol maggiore di Mozart.\nNel 1949, all'et\u00e0 di 14 anni, si trasfer\u00ec a New York, dove fu allievo di Carl Friedberg alla Juilliard School (fino al 1955, anno della morte del maestro). Non frequent\u00f2 il liceo, ma venne educato privatamente. Nel 1953, su pressione del padre, si iscrisse alla Columbia University, dove si laure\u00f2 magna cum laude in lingua russa nel 1957. Era fluente anche in francese, spagnolo e tedesco e sapeva parlare anche polacco e italiano.\nSi classific\u00f2 secondo al Concorso internazionale di Ginevra (1955) e successivamente vinse il Michaels Memorial Award di Chicago (1956). Dopo essere arrivato tre volte consecutive al secondo posto (1955, 1956 e 1957), vinse il Concorso internazionale Leventritt di New York (1959). Questa vittoria lo port\u00f2 a compiere il suo primo tour fra il 1959 e il 1960 in Canada e Stati Uniti, suonando anche con la New York Philharmonic diretta da Leonard Bernstein. Nel 1960, vinse il Concorso internazionale Regina Elisabetta di Bruxelles, che gli valse la possibilit\u00e0 di registrare un disco con la RCA Victor Red Seal e vari ingaggi in Europa, oltre che una onorificenza consegnata a lui e agli altri vincitori statunitensi dal Sindaco di New York Robert F. Wagner, Jr. Nel novembre dello stesso anno, debutt\u00f2 alla Carnegie Hall nel novembre 1960, eseguendo la Sonata n. 6 di Prokof'ev.\nNell'ottobre 1962, si spos\u00f2 con la scozzese Morag MacPherson. L'anno successivo, tenne un tour di sei settimane in Unione Sovietica, che culmin\u00f2 il 14 giugno 1963 con un recital a due con Vladimir Davidovi\u010d A\u0161kenazi (di cui Frager era ottimo amico). Il successo fu tale che replicarono tre volte l'esibizione. Nel 1963, tenne i suoi primi concerti in America Latina, mentre nel 1969 sbarc\u00f2 in Estremo Oriente e in Australia. Il suo repertorio era principalmente composto da brani di Mozart, Haydn, Schubert, Chopin, Schumann, Prokof'ev e Bart\u00f3k. Nel 1969, decise di abbandonare New York e di trasferirsi assieme alla famiglia in una tenuta di 28 ettari circa a Lenox (Massachusetts), vicino alla sede del Tanglewood Music Festival. Qui vi esord\u00ec nel 1963, accompagnato dalla Boston Symphony Orchestra diretta da Erich Leinsdorf - prima di una lunga serie sia di esibizioni al Festival, che di collaborazioni con l'Orchestra e Leinsdorf stessi.\nOltre a essere un musicista di successo in tutto il mondo, al punto da viaggiare anche nove mesi all'anno, Frager fu anche un appassionato storico della musica che si concentr\u00f2 sulla individuazione e riscoperta di spartiti originali. Nel 1966 trov\u00f2 una stesura preliminare del Concerto per pianoforte e orchestra n. 1 di \u010cajkovskij, mentre l'anno successivo ritrov\u00f2 in un paesino della Germania Ovest la versione originale del Concerto per pianoforte in la minore di Schumann. Nel 1978, Frager visit\u00f2 la Biblioteca Jagellonica di Cracovia, persuadendo i bibliotecari a rendere disponibili oltre mille spartiti e manoscritti originali di Bach, Mozart, Beethoven, Schumann e Weber, considerati perduti e trafugati dall'esercito polacco dopo la Seconda guerra mondiale come bottino di guerra. Per questo, ricevette la Mozart Medal dall'International Mozarteum Foundation di Salisburgo.\nFrager ha registrato pochissimi dischi, principalmente perch\u00e9 non lo riteneva necessario per il suo sviluppo artistico, limitandosi a incidere solo le composizioni che riteneva di poter e voler incidere. Il primo disco fu il gi\u00e0 citato disco con la RCA, registrato a Parigi nel 1960 e contenente le due composizioni suonate al Concorso internazionale Regina Elisabetta (il Concerto per pianoforte e orchestra n. 2 di Prokof'ev e la Sinfonia n. 35 di Haydn). Frager registr\u00f2 anche i Concerti per pianoforte e orchestra n. 3 e n. 5 \"L'Imperatore\" di Beethoven, l'Andante e variazioni in si bemolle maggiore per due pianoforti di Schumann (in coppia con l'amico A\u0161kenazi), un disco di vari compositori statunitensi (Foerster, Gilbert, Huss, Nevin, Parker, MacDowell e Paine), il Burleske di Richard Strauss, un recital di Chopin, varie composizioni di Mozart e Haydn e il Concerto per pianoforte in la minore op. 54 di Schumann.\nMor\u00ec all'et\u00e0 di 56 anni di tumore, anche se la sua famiglia non rivel\u00f2 inizialmente la causa del decesso. La biblioteca personale di Frager \u00e8 stata donata dopo la sua morte alla Sibley Music Library della Eastman School of Music."}
{"id": "3781976", "revid": "671029", "url": "https://it.wikipedia.org/wiki?curid=3781976", "title": "Coppa dell'Imperatore 1940", "text": "La Coppa dell'Imperatore 1940 \u00e8 stata la ventesima edizione della coppa nazionale giapponese di calcio.\nFormato.\nLa formula iniziale (otto squadre che si affrontano in incontri ad eliminazione diretta) viene confermata: alle finali vengono aggiunti dei play-off in cui si affrontano le squadre precedentemente eliminate. In caso di parit\u00e0, le partite vengono prolungate sino ai tempi supplementari: nel caso in cui la situazione perduri al termine dell'incontro, si ricorre al sorteggio tramite moneta.\nDate.\nTutti gli incontri si sono disputati nei campi dell'Universit\u00e0 Meiji, a Tokyo"}
{"id": "3781979", "revid": "287204", "url": "https://it.wikipedia.org/wiki?curid=3781979", "title": "Michel Tel\u00f2", "text": ""}
{"id": "3781981", "revid": "183694", "url": "https://it.wikipedia.org/wiki?curid=3781981", "title": "Renato Venturelli", "text": "Biografia.\nNato a Genova, laureato in Lettere Moderne con una tesi su Corrado Govoni, nel 1978 \u00e8 tra i fondatori del cineclub Lumi\u00e8re, mentre dal 1982 incomincia la carriera di critico cinematografico nel giornale genovese \"Il Lavoro\"; quando il quotidiano viene allegato nel 1992 a \"La Repubblica\" cura una rubrica quotidiana di recensioni di film che prosegue ininterrotta ancor oggi sull'edizione ligure del giornale.\nA inizio degli anni '90 comincia a collaborare al Fantafestival di Roma e a varie riviste di cinema, occupandosi in particolare di horror, fantastico e soprattutto di cinema poliziesco e gangster. Il suo libro pi\u00f9 importante riguarda comunque il film noir americano classico. \nDal 2005 dirige la pubblicazione \"Cinema &amp; Generi\", con Einaudi ha collaborato alla pubblicazione di \"Storia del cinema mondiale\" dal 1999 al 2001 e al \"Dizionario dei registi\" nel 2005-2006. Dal 2010 dirige anche il bimestrale \"Film Doc\".\n\u00c8 inoltre membro da molti anni della giuria del Festival del Doppiaggio Voci nell'Ombra insieme a Morando Morandini, Callisto Cosulich, Tiziana Voarino, Enrico Lancia, e pi\u00f9 recentementeFabio Melelli, Massimo Geraldi e Antonio Genna."}
{"id": "3781989", "revid": "729019", "url": "https://it.wikipedia.org/wiki?curid=3781989", "title": "Isola di Nerpa", "text": "L'isola di Nerpa (in russo: \u041e\u0441\u0442\u0440\u043e\u0432 \u041d\u0435\u0440\u043f\u0430, \"ostrov Nerpa\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di Nerpa si trova nella parte occidentale della Terra di Francesco Giuseppe; \u00e8 situata nella baia del Nord (\u0431\u0443\u0445\u0442\u0430 \u0421\u0435\u0432\u0435\u0440\u043d\u043e\u0439, \"buchta Severnoj\") nella costa sud-orientale della Terra di Alessandra. Ha una forma allungata con lunghezza massima di circa 200\u00a0m e una larghezza di circa 100\u00a0m.\nL'isola prende il nome della nave del Dipartimento Idrografico \"Nerpa\", che la scopr\u00ec nel 1950."}
{"id": "3781990", "revid": "599013", "url": "https://it.wikipedia.org/wiki?curid=3781990", "title": "Andrej \u010cerny\u0161ov", "text": ""}
{"id": "3781991", "revid": "621682", "url": "https://it.wikipedia.org/wiki?curid=3781991", "title": "Andrey Chernyshov", "text": ""}
{"id": "3781993", "revid": "767487", "url": "https://it.wikipedia.org/wiki?curid=3781993", "title": "Evgenij Bu\u0161manov", "text": "Carriera.\nCalciatore.\nClub.\nHa cominciato la sua carriera con lo .\nTra il 1990 e il 2000 ha giocato con tre squadre della capitale russa: , , e di nuovo . In particolare con lo Spartak ha vinto quattro campionati russi e due Coppe della CSI.\nHa chiuso la sua carriera disputando le ultime tre stagioni (tra il 2001 e il 2003) con il .\nNazionale.\nNel 1991 ha fatto parte della spedizione sovietica ai Mondiali Under-20.\nTra il 1996 e il 2000 ha collezionato 7 presenze con la nazionale russa, senza mettere a segno reti.\nHa esordito il 9 febbraio 1996 nella gara contro l', disputata nell'ambito del Torneo amichevole Rothmans, entrando ad inizio ripresa al posto di Viktor Onopko. Nello stesso anno, prese parte al Campionato europeo di calcio 1996, disputando una sola gara, il primo tempo della sconfitta contro l', prima di essere sostituito da Igor' Janovskij.\nAllenatore.\nLa prima parte della sua carriera da allenatore \u00e8 cominciata come tecnico delle riserve o come assistente della primo allenatore.\nLa prima esperienza da capo allenatore arriva nel 2010 quando sostituisce Aleksandr Tarchanov (di cui era assistente) alla guida del fino a fine stagione.\nDal 2013 al 2017 ha allenato lo (formazione riserve dollo Spartak) che ha guidato fino alla seconda serie.\nNel biennio 2017-2018 ha guidato la Nazionale Under-21 di calcio della Russia."}
{"id": "3781994", "revid": "621682", "url": "https://it.wikipedia.org/wiki?curid=3781994", "title": "Yevgeni Bushmanov", "text": ""}
{"id": "3781995", "revid": "621682", "url": "https://it.wikipedia.org/wiki?curid=3781995", "title": "Evgeniy Bushmanov", "text": ""}
{"id": "3781997", "revid": "588403", "url": "https://it.wikipedia.org/wiki?curid=3781997", "title": "Andrej Tichonov", "text": "Carriera.\nAllenatore.\nDal 29 maggio 2011 \u00e8 il vice di Valerij Karpin alla guida dello Spartak Mosca."}
{"id": "3782000", "revid": "621682", "url": "https://it.wikipedia.org/wiki?curid=3782000", "title": "Andrey Tikhonov", "text": ""}
{"id": "3782002", "revid": "2033069", "url": "https://it.wikipedia.org/wiki?curid=3782002", "title": "Alcoa Theatre", "text": "Alcoa Theatre \u00e8 una serie televisiva statunitense in 113 episodi trasmessi per la prima volta nel corso di 3 stagioni dal 1957 al 1960 sulla NBC.\n\"Alcoa Theatre\" fu trasmessa a settimane alterne insieme ad un'altra serie antologica, \"Goodyear Theatre\" (le due serie sono per questo considerate da alcuni database come un'unica serie dal titolo \"Alcoa-Goodyear Theatre\"). \"Goodyear Theatre\" ed \"Alcoa Theatre\" furono poi ritrasmese in syndication con i titoli \"Turn Of Fate\" (stagione 1) e \"Award Theatre\" (stagione 2 e 3).\nLa serie nacque dopo la cancellazione di \"The Alcoa Hour\" (i cui episodi duravano un'ora e venivano trasmessi di domenica). \"The Alcoa Hour\" fu modificata: le puntate furono ridotte alla durata di 30 minuti, fu reintitolata \"Alcoa Theatre\" e fu trasferita al luned\u00ec sera nel 1957. La serie impiegava una compagnia di attori che si alternavano a rotazione: David Niven, Robert Ryan, Jane Powell, Jack Lemmon and Charles Boyer.\nLa serie vinse tre premi Emmy nel 1959. Tra gli attori protagonisti dei vari episodi: Cliff Robertson, John Cassavetes, Brandon De Wilde, Cornel Wilde, Agnes Moorehead, Jack Carson, Walter Slezak, Gary Merrill e Tyler MacDuff.\nTrama.\n\u00c8 una serie televisiva di tipo antologico in cui ogni episodio rappresenta una storia a s\u00e9. Gli episodi sono storie di genere vario, dal drammatico alla commedia.\nProduzione.\nLa serie fu prodotta da Four Star Productions, Screen Gems e Showcase Productions.\nRegisti.\nTra i registi della serie sono accreditati:"}
{"id": "3782004", "revid": "339392", "url": "https://it.wikipedia.org/wiki?curid=3782004", "title": "Yannis Kalitzakis", "text": ""}
{"id": "3782005", "revid": "110157", "url": "https://it.wikipedia.org/wiki?curid=3782005", "title": "Saskia", "text": "Origine e diffusione.\nContinua l'antico nome germanico \"Saxa\" o \"Saxia\", basato sull'elemento \"sachs\", \"sassone\", e significante quindi \"donna dei sassoni\"; etimologicamente, il nome della trib\u00f9 dei sassoni deriva dal germanico \"sahs\", che significa \"coltello\". Il nome venne utilizzato da John Buchan per un personaggio del suo romanzo \"Huntingtower\", facendolo passare per un nome di origine slava."}
{"id": "3782006", "revid": "767487", "url": "https://it.wikipedia.org/wiki?curid=3782006", "title": "Kourisodon puntledgensis", "text": "Il kourisodonte (Kourisodon puntledgensis) \u00e8 un rettile marino estinto, appartenente ai mosasauridi. Visse nel Cretaceo superiore (Santoniano, circa 85 milioni di anni fa) e i suoi resti fossili sono stati ritrovati in Canada (isola di Vancouver) e forse in Giappone.\nDescrizione.\nQuesto rettile marino era lungo circa 5 metri, e come tutti i mosasauri possedeva un corpo allungato, una coda appiattita lateralmente e arti trasformati in strutture simili a pinne. Il cranio, di forma triangolare, ricordava quello di un altro mosasauro, \"Clidastes\", ma la dentatura di \"Kourisodon\" era differente: i denti erano molto pi\u00f9 compressi lateralmente rispetto a quelli di \"Clidastes\", e fanno supporre che \"Kourisodon\" fosse un cacciatore pi\u00f9 attivo e predasse animali di dimensioni maggiori. \nClassificazione.\nQuesto animale \u00e8 stato descritto per la prima volta nel 2002 sulla base di resti fossili provenienti dall'isola di Vancouver (Nanaimo Group, Santoniano). Ascritto a un genere a s\u00e9 stante, \"Kourisodon\" non \u00e8 stato attribuito ad alcuna sottofamiglia di mosasauri nota in precedenza. Affinit\u00e0 sono state riscontrate con \"Leiodon\", di dimensioni molto maggiori e rinvenuto in Europa. Uno studio pi\u00f9 recente (Caldwell e Dietrich, 2005) ha messo in luce notevoli somiglianze con il genere \"Clidastes\", appartenente ai mosasaurini, tanto da ritenere che le uniche differenze significative tra i due generi risiedessero nella dentatura. Altri resti attribuiti a \"Kourisodon\" sono stati ritrovati in Giappone. In ogni caso, \u00e8 interessante notare come animali simili a \"Clidastes\" (tipico del Mare interno occidentale) si siano sviluppati anche nella zona del proto-Pacifico."}
{"id": "3782007", "revid": "22356", "url": "https://it.wikipedia.org/wiki?curid=3782007", "title": "Kourisodon", "text": ""}
{"id": "3782008", "revid": "2033069", "url": "https://it.wikipedia.org/wiki?curid=3782008", "title": "Goodyear Theatre", "text": "Goodyear Theatre \u00e8 una serie televisiva statunitense in 55 episodi trasmessi per la prima volta nel corso di 3 stagioni dal 1957 al 1960 sulla NBC. Segu\u00ec ad un'altra serie antologica sponsorizzata dalla Goodyear Tire &amp; Rubber Company, \"Goodyear Television Playhouse\". \n\"Goodyear Theatre\" fu trasmessa a settimane alterne insieme ad un'altra serie antologica, \"Alcoa Theatre\" (le due serie sono per questo considerate da alcuni database come un'unica serie dal titolo \"Alcoa-Goodyear Theatre\"). \"Goodyear Theatre\" ed \"Alcoa Theatre\" furono poi ritrasmese in syndication con i titoli \"Turn Of Fate\" (stagione 1) e \"Award Theatre\" (stagione 2 e 3).\nTrama.\n\u00c8 una serie televisiva di tipo antologico in cui ogni episodio rappresenta una storia a s\u00e9. Gli episodi sono storie di genere vario, dal drammatico alla commedia.\nProduzione.\nLa serie fu prodotta da Mark Goodson-Bill Todman Productions e Screen Gems Television\nInterpreti.\nLa serie vede la partecipazione di diversi attori, alcuni dei quali interpretarono diversi ruoli in pi\u00f9 di un episodio.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1957 al 1960 sulla rete televisiva NBC."}
{"id": "3782009", "revid": "93556", "url": "https://it.wikipedia.org/wiki?curid=3782009", "title": "Esteros del Iber\u00e1", "text": "Gli Esteros del Iber\u00e1 sono un grande zona umida che si estende da 15.000 a 25.000\u00a0km\u00b2 nella provincia di Corrientes, nell'Argentina nord-orientale. Si tratta di un complesso sistema lentico in cui si sviluppa un ecosistema tropicale estremamente ricco e variegato.\nEtimologia.\n\u00ab\"Esteros\"\u00bb \u00e8 un vocabolo spagnolo che significa \"zone umide\". \u00ab\"Iber\u00e1\"\u00bb \u00e8 un vocabolo che deriva da due termini dalla lingua guaran\u00ed: \u00ab\"\u00ee\"\u00bb (acqua) e \u00ab\"ber\u00e1\"\u00bb (luminoso) e pertanto \u00ab\"\u00ceber\u00e1\"\u00bb potrebbe essere tradotto in italiano con l'espressione \"acqua splendente\"; il nome \"Iber\u00e1\" fu dato presumibilmente dagli antichi abitanti della zona, i Guaran\u00ed, in base alla luminosit\u00e0 della superficie acquatica.\nGeneralit\u00e0.\nGli \"Esteros del Iber\u00e1\" sono un insieme di paludi, acquitrini, stagni, piccoli laghi e torbe, collegati fra di loro da brevi canali, che costituiscono una vasta zona umida, la seconda pi\u00f9 grande zona umida del pianeta dopo il Pantanal brasiliano. Le acque degli \"Esteros\" sono di origine pluviale e ricoprono una superficie totale di circa 20.000\u00a0km\u00b2. Gli \"Esteros del Iber\u00e1\" sono anche una delle pi\u00f9 importanti riserve di acqua dolce del Sud America.\nLa zona \u00e8 stata considerata a lungo inaccessibile; le prime descrizioni risalgono alla fine del XVIII secolo, grazie allo spagnolo F\u00e9lix de Azara, e ai primi del XIX secolo, grazie al francese Alcide Dessalines d'Orbigny. Dal 1982 13.000\u00a0km\u00b2 degli \"Esteros del Iber\u00e1\" fanno parte di un'area naturale protetta (la \"Reserva Natural Provincial del Iber\u00e1\"): \u00e8 la pi\u00f9 grande area protetta dell'Argentina e costituisce il 14% della superficie dell'intera provincia di Corrientes.\nGrazie alla posizione geografica, lontana da zone densamente popolate, e grazie al suo difficile accesso, l'area ha una popolazione animale ricca e variegata. La fauna selvatica comprende molte specie a rischio per le quali questo \u00e8 uno degli ultimi habitat rimasti. Degli animali presenti si ricordano il cervo delle paludi, il cervo delle pampas, il capibara, il lupo dalla criniera o crisocione, il caimano dal muso largo o \"caiman yacare overo\", il caimano jacar\u00e8, l'anaconda curiy\u00fa, la lontra neotropicale e circa 350 specie di uccelli. Nel 2002 una superficie di 245\u00a0km\u00b2 dell'ecosistema dell'Iber\u00e1 \u00e8 stata indicata come zona umida di importanza internazionale con la tutela prevista dalla convenzione di Ramsar. Sterminati circa i 1960 sono stati reintrodotti gli animali autoctoni come il orso formichiere gigante e il giaguaro."}
{"id": "3782012", "revid": "729019", "url": "https://it.wikipedia.org/wiki?curid=3782012", "title": "151\u00ba Reggimento fanteria &quot;Sassari&quot;", "text": "Il 151\u00ba Reggimento fanteria \"Sassari\" \u00e8 un'unit\u00e0 militare dell'Esercito Italiano che dipende dalla Brigata meccanizzata \"Sassari\".\nStoria.\nLe origini.\nLa Brigata Sassari vanta oltre un secolo di storia. Costituita poco prima dello scoppio della Grande Guerra con personale reclutato quasi esclusivamente in Sardegna, la Sassari nasce il 1\u00ba marzo del 1915 su due Reggimenti (il 151\u00b0 a Sinnai ed il 152\u00b0 a Tempio Pausania).\nNella prima guerra mondiale (1915-1918).\nNel luglio dello stesso anno di fondazione la Brigata attraversa l\u2019Isonzo e viene subito impegnata in combattimento: gli eventi di Bosco Cappuccio, Bosco Lancia e Bosco Triangolare, l'espugnazione delle trincee delle \u201cFrasche\u201d e dei \u201cRazzi\u201dle fanno ottenere, prima fra tutte le unit\u00e0 dell\u2019Esercito, la citazione sul Bollettino del Comando Supremo.\nSpostata dal Carso all'Altopiano di Asiago per contrastare l\u2019offensiva austriaca nel Trentino, nel giugno del 1916 riconquista Monte Fior, Monte Castelgomberto e Casera Zebio. Nel 1917, in conseguenza della rottura del fronte a Caporetto, lo schieramento dell\u2019Esercito viene arretrato al Piave e, in quella fase, la Sassari opera a protezione della ritirata, contrastando le avanguardie nemiche.\nNel gennaio del 1918, la Brigata \u00e8 protagonista della battaglia dei \u201cTre Monti\u201d, prima dimostrazione del rinnovato spirito offensivo delle truppe italiane. Nel giugno del 1918, in occasione della \u201cBattaglia del Solstizio\u201d, la Brigata ritorna sul Piave e concorre in modo decisivo alla tenuta della linea difensiva, tanto da essere citata nel Bollettino di Guerraper la quarta volta. Nel novembre del 1918 la Sassari partecipa all'ultimo atto della Grande Guerra, conosciuto come la \u201cBattaglia di Vittorio Veneto\u201d.\nDestinata inizialmente allo scioglimento al termine della guerra, esaurito il suo compito, viene invece inserita tra le Unit\u00e0 dell\u2019Esercito Permanente per l\u2019altissimo valore dimostrato. Nel corso della Grande Guerra vengono conferite due Medaglie d\u2019Oro al Valor Militare alle Bandiere di ciascun Reggimento: la Sassari \u00e8 la Brigata pi\u00f9 decorata dell\u2019intero conflitto. Il valore dei suoi membri \u00e8 ricordato da sei Ordini Militari di Savoia, nove Medaglie d\u2019Oro, 405 di Argento e 551 di Bronzo, oltre alle quattro citazioni nel bollettino del Comando Supremo\nPerch\u00e9 \"Diavoli Rossi\".\nDurante la Grande Guerra, la Brigata Sassari si distingue nell\u2019Esercito Italiano per la foga e l\u2019impeto dei suoi soldati dimostrati durante gli assalti (soprattutto in quello che porta alla conquista delle Trincee delle Frasche e dei Razzi) e per il sistema di combattimento che fa ricorso alle azioni ardite.\nAnche l\u2019avversario austro-ungarico nota che questi soldati sono diversi dagli altri. A seguito di queste azioni, nell'aprile del 1916, viene intercettato un messaggio del nemico, che segnala la presenza in trincea dei soldati della Brigata Sassari, identificandoli come i \u201cRoten Teufel\u201d, i Diavoli Rossi, epiteto che lascia intuire il profondo timore degli Austriaci a doversi confrontare con i Sassarini: \u201cDiavoli\u201d (in Sardo Dimonios) per via della foga dimostrata dai soldati nel corso dei combattimenti e \u201crossi\u201d presumibilmente per il colore delle mostrine bianco-rosse, la cui parte rossa stingeva, impregnando la parte bianca.\nNella seconda guerra mondiale (1939-1945).\nNel primo dopoguerra, per oltre vent\u2019anni, dal 1920 al 1941, la Brigata rimane a Trieste, a presidio della frontiera Nord-Orientale. Divenuta Divisione alla vigilia del Secondo Conflitto Mondiale, la Sassari opera sul fronte jugoslavo dall\u2019aprile 1941 alla primavera 1943 quando, fatta rientrare in Patria, viene schierata a difesa del litorale laziale. Nei giorni seguenti l\u2019armistizio, prende parte alla difesa di Roma e l\u201911 settembre, dopo aver nascoste le Bandiere (emblema sacro dei Reggimenti) in un luogo sicuro per preservarle, i reparti della Sassari si sciolgono.\nNel 1958 viene ricostituito in Sassari il 152\u00ba Reggimento Fanteria e nel 1962, in Trieste, il 151\u00ba Reggimento Fanteria Motorizzato.\nLa storia recente.\nLe due unit\u00e0 storiche si riuniscono nuovamente nel 1988, al momento della ricostituzione in Sassari della Brigata, a distanza di 45 anni.\nInizia nel 1996 la partecipazione di unit\u00e0 della Sassari alle operazioni all\u2019estero per il supporto alla pace: dapprima per il processo di stabilizzazione della Bosnia-Erzegovina, successivamente in Albania, per portare aiuto dopo la grave crisi sociale che aveva colpito la nazione, in Kosovo, per fornire il proprio contributo in zona di una guerra civile, nonch\u00e9 nella Repubblica di Macedonia del Nord, destinata alla raccolta delle armi in possesso di una fazione paramilitare.\nAnche il Comando Brigata si reca all\u2019estero: inizialmente in Bosnia-Erzegovina, a Sarajevo, e, dopo poco pi\u00f9 di un anno e mezzo, in Albania, per costituire il core del Communication Zone West di KFOR.\nNel 2003 e nel 2009, la famiglia della Brigata si allarga: all\u2019unit\u00e0 vengono infatti assegnati rispettivamente il 5\u00ba Reggimento Genio, che sostituisce il disciolto 45\u00ba Reggimento di Fanteria Reggio, ed il 3\u00ba Reggimento Bersaglieri.\nLa Brigata e le sue unit\u00e0 sono state impegnate pi\u00f9 volte in Iraq. L\u2019impegno nei teatri operativi \u00e8 riconosciuto dalla Nazione e dalla Forza Armata con la consegna di una medaglia d\u2019oro al valore dell\u2019Esercito ad ognuno dei due Reggimenti storici.\nI Dimonios sono impiegati pi\u00f9 volte in Afghanistan, per fornire un contributo alla stabilizzazione e alla ricostruzione di quei territori martoriati da oltre trent'anni di guerre, facendosi apprezzare dalle forze alleate e dalla nazione ospitante.\nSempre in medio-oriente, i colori bianco-rossi agiscono nel corso dell\u2019Operazione Leonte, nell'ambito della Forza multinazionale di interposizione delle Nazioni Unite nel Libano del Sud.\nNel continente africano, il 3\u00ba Reggimento bersaglieri \u00e8 designato ad operare in Libia, a protezione dell\u2019Ospedale Italiano, mentre altre unit\u00e0 della Brigata vengono impiegate in pi\u00f9 riprese in differenti aree come Gibuti, Somalia, e Mali.\nDalla ricostituzione ad oggi, la Brigata \u00e8 chiamata anche ad operare nel territorio nazionale, in concorso delle Forze dell\u2019Ordine, nel quadro dell\u2019attivit\u00e0 Forza Paris in Sardegna e Vespri Siciliani, per il contrasto della criminalit\u00e0 organizzata. Non tralasciamo nel novero i diversi turni di impiego nel quadro dell\u2019Operazione Domino (con impiego in Sardegna e nella penisola), dell\u2019Operazione Strade Sicure (per la protezione di siti sensibili a Roma e in altre localit\u00e0 del Lazio, dell\u2019Umbria, dell\u2019Abruzzo, della Campania, della Calabria e della Sicilia), nonch\u00e9 dell\u2019Operazione Kremlin, a Roma, per contribuire al dispositivo di protezione del vertice NATO nel 2002.\nLa Sassari viene anche impiegata in operazione di pubblica utilit\u00e0, per fornire aiuto alla popolazione in caso di disastri naturali (Olbia nel 2013 e nel 2015, Capoterra nel 2008 e Villagrande Strisaili nel 2005), nei numerosi e frequenti casi di bonifica di ordigni esplosivi ritrovati nel territorio ed altres\u00ec per fornire un contributo alla societ\u00e0 campana gravata dall'esigenza rifiuti.\nOnorificenze.\nNella sua storia il 151\u00ba Reggimento fanteria \"Sassari\" ha meritato le seguenti onorificenze alla bandiera:\nStemma.\nScudo d'argento alla croce di rosso (Sardegna) caricata di un scudo inquartato: nel primo e nel quarto d'azzurro alla croce d'argento, nel secondo e nel terzo di rosso alla torre pure d'argento su terrazzo di verde (Sassari). Il tutto abbassato ad un capo d'oro con il quartier franco troncato d'azzurro e di verde caricato da un angelo armato.\nCorona turrita.\nOrnamenti esteriori:\nlista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto: \"SA VIDA PRO SA PATRIA\".\nonorificenza: accollata alla punta dello scudo con l'insegna dell'Ordine Militare d'Italia pendente al centro del nastro con i colori della stessa.\nnastri rappresentativi delle ricompense al Valore: Due Medaglie d'Oro al Valor Militare sono annodate nella parte centrale non visibile della corona turrita, scendente svolazzante in sbarra ed in banda dal punto predetto, passando dietro la parte superiore dello scudo.\nMotto del Reggimento.\nIn lingua sarda \"Sa vida pro sa Patria\" Il significato del motto del Reggimento \u00e8: \"La vita per la patria\".\nGrido di battaglia.\n\u201cForza Paris!\u201d\nriassume l'essenza della Brigata Sassari. Nato nei campi di battaglia della Grande guerra, significa \u201cAvanti tutti insieme\u201d e viene utilizzato per darsi forza a vicenda e per innalzare il morale e la coesione tra i soldati.\nFesta del reggimento.\nIl 28 gennaio di ogni anno si celebra la festa di due fra i due pi\u00f9 prestigiosi reggimenti delle nostre forze armate il 151\u00b0 e il 152\u00b0 \u201cSassari\u201d, anniversario dei combattimenti al Col del Rosso ed al Col d\u2019Echele del 1918 durante la grande guerra. In quei duri combattimenti contro l\u2019esercito austro-ungarico i due reggimenti si guadagnarono la Medaglia d\u2019Oro al Valor militare.\nLetteratura.\nEmilio Lussu raccont\u00f2 le vicende del 151\u00ba fanteria dal giugno del '16 a quello del '17 nel libro Un anno sull'Altipiano"}
{"id": "3782013", "revid": "599013", "url": "https://it.wikipedia.org/wiki?curid=3782013", "title": "Juan Sans Alsina", "text": ""}
{"id": "3782015", "revid": "174925", "url": "https://it.wikipedia.org/wiki?curid=3782015", "title": "Sans", "text": ""}
{"id": "3782016", "revid": "46931", "url": "https://it.wikipedia.org/wiki?curid=3782016", "title": "Goodyear Playhouse", "text": ""}
{"id": "3782018", "revid": "640389", "url": "https://it.wikipedia.org/wiki?curid=3782018", "title": "152\u00ba Reggimento fanteria &quot;Sassari&quot;", "text": "Il 152\u00ba Reggimento fanteria \"Sassari\" \u00e8 un'unit\u00e0 militare dell'Esercito Italiano con sede a \"Sassari\" nella caserma Gonzaga,\ne un distaccamento a Pratosardo (Nuoro) nella caserma S.Ten. Mauro Gigli M.O.V.M.\nStoria.\nLe origini.\nIl 152\u00ba Reggimento fanteria fu costituito nel centro di mobilitazione di Tempio Pausania dal deposito del 45\u00ba Reggimento \"Reggio\" per dare vita insieme al 151\u00ba Reggimento fanteria alla Brigata Sassari del Regio Esercito il 1\u00ba marzo 1915.\nOnorificenze.\nNella sua storia il 152\u00ba Reggimento fanteria \"Sassari\" ha meritato le seguenti onorificenze alla bandiera:\nDecorati.\nIn ordine cronologico:\nStemma.\nCorona turrita\nOrnamenti esteriori:\nlista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto: \"SA VIDA PRO SA PATRIA\".\nOnorificenza:\naccollata alla punta dello scudo con l'insegna dell'Ordine Militare d'Italia pendente al centro del nastro con i colori della stessa.\nNastri rappresentativi delle ricompense al Valore: Tre Medaglie d'Oro (due al Valor Militare e una al Valore dell'Esercito) sono annodate nella parte centrale non visibile della corona turrita, scendenti svolazzanti in sbarra ed in banda dal punto predetto, passando dietro la parte superiore dello scudo.\nMotto del Reggimento.\nIn lingua sarda \"Sa vida pro sa Patria\", tradotto \"La vita per la Patria\". Il sardo \u00e8 la terza lingua oltre all'italiano e al latino utilizzata ufficialmente per i motti dei Reparti delle Forze Armate.\nFesta del reggimento.\nLa festa del reggimento cade il 28 gennaio, anniversario dei combattimenti al Col del Rosso ed al Col d'Echele durante la 1\u00aa Guerra Mondiale (1918)"}
{"id": "3782019", "revid": "438678", "url": "https://it.wikipedia.org/wiki?curid=3782019", "title": "Anche se non sono riuscito a laurearmi...", "text": ", anche noto col titolo Sono stato bocciato, ma... \u00e8 un film del 1930 diretto da Yasujir\u014d Ozu.\nTrama.\nInvece di studiare per l'esame finale del liceo, un gruppo di cinque studenti frequenta un bar per tentare di concupire una cameriera, la quale resta in particolare affascinata da Takahashi. Cercando di risolvere il problema dell'esame, lo studente prepara dei bigliettini che per\u00f2 vanno perduti a causa di uno scambio di abiti da parte dell'albergatrice del campus in cui alloggiano: gli alunni vengono bocciati e devono subire le prese in giro degli studenti diplomatisi, i quali incontreranno notevoli difficolt\u00e0 a trovare lavoro.\nProduzione.\nIl film \u00e8 stato realizzato in una sola settimana, a cavallo tra il marzo e l'aprile del 1930: l'azione \u00e8 stata concentrata in soli tre luoghi (bar, stanze del campus e aule della scuola).\nAccoglienza.\nCritica.\nLa critica del tempo elogi\u00f2 la tecnica realizzativa del film, ma tacci\u00f2 Ozu di dilettantismo e di manierismo."}
{"id": "3782020", "revid": "1310927", "url": "https://it.wikipedia.org/wiki?curid=3782020", "title": "Jos\u00e9 Bravo Dom\u00ednguez", "text": ""}
{"id": "3782022", "revid": "1543377", "url": "https://it.wikipedia.org/wiki?curid=3782022", "title": "Astore Pittana", "text": "Biografia.\nInizia lo studio della tromba ad otto anni, perfezionandosi al Conservatorio Giuseppe Tartini di Trieste.\nAll'et\u00e0 di sedici anni inizia ad esibirsi in locali da ballo ed alberghi, avvicinandosi al jazz; si trasferisce quindi a Milano, suonando in varie orchestre fino a diventare negli anni '30 uno dei principali esponenti del jazz milanese oltre che trombettista all'Eiar.\nDopo aver suonato con Gorni Kramer, entra nell\"'Orchestra Ritmo Melodica\" del Maestro Alberto Semprini, partecipando con essa all'incisione di molti dischi di musica leggera, e suona anche nel \"Quintetto del Delirio\" di Pippo Starnazza; nel dopoguerra continuer\u00e0 quest'attivit\u00e0 nell'orchestra del Maestro Enzo Ceragioli.\nNegli anni '50 scrive un metodo didattico per tromba, intitolato \"Metodo della Non pressione\" e pubblicato dalle Messaggerie Musicali; entra poi nell'orchestra di Xavier Cugat, con cui ha l'occasione di esibirsi in tutto il mondo.\nTornato in Italia, negli anni '60 entra nell'orchestra del Maestro Armando Trovajoli, con cui partecipa all'incisione di moltissime colonne sonore.\nSuona poi nell'orchestra di Pantaleon Perez Prado, e si ritira dall'attivit\u00e0 alla fine degli anni '70.\nAlla Siae risultano depositati a suo nome 36 brani musicali."}
{"id": "3782023", "revid": "55935", "url": "https://it.wikipedia.org/wiki?curid=3782023", "title": "Area protetta Esteros del Iber\u00e1", "text": ""}
{"id": "3782025", "revid": "767487", "url": "https://it.wikipedia.org/wiki?curid=3782025", "title": "Steve Canyon", "text": "Steve Canyon \u00e8 un personaggio immaginario protagonista di una omonima serie a fumetti di genere avventuroso/bellico statunitense creato da Milton Caniff. Caniff vinse il Reuben Award nel 1971 come ideatore di \"Steve Canyon\". Al personaggio si ispira una serie televisiva del 1958.\nStoria editoriale.\nAlla fine del 1946 Milton Caniff decide di abbandonare la serie a fumetti Terry e i pirati che stava realizzando 1934 per dedicarsi a un nuovo progetto dando vita, dal gennaio 1947, al personaggio di Steve Canyon, un pilota che sar\u00e0 impegnato in prima linea nella maggior parte dei conflitti successivi alla conclusione della seconda guerra mondiale, dalla Corea al Vietnam.\nLa serie venne pubblicata per pi\u00f9 di quarant'anni, esordendo sui quotidiani statunitensi il 13 gennaio 1947 con strisce quotidiane e tavole domenicali in diretta continuazione tra loro. La serie perse progressivamente di popolarit\u00e0 mano a mano che l'autore accentu\u00f2 i principi conservatori come durante il conflitto in Vietnam ma nonostante questo la pubblicazione continu\u00f2 fino alla sua morte, nel 1988, con il contributo di vari assistenti, primo tra tutti Dick Rockwell il quale aveva preso il suo posto come disegnatore gi\u00e0 dal 1963. L'ultima striscia venne pubblicata il 4 giugno 1988 seguita dall'ultima tavola domenicale il giorno dopo. \nDedicati al personaggio escono negli USA, oltre a raccolte delle strisce giornaliere, anche diversi albi a fumetti con storie originali come i sette albi della collana Four Color Comics pubblicati fra il 1953 e il 1959, con testi di Caniff e Paul S. Newman e i disegni di Caniff, William Overgard e Ray Bailey.\nEdizioni estere.\nItalia.\nIn Italia la serie venne pubblicata su varie riviste di fumetti come Il Giornale dell\u2019Uomo mascherato, edito dalla Casa Editrice Nerbini, ed Eureka, edito dall'Editoriale Corno.\nBiografia del personaggio.\nIl personaggio \u00e8 un ex capitano dell'United States Air Force durante la seconda guerra mondiale che ora gestisce una piccola compagnia di trasporti aerei. Si ritrova a vivere le sue avventure in giro per il mondo a volte accompagnato da affascinanti personaggi femminili quali Copper Calhoon, Madam Lynx o Miss Mizzou. All'inizio degli anni Cinquanta Canyon indossa nuovamente l'uniforme come Maggiore prima e dopo Colonnello dell'aviazione U.S.A.. Nel 1970 si sposa con Summer Olson dopo un lungo fidanzamento."}
{"id": "3782027", "revid": "1305772", "url": "https://it.wikipedia.org/wiki?curid=3782027", "title": "Steve Canyon (serie televisiva)", "text": "Steve Canyon \u00e8 una serie televisiva statunitense in 34 episodi trasmessi per la prima volta nel corso di una sola stagione dal 1958 al 1959. \u00c8 basata sul fumetto \"Steve Canyon\" di Milton Caniff.\nProduzione.\nLa serie fu prodotta da Pegasus Productions e girata negli studios della Universal a Universal City in California.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1958 al 1959 sulla rete televisiva NBC."}
{"id": "3782028", "revid": "729019", "url": "https://it.wikipedia.org/wiki?curid=3782028", "title": "Giovanni Filippo d'Arco", "text": "Biografia.\nFilippo d'Arco nacque ad Arco, nel castello da cui i suoi avi, signori feudali di quei luoghi sin dall'et\u00e0 carolingia, avevano tratto il nome. Figlio del conte Massimiliano Prospero d'Arco e di Cecilia di Lodron-Laterano, dopo gli studi universitari a Ingolstadt, in Baviera, abbracci\u00f2 la carriera militare nell'esercito imperiale. Partecip\u00f2 all'inizio della guerra austro-turca (1683-1699) contro i ribelli ungheresi, distogliendo parte delle forze turche dall'assedio di Vienna. Nel 1685 entr\u00f2 al servizio di Massimiliano II Emanuele di Baviera col grado di colonnello di un reggimento di dragoni e combatt\u00e9 dalla parte della lega di Augusta contro l'esercito di Luigi XIV sul Reno e nelle Province Unite. Torn\u00f2 al servizio dell'imperatore Leopoldo nel 1699 e divenne feldmaresciallo e comandante della fortezza di Breisach, appartenuta fino ad allora Francia e ceduta all'Impero in base al Trattato di Ryswick (1697).\nEventi drammatici si ebbero per Filippo d'Arco con la guerra di successione spagnola, il conflitto europeo che dal 1700 vide su fronti contrapposti da un lato la Francia di Luigi XIV e la Baviera Massimiliano II, dall'altro l'imperatore Leopoldo, fra le cui truppe militava Filippo d'Arco, e numerosi altri sovrani europei uniti nella cosiddetta Grande Alleanza\n. Nel 1703 venne distrutto il castello di famiglia ad Arco dopo un assedio delle truppe francesi guidate dal duca di Vend\u00f4me, mentre suo fratello Ferdinando fu ucciso da un contadino tirolese che lo aveva scambiato per Massimiliano II di Baviera. Nel frattempo Luigi XIV di Francia, che aveva ceduto malvolentieri la fortezza di Breisach, cerc\u00f2 di riconquistarla nell'estate del 1703 ordinando al Delfino e al Duca di Tallard di cingerla d'assedio.\nRiguardo all'assedio di Breisach sappiamo solo ci\u00f2 che riferisce in una sua memoria Luigi Ferdinando Marsili, il grande scienziato che all'epoca era il comandante militare di Breisach. Dal punto di vista ingegneristico, la fortezza, che i francesi avevano fatto fortificare dal Vauban, era giudicata imprendibile. Tuttavia sia gli uomini che gli armamenti degli imperiali erano scarsi (1744 militari e 40 cannoni) e di gran lunga inferiori a quelle degli assedianti francesi; il Margravio di Baden aveva rifiutato di mandare rinforzi, ma aveva ordinato di difendere Breisach fino all'ultima goccia di sangue; le operazioni di assedio da parte francese erano dirette dallo stesso Vauban. Il conte d'Arco convoc\u00f2 il consiglio di guerra, e gli ufficiali imperiali si pronunziarono all'unanimit\u00e0 per la capitolazione, che avvenne con l'onore delle armi il 6 settembre 1703, dopo 13 giorni di assedio. Poich\u00e9 Breisach era una posizione strategica, alla resa segu\u00ec un processo militare che si svolse a Bregenz, sul lago di Costanza, e si concluse il 15 febbraio 1704 con la condanna a morte del d'Arco e con la degradazione con ignominia del Marsili. Probabilmente si tratt\u00f2 di un giudizio affrettato, visto che qualche anno dopo il Marsili fu reintegrato nell'onore militare."}
{"id": "3782030", "revid": "830939", "url": "https://it.wikipedia.org/wiki?curid=3782030", "title": "Carlo Gualandri", "text": "Il padre era un importante funzionario delle dogane di Roma, la madre, figlia del pittore napoletano De Simone, faceva la pianista.\nEsord\u00ec come attore cinematografico nel 1916 con il film \"Turbine rosso\". La sua attivit\u00e0 cinematografica, quasi interamente nel cinema muto, si protrasse fino al 1931 quando decise di ritirarsi dalle scene per dedicarsi interamente alla famiglia. Si era infatti sposato, dopo un lungo fidanzamento, con Clara Fagnini, nel 1927, e nel 1929 era nato il loro figlio, Emanuele."}
{"id": "3782031", "revid": "729019", "url": "https://it.wikipedia.org/wiki?curid=3782031", "title": "Isola di Hofmann", "text": "L'isola di Hofmann (in russo: \u041e\u0441\u0442\u0440\u043e\u0432 \u0413\u043e\u0444\u043c\u0430\u043d\u0430, \"ostrov Gofmana\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di Hofmann si trova nella parte centrale della Terra di Francesco Giuseppe; \u00e8 situata 7\u00a0km a est dell'isola di Rainer e separata da questa dallo stretto di Ruslan (\u043f\u0440\u043e\u043b\u0438\u0432 \u0411\u0435\u0440\u0451\u0437\u043a\u0438\u043d\u0430, \"proliv Ruslan\"); 17\u00a0km a sud-est, oltre lo stretto di Ber\u00ebzkin (\u043f\u0440\u043e\u043b\u0438\u0432 \u0411\u0435\u0440\u0451\u0437\u043a\u0438\u043d\u0430, \"proliv Ber\u00ebzkina\"), c'\u00e8 invece l'isola di La Ronciere. Ha una forma allungata con lunghezza massima di circa 15\u00a0km e una larghezza di circa 5\u00a0km. L'altezza massima \u00e8 di 64 m s.l.m.\nFatta eccezione per una zona nel nord-est lunga parecchi chilometri e larga 1,5\u00a0km, l'isola \u00e8 interamente ricoperta dal ghiaccio; la calotta polare raggiunge un'altezza massima di 100\u00a0m. Lungo la costa nord-orientale ci sono alcune piccole isole senza nome.\nStoria.\nL'isola fu scoperta nella primavera del 1874 dalla spedizione austro-ungarica sulla nave \"Tegetthoff\" e gli fu assegnato l'attuale nome in onore del geologo russo Ernest Karlovi\u010d Hofmann."}
{"id": "3782033", "revid": "107244159", "url": "https://it.wikipedia.org/wiki?curid=3782033", "title": "Tightrope", "text": ""}
{"id": "3782034", "revid": "2033069", "url": "https://it.wikipedia.org/wiki?curid=3782034", "title": "Tightrope (serie televisiva 1959)", "text": "Tightrope \u00e8 una serie televisiva statunitense in 37 episodi trasmessi per la prima volta nel corso di una sola stagione dal 1959 al 1960.\nProdotta da Russell Rouse e Clarence Greene in collaborazione con la Screen Gems, la serie vede come protagonista Mike Connors che interpreta Nick Stone, un agente sotto copertura che si infiltra nelle bande criminali. La serie avrebbe dovuto originariamente intitolarsi \"Undercover Man\" ma il titolo fu cambiato prima della messa in onda del primo episodio.\nTrama.\nNick Stone \u00e8 un detective che lavora sotto copertura per la polizia infiltrandosi nella bande della criminalit\u00e0 organizzata. La sua copertura \u00e8 tenuta segreta anche ai bassi livelli della stessa polizia cos\u00ec egli deve imbattersi in situazioni che lo vedono contro i \"buoni\" oltre che contro i \"cattivi\". Nick Stone \u00e8 solito nascondere due pistole revolver, di cui una in una fondina dietro la schiena.\nGuest star.\nJack Albertson, Raymond Bailey, Barbara Bain, Whit Bissell, Madge Blake, Whitney Blake, Neville Brand, Paul Burke, Jean Byron, Anthony Caruso, Mary Castle, Russ Conway, Ellen Corby, Jerome Cowan, Walter Coy, Dennis Cross, Donna Douglas, Jack Elam, Ross Elliott, Douglas Fowley, Bruce Gordon, Dabbs Greer, Ron Hagerthy, Myron Healey, Connie Hines, Richard Jaeckel, L.Q. Jones, John Larch, Ruta Lee, Barton MacLane, John Marley, Ed Nelson, Simon Oakland, John Pickard, Mike Road, Madlyn Rhue, Doris Singleton, Olan Soule, Karl Swenson, George Tobias, e Jesse White.\nProduzione.\nLa serie fu prodotta da Greene-Rouse Productions e Screen Gems Television, Tra gli sceneggiatori: Clarence Greene (37 episodi, 1959-1960) e Russell Rouse (37 episodi, 1959-1960).\nRegisti.\nTra i registi della serie sono accreditati:\nCancellazione.\nNonostante la popolarit\u00e0, la serie fu cancellata dopo una sola stagione. Mike Connors dichiar\u00f2 in un'intervista che gli sponsor rifiutarono la richiesta della CBS di spostarlo in seconda serata in un giorno diverso (la serie sub\u00ec diverse critiche per la sua violenza) e sottoscrisse un altro programma su un'altra rete. Connors, inoltre, non voleva adottare le modifiche suggerite, e cio\u00e8 quelle di far durare ogni episodio un'ora e di assegnare al personaggio protagonista, Nick Stone, una spalla regolare.\nDistribuzione.\nLa serie fu trasmessa negli Stati Uniti dal 1959 al 1960 sulla rete televisiva CBS. La serie fu trasmessa anche in Finlandia con il titolo di \"Oikeuden mies\"."}
{"id": "3782036", "revid": "121688562", "url": "https://it.wikipedia.org/wiki?curid=3782036", "title": "National Board of Review Awards 2011", "text": "L'83\u00aa edizione dei National Board of Review Awards si \u00e8 svolta il 10 gennaio 2012.\nI vincitori sono stati annunciati il 1\u00ba dicembre 2011."}
{"id": "3782037", "revid": "729019", "url": "https://it.wikipedia.org/wiki?curid=3782037", "title": "Isola di La Ronciere", "text": "L'isola di La Ronciere (in russo: \u041e\u0441\u0442\u0440\u043e\u0432 \u041b\u0430-\u0420\u043e\u043d\u0441\u044c\u0435\u0440, \"ostrov La-Rons'er\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di La Ronciere si trova nella parte centrale della Terra di Francesco Giuseppe; \u00e8 situata 8\u00a0km a nord della Terra di Wilczek e separata da questa dallo stretto di Vanderbilt (\u043f\u0440\u043e\u043b\u0438\u0432 \u0412\u0430\u043d\u0434\u0435\u0440\u0431\u0438\u043b\u044c\u0442\u0430, \"proliv Vanderbil'ta\"); 17\u00a0km a nord-ovest, oltre lo stretto di Ber\u00ebzkin (\u043f\u0440\u043e\u043b\u0438\u0432 \u0411\u0435\u0440\u0451\u0437\u043a\u0438\u043d\u0430, \"proliv Ber\u00ebzkina\"), c'\u00e8 invece l'isola di Hofmann. Ha una forma ovale con una superficie di circa 478\u00a0km\u00b2; l'altezza massima \u00e8 di 431 m s.l.m. e la costa si sviluppa per circa 85\u00a0km.\nIl territorio \u00e8 quasi completamente ricoperto dal ghiaccio (92%), fatta eccezione per il capo settentrionale e per una zona nel sud-ovest dell'isola.\nStoria.\nL'isola fu scoperta nel 1874 dalla spedizione austro-ungarica sulla nave \"Tegetthoff\" guidata dall'esploratore Julius von Payer e gli fu assegnato l'attuale nome in onore di La Ronciere Le Noury, corriere francese dell'imperatore Francesco Giuseppe.\nIn alcune mappe si trova il nome \"isola di Whitney\", assegnatogli dalla spedizione Fiala-Ziegler, in onore dell'esploratore artico Harry Whitney. Il nome che prevale \u00e8 comunque quello originario, in quanto la spedizione austro-ungarica \u00e8 avvenuta precedentemente."}
{"id": "3782039", "revid": "1573940", "url": "https://it.wikipedia.org/wiki?curid=3782039", "title": "Blestia", "text": "Blestia \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi nota di questo genere \u00e8 stata reperita negli USA orientali\nTassonomia.\nPer la determinazione della specie tipo si \u00e8 tenuto conto della descrizione dell'esemplare maschile denominato \"Maso sarcocuon\" .\nA maggio 2011, si compone di una specie:"}
{"id": "3782040", "revid": "3732", "url": "https://it.wikipedia.org/wiki?curid=3782040", "title": "Alan Taylor (musicista)", "text": "Biografia.\nGiovinezza.\nLa sua passione per la musica inizi\u00f2 presto e si consolid\u00f2 durante gli anni delle scuole superiori.\nNel 1960 entr\u00f2 a far parte di un gruppo di Lincoln chiamato \u201cThe Casuals\u201d, gruppo che trov\u00f2 il successo arrivato per una serie di concerti a Milano (i primi al Paip's) e poi \"importato\" in Italia da Gino Paoli.\nNel 1969 The Casuals parteciparono a lFestrival di Sanremo con il brano di Panzeri \"Alla fine della strada\" (che diventer\u00e0 \"Love me tonight\" di Tom Jones). Pubblicarono anche diversi dischi nel Regno Unito (sette 45 giri e un LP, negli anni '60) tra i quali il loro grande successo internazionale \"Jesamine\" (1968) con etichetta Decca, che nel mondo ha venduto 10 milioni di copie.\nCon le centinaia di migliaia di dischi venduti nel loro periodo italiano (1966/1969), The Casuals hanno ben rappresentato lo spirito Beat. Gino Paoli incise con loro l'LP italiano di questo gruppo (una facciata per uno): \"Gino Paoli and the Casuals\".\nTrasferimento in Italia.\nAlan Taylor resta in Italia e si stabilisce a Bologna. Nel 1971 forma il gruppo dei Ping Pong: il suo primo complesso in Italia.\nFrequenta il Conservatorio Giovanni Battista Martini di Bologna. Dopo aver sostenuto l'esame presso la S.I.A.E., nel 1971 Taylor diventa compositore, melodista e autore delle parti letterarie. Nel 1975 forma il gruppo dei Bulldog e compone brani di fama internazionale.\nNel 1977 inizia la produzione di Vasco Rossi con gli album \"Ma cosa vuoi che sia una canzone\" (1978), \"Non siamo mica gli americani!\" (1979) e \"Colpa d'Alfredo\" (1980). Taylor \u00e8 coautore dei brani dell'album \"Non siamo mica gli americani!\" (\"Albachiara\" o \"Sballi ravvicinati del terzo tipo\").\nNello stesso periodo si unisce a Celso Valli, Mauro Malavasi, Silvano Silvi e altri per scrivere e musicare sei album. Taylor corona un sogno che aveva da anni, cio\u00e8 quello di fare musica in Italia con testi in lingua inglese e poi venderla agli americani. Usciti tra il 1979 e il 1982, tutti i sei LP entrano nei primi posti della classifica \u201cdisco music\u201d negli Stati Uniti. \nEra sposato con Patrizia Zecchi, conosciuta nel 1977. Ebbe due figlie: Sally Ann Taylor e Alice Taylor.\nMuore all'Ospedale Bellaria di Bologna il 27 novembre 2011 all'et\u00e0 di 64 anni e viene sepolto a Casalecchio di Reno."}
{"id": "3782041", "revid": "228587", "url": "https://it.wikipedia.org/wiki?curid=3782041", "title": "Manhunt", "text": ""}
{"id": "3782043", "revid": "287204", "url": "https://it.wikipedia.org/wiki?curid=3782043", "title": "Alan Taylor", "text": ""}
{"id": "3782045", "revid": "2033069", "url": "https://it.wikipedia.org/wiki?curid=3782045", "title": "Manhunt (serie televisiva 1959)", "text": "Manhunt \u00e8 una serie televisiva statunitense in 78 episodi trasmessi per la prima volta nel corso di 2 stagioni dal 1959 al 1961.\nTrama.\nGli episodi raccontano le azioni del tenente Howard Finucane, che lavora per il dipartimento di polizia di San Diego, in California, e del cronista Ben Andrews, che lo segue per il suo giornale. Il tenente Finucane deve affrontare rapitori, assassini, spacciatori, rapinatori e trafficanti d'armi.\nProduzione.\nLa serie fu prodotta da Briskin Productions e Screen Gems Television e girata a San Diego in California.\nTra i registi della serie \u00e8 accreditato Fred Jackman Jr. (11 episodi, 1959-1961). Tra le guest star John M. Pickard.\nDistribuzione.\nLa serie fu trasmessa negli Stati Uniti dal 1959 al 1961 in syndication."}
{"id": "3782047", "revid": "663330", "url": "https://it.wikipedia.org/wiki?curid=3782047", "title": "Primantenna TV", "text": ""}
{"id": "3782049", "revid": "1305772", "url": "https://it.wikipedia.org/wiki?curid=3782049", "title": "Not for Hire", "text": "Not for Hire \u00e8 una serie televisiva statunitense in 39 episodi trasmessi per la prima volta nel corso di una sola stagione dal 1959 al 1960.\nTrama.\nLa serie racconta del sergente dell'esercito statunitense Steve Dekker di stanza ad Honolulu per conto della U.S. Army Criminal\nInvestigations Division che deve investigare su episodi in cui sono coinvolti principalmente militari. Nel primo episodio il portafogli di un militare viene ritrovato sulla scena di un omicidio. Nel secondo episodio una poliziotta disturbata uccide un soldato affermando che stava per violentarla.\nProduzione.\nLa serie fu prodotta da California National Productions.\nRegisti.\nTra i registi della serie \u00e8 accreditato John Florea (5 episodi, 1959-1960).\nDistribuzione.\nLa serie fu trasmessa negli Stati Uniti dal 1959 al 1960 in syndication."}
{"id": "3782050", "revid": "46931", "url": "https://it.wikipedia.org/wiki?curid=3782050", "title": "Mr Lucky", "text": ""}
{"id": "3782053", "revid": "21880", "url": "https://it.wikipedia.org/wiki?curid=3782053", "title": "Nicchio (biologia)", "text": ""}
{"id": "3782055", "revid": "892776", "url": "https://it.wikipedia.org/wiki?curid=3782055", "title": "Mr. Lucky (serie televisiva)", "text": "Mr. Lucky \u00e8 una serie televisiva statunitense in 34 episodi trasmessi per la prima volta nel corso di una sola stagione dal 1959 al 1960.\nTrama.\nMr. Lucky \u00e8 un onesto giocatore d'azzardo professionista con una fortuna straordinaria. Insieme ad Andamo gestisce un casin\u00f2 galleggiante ancorato fuori da una citt\u00e0 portuale americana. La loro attivit\u00e0 li porta in contatto con numerosi criminali e persone che si nascondono dai criminali. Ci\u00f2 continua anche dopo che i due cambiano la loro attivit\u00e0 trasformando il casin\u00f2 in un ristorante galleggiante.\nProduzione.\nLa serie fu prodotta da Spartan Productions e girata negli studios della Metro-Goldwyn-Mayer a Culver City in California.\nLa serie \u00e8 basata su una storia originale di Milton Holmes, \"Bundles for Freedom\", pubblicata su Cosmopolitan nel 1941.\nBlake Edwards svilupp\u00f2 la serie adattando il personaggio Willie Dante, interpretato da Dick Powell, dalla serie antologica \"Four Star Playhouse\". Edwards diresse e co-sceneggi\u00f2 il primo episodio di Mr. Lucky, e fu accreditato per i primi diciotto episodi con la dicitura \"intera produzione supervisionata da Blake Edwards\". Jack Arnold (regista di \"Il mostro della laguna nera\", \"\" e \"It Came from Outer Space\") produsse la serie e ne diresse 15 episodi.\nIl tema musicale firmato da Henry Mancini raggiunse il 21\u00ba posto nella classifica dei singoli negli Stati Uniti. Mancini pubblic\u00f2 due LP di successo basati sulla serie, \"Mr. Lucky\" e \"Mr. Lucky Goes Latin\".\nLa storia breve ispir\u00f2 anche il film del 1943 \"La dama e l'avventuriero\", interpretato da Cary Grant. Il film e la serie televisiva hanno poco in comune, eccetto il titolo e la natura dei personaggi principali.\nLa citt\u00e0 in cui Lucky e Andamo operano da non \u00e8 mai menzionata per nome, e vari episodi danno indizi contrastanti circa la sua posizione. Le auto della polizia sono contrassegnate semplicemente con la scritta \"POLICE\", senza il nome della citt\u00e0.\nNell'episodio \"The Brain Picker\" (6 febbraio 1960), Lucky cambia la sua attivit\u00e0 da casin\u00f2 a ristorante. Ci\u00f2 avvenne per ordine dello sponsor della serie, la Lever Brothers, principalmente per gli scandali che coinvolsero alcuni quiz show dell'epoca.\nRegisti.\nTra i registi della serie sono accreditati:\nCancellazione.\nAnche se lo spettacolo si rivel\u00f2 uno dei pi\u00f9 popolari tra quelli trasmessi della CBS nella stagione 1959-1960, la Lever Brothers annull\u00f2 la sponsorizzazione al termine della prima stagione. La rete non riusc\u00ec a trovare altri sponsor per sostituirla e la serie fu infine cancellata.\nDistribuzione.\nLa serie fu trasmessa negli Stati Uniti dal 1959 al 1960 sulla rete televisiva CBS."}
{"id": "3782059", "revid": "1951708", "url": "https://it.wikipedia.org/wiki?curid=3782059", "title": "Squalo (singolo)", "text": "Squalo \u00e8 un singolo dei Litfiba pubblicato on line il 25 novembre del 2011, prodotto da Piero Pel\u00f9 e da Ghigo Renzulli, mixato da Tim Palmer e masterizzato allo Sterling Studio di New York da Greg Calbi.\nIl brano anticipa il nuovo disco di inediti (il primo dopo la \"reunion\" del dicembre 2009) dal titolo \"Grande nazione\" in uscita il 17 gennaio 2012.\nIl videoclip \u00e8 stato diffuso il 28 novembre successivo."}
{"id": "3782062", "revid": "1442080", "url": "https://it.wikipedia.org/wiki?curid=3782062", "title": "Trietilsilano", "text": "Il trietilsilano \u00e8 un idruro alchilico di silicio con formula (C2H5)3SiH, in genere abbreviato come Et3SiH. In condizioni normali \u00e8 un liquido incolore. \nSintesi.\nIl trietilsilano si pu\u00f2 preparare facendo reagire etilene e silano in rapporto 3:1.\nUsi.\nViene spesso impiegato in sintesi organica in reazioni di riduzione, e specialmente per la idrosililazione di olefine per ottenere alchilsilani:\nanche alchini possono essere idrosililati in modo analogo.\nIndicazioni di sicurezza.\nIl trietilsilano \u00e8 disponibile in commercio. \u00c8 un composto facilmente infiammabile, irritante per gli occhi, la pelle e le vie respiratorie. Non ci sono dati che indichino propriet\u00e0 cancerogene. Viene considerato poco pericoloso per l'ambiente."}
{"id": "3782066", "revid": "104489204", "url": "https://it.wikipedia.org/wiki?curid=3782066", "title": "In cerca di te (Simona Molinari)", "text": ""}
{"id": "3782068", "revid": "1573940", "url": "https://it.wikipedia.org/wiki?curid=3782068", "title": "Manduca sexta", "text": "La sfinge del tabacco (Manduca sexta ()) \u00e8 un lepidottero appartenente alla famiglia Sphingidae, diffuso in America Settentrionale, Centrale e Meridionale.\nDescrizione.\nAdulto.\nL'ala anteriore, che mostra un colore di fondo brunastro, presenta superiormente una linea bianca zigzagante, in posizione submarginale, solitamente abbastanza evidente.\nLa pagina superiore dell'ala posteriore, anch'essa brunastra, evidenzia invece delle bande scure, variabili in larghezza e posizione, intervallate da spazi bianchi che talvolta possono essere ombreggiati di bruno, come nel caso della sottospecie \"jamaicensis\". Il termen risulta lievemente dentellato, specialmente nell'ala posteriore.\nLe pagine inferiori delle due ali si mostrano marroncine, di una tonalit\u00e0 pi\u00f9 tenue rispetto alle superiori, e nel maschio mostrano disegni leggermente pi\u00f9 marcati.\nNell'apparato boccale il secondo segmento del palpo labiale ha una lunghezza pari alla propria larghezza, e risulta arrotondato ventralmente.\nNelle zampe anteriori, la tibia risulta corta e tozza, appena pi\u00f9 lunga del primo tarsomero, il quale appare esternamente provvisto di quattro spine pi\u00f9 lunghe, e di altre pi\u00f9 ridotte; al contrario, le tibie del secondo e terzo paio di zampe hanno la stessa lunghezza del primo tarsomero. Il tarso delle zampe anteriori \u00e8 pi\u00f9 lungo nelle femmine, ed ha numero maggiore di piccole spine.\nIl torace e l'addome sono marroncini, il secondo pi\u00f9 scuro e allungato nel maschio; la parte ventrale dell'addome, pi\u00f9 chiara, rivela sterniti provvisti di spine ridotte, mentre sui fianchi si scorgono bande giallastre intervallate da altre pi\u00f9 strette e scure.\nLe antenne sono filiformi e lievemente uncinate all'apice, pi\u00f9 spesse e con uncino pi\u00f9 corto nel maschio.\nNel genitale maschile, l'uncus \u00e8 alquanto dilatato nella parte subapicale, e dorsalmente molto convesso. Pure lo gnathos appare ricurvo dorsalmente e con margini dilatati prima dell'apice, con le porzioni ipertrofiche poste in posizione angolata l'una rispetto all'altra. L'edeago rivela un breve dente acuminato in posizione terminale, come in \"Manduca diffissa petuniae\".\nL'apertura alare va da 95 a 120\u00a0mm nel maschio e da 59 a 65\u00a0mm nella femmina.\nUovo.\nLe uova sono sferoidali e verdi traslucide. Vengono deposte, singolarmente o a gruppi di 2-4, di norma sulla pagina inferiore delle foglie della pianta ospite.\nLarva.\nIl bruco, molto vorace, nelle prime fasi di sviluppo si mostra biancastro, con un capo ed un cornetto caudale molto sviluppati. Quest'ultimo tende a ridursi nel passaggio alle successive fasi larvali, mentre la colorazione tende al verde non appena la larva inizia ad alimentarsi. Il bruco maturo \u00e8 verde brillante, con un cornetto caudale ridotto e rossiccio, e sette bande bianche trasversali sui fianchi, che dipartono dalla linea spiracolare.\nPupa.\nLa crisalide \u00e8 anoica, lucida e marrone, con ombreggiature arancioni, ed un cremaster poco sviluppato. Si pu\u00f2 rinvenire entro una camera scavata dalla larva matura nel sottosuolo, dalla quale inizia a riemergere poco prima dello sfarfallamento.\nDistribuzione e habitat.\nL'areale di questa specie si estende a cavallo tra l'ecozona neartica e quella neotropicale, comprendendo il Canada (Ontario), gli Stati Uniti d'America (Arizona, California, Carolina del Nord e del Sud, \"loci typici\" di \"M. s. sexta\", Colorado, Florida, Maine, Massachusetts, Michigan, Minnesota, Nuovo Messico, Texas), il Messico, il Belize (Cayo, Corozal, Orange Walk, Stann Creek), l'Honduras (Francisco Moraz\u00e1n), il Nicaragua (Chontales, Estel\u00ed, Granada, Le\u00f3n, Managua, Masaya, Matagalpa, Rio San Juan), Haiti, la Repubblica Dominicana, Porto Rico, la Giamaica (\"locus typicus\" di \"M. s. jamaicensis\"), le Bahamas, la Dominica, la Martinica, la Guadalupa, Saint Lucia, la Colombia, il Venezuela, il Suriname (\"locus typicus\" di \"M. s. paphus\"), la Guyana, la Guyana francese, l'Ecuador, le Gal\u00e1pagos (\"locus typicus\" di \"M. s. leucoptera\"), il Per\u00f9, il Brasile (Paran\u00e1), la Bolivia (Santa Cruz), il Cile (\"locus typicus\" di \"M. s. caestri\"), l'Argentina (C\u00f3rdoba, Entre R\u00edos, Misiones, Salta, Tucum\u00e1n) e l'Uruguay.\nL'habitat \u00e8 rappresentato da zone boschive, piantagioni e giardini coltivati.\nBiologia.\nDurante l'accoppiamento, le femmine richiamano i maschi grazie ad un feromone rilasciato da una ghiandola, posta all'estremit\u00e0 dell'addome.\nPeriodo di volo.\nGli adulti sono rinvenibili tutto l'anno nella fascia tropicale dell'areale, mentre nel sud degli Stati Uniti \u00e8 bi- o trivoltina, con voli tra aprile-maggio e ottobre.\nAlimentazione.\nGli adulti si nutrono, a partire dal tramonto, del nettare di varie specie tra cui:\nI bruchi sono in grado di arrecare notevoli danni economici alle coltivazioni ed ai giardini; possono attaccare soprattutto membri delle Solanaceae, tra cui:\nParassitoidismo.\nIn taluni casi la larva pu\u00f2 essere oggetto di parassitoidismo da parte di insetti ditteri oppure imenotteri braconidi.\nTassonomia.\nSottospecie.\nAttualmente vengono riconosciute sei sottospecie:\nSinonimi.\nRelativamente alla specie, sono stati riportati tre sinonimi:"}
{"id": "3782070", "revid": "86599", "url": "https://it.wikipedia.org/wiki?curid=3782070", "title": "Tulpar", "text": ""}
{"id": "3782077", "revid": "45361254", "url": "https://it.wikipedia.org/wiki?curid=3782077", "title": "Giaggiolo acquatico", "text": ""}
{"id": "3782078", "revid": "45361262", "url": "https://it.wikipedia.org/wiki?curid=3782078", "title": "Giaggiolo siciliano", "text": ""}
{"id": "3782079", "revid": "729019", "url": "https://it.wikipedia.org/wiki?curid=3782079", "title": "Isola di Bell", "text": "L'isola di Bell (in russo \u041e\u0441\u0442\u0440\u043e\u0432 \u0411\u0435\u043b\u043b, \"ostrov Bell\") \u00e8 un'isola russa che fa parte dell'arcipelago della Terra di Francesco Giuseppe, nell'Oceano Artico. Amministrativamente fa parte dell'oblast' di Arcangelo.\nGeografia.\nL'isola di Bell si trova nella parte occidentale dell'arcipelago; ha una superficie di 191\u00a0km\u00b2; il suo punto pi\u00f9 alto, nella zona meridionale, raggiunge i 343 m s.l.m. A nord-est, il canale di Air (\u043f\u0440\u043e\u043b\u0438\u0432 \u042d\u0439\u0440\u044b) la separa dall'isola di Mabel, mentre a nord-ovest oltre il canale Nightingale si trova la Terra del Principe Giorgio.\nLa sua parte settentrionale \u00e8 un lungo promontorio a forma di ferro di cavallo che d\u00e0 luogo alla baia di Nielsen (\u0431\u0443\u0445\u0442\u0430 \u041d\u0438\u043b\u044c\u0441\u0435\u043d\u0430), sul promontorio si trova un piccolo lago.\nStoria.\nPer come appare da lontano con la sua montagna, l'isola sembra una campana gigante, cos\u00ec apparve allo scopritore dell'isola, Benjamin Leigh Smith, che la chiam\u00f2 \"Bell\" (campana in inglese). Sul promontorio dell'isola si trova la \"Eira lodge\", intitolata alla memoria della nave britannica \"Eira\", di B. Leigh Smith, che si schiant\u00f2 sui ghiacci e con i resti della quale l'equipaggio costru\u00ec la capanna (1881)."}
{"id": "3782080", "revid": "72396", "url": "https://it.wikipedia.org/wiki?curid=3782080", "title": "Raimondo Congiu", "text": "Studi\u00f2 nelle Facolt\u00e0 di Teologia e di Legge a Cagliari, dove scrisse \"Su Triunfu de sa Sardigna\", un poema in ottave, dedicato alla vittoria dei sardi sulle truppe francesi, sbarcate sulla spiaggia di Quartu nel 1793.\nIn seguito rientr\u00f2 ad Oliena e dopo qualche anno entr\u00f2 nell'amministrazione baronale, diventando ufficiale di giustizia prima a Fonni poi a Nuoro.\nGran parte dei suoi versi sono andati perduti e solo pochi vennero salvati grazie all'intervento del canonico Giovanni Spano.\nTra le sue opere pi\u00f9 importanti si ricorda \"Sa Passione e morte de Ges\u00f9 Cristu Nostru Segnore\", sacra rappresentazione della Passione di Cristo, che veniva recitata nelle chiese della Barbagia il gioved\u00ec e il venerd\u00ec Santo almeno fino al 1860.\nNel 1994 Salvatore Tola ha ripubblicato l'intera opera del poeta sardo nel volume \"Su Triunfu, sa Passione e altri versi\"."}
{"id": "3782084", "revid": "298229", "url": "https://it.wikipedia.org/wiki?curid=3782084", "title": "Thurso East", "text": "Thurso East \u00e8 uno spot per la pratica del surf situato nella costa nord della Scozia.\nSi trova presso la foce del fiume Thurso, ai piedi delle rovine del castello omonimo. Il fondale \u00e8 costituito da un lastricato di pietra tipico della zona di Caithness, lo stesso lastricato utilizzato per pavimentare la Strand di Londra e parte di Parigi.\nL'onda di Thurso East \u00e8 molto veloce, e nel luogo si sono svolte numerose competizioni internazionali. Le onde surfabili che si formano in questo spot variano dai 70\u00a0cm ai 5 metri, e solitamente si sviluppano verso destra (sinistra per chi guarda dalla spiaggia), con alcune sezioni \"tube\" (onda che forma una sorta di galleria in cui all'interno si trova il surfista) che dipendono dalla direzione della mareggiata. Quando ci sono condizioni marine molto favorevoli non \u00e8 raro trovare numerosi surfisti, inducendo i locali a far falere i propri diritti sulle onde. Thurso East \u00e8 diventato uno spot conosciuto nel 2006, quando si \u00e8 tenuta una competizione open, vinta da un surfista britannico."}
{"id": "3782086", "revid": "45361385", "url": "https://it.wikipedia.org/wiki?curid=3782086", "title": "Avvelenamento da monossido di carbonio", "text": ""}
{"id": "3782087", "revid": "767487", "url": "https://it.wikipedia.org/wiki?curid=3782087", "title": "Ed Steitz", "text": "Carriera.\nCestista a livello di college, e allenatore dello Springfield College dal 1956 al 1966, Steitz \u00e8 ricordato principalmente per il suo ruolo decisivo nello sviluppo e nel perfezionamento delle regole della pallacanestro.\n\u00c8 stato direttore del \"Research Committee\" della National Association of Basketball Coaches (NABC) e del \"Rules Committee\" della NCAA.\nPer la NCAA ha pubblicato annualmente, tra il 1966 ed il 1990, il libro: \"Basketball Rules of the United States and Canada\"; ha scritto 58 libri ed oltre 300 articoli sul tema delle regole del gioco. Nel 1976 ha scritto due libri: \"Illustrated Basketball Rules\" e \"The Art of Officiating\". Steitz ha inoltre fatto parte della Commissione Tecnica della FIBA.\nTra le innovazioni proposte da Steitz che hanno maggiormente influito il gioco, figurano: l'introduzione del tiro da tre punti; la possibilit\u00e0 di effettuare una schiacciata durante il gioco; l'obbligo di rimettere il gioco il pallone dalla rimessa entro cinque secondi; l'introduzione del tiro libero \"uno pi\u00f9 uno\" raggiunto il bonus di falli; l'introduzione del terzo arbitro; il possesso alternato all'inizio di ogni quarto.\nFigura di rilievo della pallacanestro a livello internazionale, \u00e8 stato capo-delegazione per la pallacanestro statunitense alle Olimpiadi 1984. Ha lavorato per il Comitato Olimpico degli Stati Uniti gi\u00e0 dalle Olimpiadi 1964, e sino a quelle del 1980.\nNel 1974 Steitz fu uno dei fondatori della \"Amateur Basketball Federation of the United States of America\", poi denominata USA Basketball, di cui fu anche presidente."}
{"id": "3782094", "revid": "287204", "url": "https://it.wikipedia.org/wiki?curid=3782094", "title": "Carlo Kunz", "text": "Biografia.\nNato a Trieste da una famiglia di origini goriziane dimostr\u00f2 da giovanissimo una particolare attrazione per le belle arti, assieme a una naturale predisposizione per il disegno.\nDopo una breve parentesi a Milano, ove si era recato per lo studio dell'architettura, fu costretto, a causa delle difficolt\u00e0 economiche a rientrare a Trieste. In seguito si rec\u00f2 a Vienna dove mise a frutto le sue capacit\u00e0 di disegnatore impiegandosi come litografo. Nonostante i problemi economici continu\u00f2 a coltivare gli studi delle arti, della storie, delle lingue e della letteratura. Si interess\u00f2 anche di archeologia, anche se in alcuni settori delle conoscenza rimase un autodidatta.\nVerso il 1844 Kunz fece ritorno a Trieste lavorando come litografo, e dove continu\u00f2 a coltivare la propria formazione culturale. A Trieste esegu\u00ec ritratti, rilievi di architettura, mappe e vedute di citt\u00e0 come Trieste, Venezia, Gorizia, Fiume.\nA Trieste inizi\u00f2 anche a interessarsi di numismatica; con l'aiuto dell'archeologo Carlo Gregorutti, diede inizio alla formazione di una sua collezione di monete romane. Col tempo l'interesse crebbe e inizi\u00f2 a riprodurre litograficamente il disegno delle monete per altri, imparando cos\u00ec a conoscerle meglio. Nel 1860 si trasfer\u00ec a Venezia, dove si dedic\u00f2 assiduamente a studiare e disegnare monete. Secondo Kunz la numismatica era importante per sviluppare le conoscenze storiche, legando le monete alle situazioni in cui erano state prodotte.\nA Venezia, non avendo le possibilit\u00e0 per creare una collezione propria, inizia a commerciare in monete, attivit\u00e0 che svolse per oltre quindici anni, dedicandosi in particolare alle monete italiane medievali e moderne, acquisendo fame di essere tra i \"pi\u00f9 autorevoli e competenti conoscitori\".\nRaccolse per anni materiale per una storia generale delle zecche d'Italia, schedando tutte le monete che erano gi\u00e0 state pubblicate nonch\u00e9 molte altre ancora non note, ognuna con i suoi riferimenti bibliografici. Queste schede, non sono state pubblicate da vivo, gli hanno comunque permesso di redigere molti saggi su questi argomenti. Inoltre redasse una bibliografia generale della numismatica, lavoro donato al Museo triestino di antichit\u00e0.\nNel 1870 divenne conservatore della raccolta numismatica donate dal cav. Bottacin a Padova, mantenendo l'incarico fino al 1873, quando fu chiamato a Trieste. In quell'anno la citt\u00e0 aveva deciso di riordinare le proprie raccolte e fondare un nuovo museo, il Museo Civico di Antichit\u00e0, ora Civico Museo di Storia ed Arte di Trieste. La direzione della nuova struttura fu affidata a Kunz.\nKunz riusc\u00ec a assicurare al museo la collezione di Costantino Cumano, ricca di monete italiane, particolarmente venete, oltre a medaglie, bolle e sigilli. Tutta la collezione fu descritta e illustrata sull'Archeografo triestino, rivista ancora pubblicata che risale al 1829.\nMantenne la direzione del museo per una decina d'anni, ritirandosi in seguito a Venezia. Il consiglio municipale, a ringraziamento del lavoro svolto, lo nominava Direttore onorario.\nA Venezia, purtroppo si ammal\u00f2 mor\u00ec dopo tre anni di sofferenze.\nPer anni ha anche illustrato i lavori di vari autori tra cui Lazari, Lambros, Promis, Brambilla e Papadopoli."}
{"id": "3782095", "revid": "1305772", "url": "https://it.wikipedia.org/wiki?curid=3782095", "title": "Tlalmanalco", "text": "Tlalmanalco \u00e8 una citt\u00e0 situata nella parte sud-orientale dello Stato del Messico. Il nome deriva dalla lingua nahuatl, e significa \"area piatta\". Lo stemma municipale raffigura la terra piatta con una piramide, e rappresenta la storia precolombiana, circondata da piccole montagne. E uguale al glifo utilizzato nei codici aztechi. Confina con i comuni di Chalco, Ixtapaluca, Cocotitl\u00e1n, Temamatla, Tenango del Aire, Ayapango e Amecameca. Condivide un confine anche con il vicino stato di Puebla. Buona parte del comune confina con il parco nazionale di Izta-Popo Zoquiapan. Il vulcano Iztacc\u00edhuatl domina la regione. La citt\u00e0 \u00e8 stata nominata \"Pueblo con Encanto\" (Citt\u00e0 con Fascino) dal governo dello Stato del Messico.\nStoria.\nSecondo i reperti archeologici, ci fu una villaggio fortificato all'incirca tra il 3100 ed il 600 a.C. La zona archeologica si trova poco a nord-ovest della piazza principale della citt\u00e0. Gruppi quali i Xochteca, Cocolca, Olmechi-Xicallanca e Quiyahuizteca abitarono l'area tra il X ed il XIII secolo. Questi popoli furono infine cacciati da Toltechi e Cicimechi. Un sottogruppo delle due trib\u00f9, chiamato Nonohualca, giunse nella regione nel XIII secolo e nel 1336 cre\u00f2 un insediamento nel punto in cui oggi sorge Tlalmanalco. Questa citt\u00e0-stato si alle\u00f2 con le popolazioni di Amecameca, Chimalhuac\u00e1n e Tenango Tepopollan. Questa zona fu una delle ultime ad essere conquistata dagli Aztechi, che sottomisero l'alleanza solo dopo 100 anni di combattimenti, nel 1465.\nLa fondazione della citt\u00e0 spagnola avvenne nel 1525 per opera di fra' Juan de Rivas, nello stesso anno in cui fra' Martin de Valencia fece partire l'evangelizzazione dei nativi americani che abitavano la zona. Gli Annali di Chimalpain indicano che il santuario indigeno fu distrutto nel 1525, e che una chiesa ed una cappella all'aperto furono consacrate nel 1532, nonostante la cappella non fu mai completata. Tlalmanalco pat\u00ec lo schiavismo imposto alla popolazione nativa tra il 1550 ed il 1633, anno in cui la pratica fu abolita.\nI tentativi di industrializzare un'economia che era prettamente agricola iniziarono nel 1858, quando furono introdotte industrie che fondevano rame e tessevano, e fu installata una linea ferroviaria. Una delle ditte pi\u00f9 importanti a cavallo tra XIX e XX secolo fu la San Rafael y Anexas, S.A., situata nel vicino villaggio di San Rafael. Questa ditta elev\u00f2 il livello economico della regione, e fu considerata una delle principali industrie messicane tra il 1930 ed il 1970.\nMonumenti e luoghi d'interesse.\nIl Tempio di San Luigi Obispo, con l'aggiunta della Capilla Abierta (Cappella aperta), fu costruito nel XVI secolo dai francescani all'interno del monastero di san Luigi. La prima chiesa fu eretta da fra' Juan de Rivas che la inaugur\u00f2 nel 1532. Il complesso maggiore fu costruito tra il 1585 ed il 1591. La chiesa \u00e8 decorata in maniera molto semplice, con solo delle rose sugli stipiti delle porte principali. Nella navata centrale si trova un grande bassorilievo di san Francesco con le stigmate. La chiesa ha solo una navata, ed uno spazio poligonale per l'altare principale. \u00c8 coperta da una volta a botte con false travi dipinte sul soffitto. L'interno contiene una sontuosa pala d'altare barocca messicana fatta di cedro, che rappresenta la visita della Vergine. I dipinti su questo altare sono opera di Baltasar de Echave Il chiostro contiene affreschi con scene di flora e fauna e figure umane, oltre che ritratti di Martin de Valencia e di santa Chiara. Fra' Martin de Valencia mor\u00ec ad Ayotzingo e fu sepolto nella chiesa di Tlalmanalco.\nTlalmanalco fu uno dei primi posti ad avere una \"cappella aperta\", ed \u00e8 uno dei pochi in cui \u00e8 rimasta intatta. La cappella aperta veniva utilizzata per celebrare la messa per i nativi che non volevano entrare negli oscuri confini di una vera chiesa. La Capilla Abierta \u00e8 in stile barocco messicano ed \u00e8 considerata un valido esempio di arte \"tequitqui\". Il termine nahuatl \"tequitqui\" significa \"vassallo\". Questa espressione era utilizzata per fare riferimento alle opere artistiche, soprattutto sculture, fatte da artigiani indigeni su tmi cristiani. La Capilla Abierta ha una base trapezoidale, ed \u00e8 rimasta incompleta. Cinque archi completi di capitello terminavano con bassorilievi ed un fregio che seguiva il contorno degli archi, riempito di figure umane. Questi archi erano riservati per le persone di rango elevato. L'arco posto dietro loro era probabilmente riservato per l'altare. L'interno \u00e8 protorinascimentale, e decorato con motivi italiani e figure che sembrano rappresentare il bestiario indigeno. Tra le immagini vi sono telamoni, capri (che rappresentano la lussuria) ed un ritratto di fra' Martin de Valencia e di santa Chiara. Il miscuglio di motivi cristiani ed indigeni \u00e8 stato studiato da Gustavo Curiel e da altri. Secondo Curiel, le immagini sembrano rappresentare lo scontro tra idolatria, associata al diavolo, e Cristianesimo, in competizione per l'anima.\nIl museo Nonohualca espone reperti archeologici provenienti dall'area attorno a Tlalmanalco. Molti di questi reperti sono sculture, la migliore delle quali \u00e8 l'effigie di Xochipilli. Questa statua fu trovata sul versante del vulcano Popocat\u00e9petl vicino a Tlalmanalco ed \u00e8 esposta presso il Museo nazionale di antropologia di Citt\u00e0 del Messico.\nCibo e festival.\nTra i piatti tipici della zona ci sono mixiote, tlacoyo, fagioli, requeson, cecina, mole verde con pollo o maiale, e maiale in chili mulato, ma la vera specialit\u00e0 e il tamal con i capulin (un tipo di ciliegia) e mais.\nNell'ottobre del 2008 in citt\u00e0 si tenne il primo Festival Internazionale della Musica Antica, a cui parteciparono tra gli altri la cantante Rita Guerrero, il flautista Horacio Franco e l'Alharaca Ensemble. Il festival fu una serie di dodici concerti tenuti nei pi\u00f9 importanti siti storici della citt\u00e0, come il tempio di san Luigi Obispo, l'antico ospedale Belthemita e la piazza principale.\nLe pi\u00f9 importanti feste annuali ruotano attorno ai santi patroni cittadini, soprattutto a san Luigi vescovo ed all'arcangelo Raffaele. La festa di san Luigi vescovo si tiene il 20 agosto, mentre quella dell'arcangelo Raffaele \u00e8 il 29 settembre. Vengono celebrate con processioni, fuochi artificiali e danze locali, tra cui \"Los Doce Pares de Francia\", \"Marotas\" e \"Chinelos\".\nLa municipalit\u00e0.\nEssendo sede municipale, la citt\u00e0 di Tlalmanalco ha giurisdizione governativa per le seguenti comunit\u00e0: San Antonio Tlaltecahuac\u00e1n, San Lorenzo Tlalmimilolpan, San Rafael, Santo Tom\u00e1s Atzingo, Rancher\u00eda San Jos\u00e9 Zavaleta, La Ladrillera, Rancho Santa Cruz, Rancho Cuautenampa (La Quebradora), La Escondida, Rancho la Mesa, Santa Mar\u00eda, Restaurante el Arenal (Familia Carbajal), El Brasero, Gavillero (Rancho el Gavillero), Lomas del Pedregal, Santiago (Kil\u00f3metro Cincuenta y Ocho y Medio), Fraccionamiento Valle Plateado, Villa Rinc\u00f3n de las Monta\u00f1as, La Presa, Ejido San Lorenzo (La Ca\u00f1ada), Rancho de la Huerta, El Durazno, Rancho Santa Rita, Terreno San Luis (La Nopalera), Rancho la Joya (La Rosa), Vista Hermosa, Fraccionamiento Vergel de la Sierra, El Trapiche (Xacalco), Rancho Alfa y Omega, Colonia Ejidal (San Juan Atzacoaloya), El Faro, El Capul\u00edn, Tiro de las Palomas, Colonia el Magueyal Dos, Rancho Carvajal, Rancho San Luis, Rancho Fernando de la Machorra, Rancho la Encumbre, Colonia la Esperanza, Tepopotal e Fraccionamiento las Palomas. In totale, la municipalit\u00e0 ha una superficie di 158,76\u00a0km\u00b2 ed una popolazione di 43,930.\nLe aree non coltivate sono principalmente foreste di pini, che coprono circa il 65% del territorio. Soloil 17,9% della terra \u00e8 utilizzata per l'agricoltura, e si coltiva soprattutto il mais durante la stagione delle piogge. Esiste una certa attivit\u00e0 di allevamento. Circa il 40% della popolazione municipale \u00e8 occupata nelle industrie cartiere e tessili, oppure nei piccoli negozi. C'\u00e8 anche la lavorazione del legname. Tlalmanalco \u00e8 stata nominata \"centro sostenibile\" dalla Foundation for Sustainable Development del Messico in cooperazione con governo statale e UAM. Questo \u00e8 avvenuto in risposta al peggioramento delle condizioni ambientali ed alla crescita della popolazione, che ha portato alla richiesta di sempre maggiori servizi.\nIl fiume principale si chiama La Compa\u00f1\u00eda e ha nove arroyo, un lago e sette acquedotti che vi attingono. Molta dell'acqua che vi scorre arriva dal ghiacciaio Ayolotepito. La disponibilit\u00e0 di acqua potabile \u00e8 un problema. Nel gennaio 2008, 400 rancher delle alte montagne protestarono per questa mancanza, e bloccarono il sistema di trasporto dell'acqua potabile a valle, soprattutto al capoluogo municipale. Chi protestava chiedeva la costruzione di una nuova linea idrica.\nLa pi\u00f9 importante comunit\u00e0 fuori dal capoluogo municipale \u00e8 San Rafael, situata circa 15\u00a0km ad ovest di Tlalmanalco, ai piedi del vulcano Iztaccihuatl. LA citt\u00e0 fu creata soprattutto dopo la fondazione della cartiera San Rafael, che raggiunse il picco di produzione tra il 1930 ed il 1970. I suoi vecchi cinema e casino sono tuttora in piedia, ma non vengono utilizzati. Esistono molte antiche case che mostrano l'influenza francese che fu popolare in Messico tra il XIX ed il XX secolo. La citt\u00e0 \u00e8 quasi completamente circondata da una pineta, e molte strade sterrate conducono in citt\u00e0, molte delle quali furono tracciate dalla ditta cartiera.\nLa municipalit\u00e0 ha un'altitudine molto variabile, con Teyotl posta a 4700 metri s.l.m. e Tlatlachelo a 3175. Quest'ultima contiene alcuni santuari Toltechi."}
{"id": "3782106", "revid": "69794", "url": "https://it.wikipedia.org/wiki?curid=3782106", "title": "NABC", "text": ""}
{"id": "3782107", "revid": "767487", "url": "https://it.wikipedia.org/wiki?curid=3782107", "title": "Cliff Wells", "text": "Ha allenato a livello di high school in Indiana gi\u00e0 dal 1919, vincendo 50 tornei a livello regionale e locale. Dal 1945 al 1963 ha guidato la Tulane University.\nDal 1963 al 1966 \u00e8 stato direttore del Naismith Memorial Basketball Hall of Fame. Fu inoltre membro della NABC, di cui fu presidente nel 1958."}
{"id": "3782108", "revid": "830939", "url": "https://it.wikipedia.org/wiki?curid=3782108", "title": "Richard Diamond", "text": "Richard Diamond (\"Richard Diamond, Private Detective\") \u00e8 una serie televisiva statunitense in 77 episodi trasmessi per la prima volta nel corso di 4 stagioni dal 1957 al 1960. La serie \u00e8 conosciuta anche con il titolo Call Mr. D (applicato alle repliche in syndication).\nLa serie \u00e8 originata dall'omonima trasmissione radiofonica in onda dal 1949 al 1953 interpretata da Dick Powell che fu poi produttore della serie.\nTrama.\nRichard Diamond \u00e8 un detective privato a cui vengono affidati vari casi da gente comune. Diamond li affronta con l'aiuto della sua segretaria Sam (nella versione italiana chiamata da Richard solo \"cocca\") che lui chiama da un telefono installato nella sua auto, e del tenente della polizia McGough.\nProduzione.\nLa serie fu prodotta da Four Star Productions, societ\u00e0 di Dick Powell.\nLa serie debutt\u00f2 sulla CBS ma nell'ultima stagione fu trasmessa sulla NBC. David Janssen interpreta il ruolo di Diamond. La sua segretaria, Sam (\"Cocca\" nella versione in italiano), viene mostrata solo dalla vita in gi\u00f9 e si vedono solo le gambe. Inizialmente, queste erano le gambe di Mary Tyler Moore, ma in seguito furono altre attrici a prestare le gambe. La Moore e le altre attrici non furono mai accreditate nel corso del programma e si seppe della partecipazione della Moore solo dopo una sua intervista a TV Guide nel 1959. Russ Conway appare occasionalmente nel ruolo del tenente Pete Kile durante la stagione finale. Durante le quattro stagioni, l'ambientazione della serie cambi\u00f2 e si spost\u00f2 da New York a Los Angeles.\nLe musiche originali sono di Frank De Vol, incluso il tema per la prima e la seconda stagione. La terza stagione fu caratterizzata da un tema jazz firmato da Pete Rugolo.\nLe guest star includono Chris Alcaide, Phyllis Avery (tre volte), Francis De Sales, Don Keefer, e Joyce Meadows.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1957 al 1960 sulla rete televisiva CBS (stagioni 1-2-3) e sulla NBC (stagione 4).\nAlcune delle uscite internazionali sono state:"}
{"id": "3782110", "revid": "46931", "url": "https://it.wikipedia.org/wiki?curid=3782110", "title": "Richard Diamond, Private Detective", "text": ""}
{"id": "3782111", "revid": "46931", "url": "https://it.wikipedia.org/wiki?curid=3782111", "title": "Call Mr. D", "text": ""}
{"id": "3782113", "revid": "122951813", "url": "https://it.wikipedia.org/wiki?curid=3782113", "title": "Sandro Saccucci", "text": "Fu membro della Camera dei deputati nella VI e nella VII legislatura.\nBiografia.\nDivenuto tenente dei paracadutisti e segretario dell'Associazione nazionale dei paracadutisti d'Italia, Sandro Saccucci fu tra i primi aderenti a Ordine Nuovo. Nel 1971 fu arrestato con l'accusa di aver preso parte al tentato golpe Borghese e scont\u00f2 11 mesi di carcere. Rientrato nel Movimento Sociale Italiano, fu eletto alla Camera dei deputati alle elezioni politiche del 1972.\nIl 28 maggio 1976, durante la campagna elettorale per le imminenti elezioni politiche, Saccucci tenne a Sezze un comizio, che fu turbato da disordini culminati nell'uccisione del giovane comunista Luigi Di Rosa e nel ferimento di Antonio Spirito, militante di Lotta Continua.\nSaccucci fu comunque rieletto deputato, ma il 27 luglio 1976, tre settimane dopo il suo insediamento, la Camera ne autorizz\u00f2 l'arresto, che Saccucci evit\u00f2 espatriando prima nel Regno Unito, poi in Francia e quindi in Spagna per riparare definitivamente in America Meridionale. Il 21 febbraio 1985 fu arrestato in Argentina; durante la sua latitanza era stato condannato per i fatti di Sezze a 12 anni di reclusione, poi ridotti a 8 in appello, mentre era stato prosciolto dalle accuse sul golpe Borghese insieme a tutti gli altri imputati.\nIl 26 giugno dello stesso anno la Corte di cassazione annull\u00f2 definitivamente la condanna al Saccucci per concorso in omicidio, accogliendo l'istanza presentata dal suo collegio di difesa, rappresentato da Carlo Taormina. Era stato infatti accertato nei gradi di merito che il comizio di Sezze era terminato anzitempo a causa dei disordini conseguenti alla contestazione di un gruppo di extraparlamentari, che accerchiavano l'oratore, il quale aveva estratto una pistola calibro 6,35, che mostrava minacciosamente ai contestatori. Solo dopo che Saccucci si era allontanato da Sezze, un suo simpatizzante spar\u00f2 alcuni colpi a terra, che colpirono di rimbalzo Luigi Di Rosa (morto poi per le ferite riportate) e Antonio Spirito (che rimase ferito a una gamba). La Corte di Cassazione ritenne, accogliendo le tesi del Taormina, che il comportamento di Saccucci non integrasse concorso morale in omicidio, come invece ritenuto dai giudici di merito, e annull\u00f2 senza rinvio la sentenza di condanna, assolvendo il Saccucci perch\u00e9 il fatto a lui attribuito non sussiste.\nSandro Saccucci si \u00e8 stabilito a C\u00f3rdoba, in Argentina, e fa ritorno in Italia per brevissimi periodi. Il quotidiano \"Liberazione\", sulla base delle accuse di Vincenzo Vinciguerra, lo indic\u00f2 come \"agente al soldo di Pinochet\" , ma egli ha sempre respinto tutte le accuse."}
{"id": "3782114", "revid": "183694", "url": "https://it.wikipedia.org/wiki?curid=3782114", "title": "Giovanni Battista Guzzetti", "text": "Biografia.\nDopo aver frequentato il seminario arcivescovile di Milano fino alla prima Teologia, prosegu\u00ec gli studi presso la Pontificia Universit\u00e0 Gregoriana risiedendo al Pontificio seminario lombardo.\nII 5 aprile 1936 fu ordinato sacerdote e nel gennaio 1937 si laure\u00f2 in Teologia con la tesi \"La perdita della fede dei cattolici\", sotto la direzione del teologo gesuita Enrico Lennerz.\nDal 1938 al 1947 insegn\u00f2 filosofia nel seminario liceale di Venegono Inferiore, dal 1948 al 1986 insegn\u00f2 teologia morale. Dal 1939 al 1986 insegn\u00f2 teologia morale prima nel biennio per la laurea alla Facolt\u00e0 teologica milanese, poi nei corsi di specializzazione della Facolt\u00e0 teologica dell'Italia settentrionale.\nDal gennaio 1948 al dicembre 1965 diresse \"La scuola cattolica\", rivista del seminario. Nel 1950, con Mario Romani fond\u00f2 e diresse la rivista \"Realt\u00e0 sociale d'oggi\", le cui pubblicazioni durarono solo cinque anni (1950-1954); nel 1953 diede vita alla collana di contributi di scienze religiose \"Scrinium theologicum\"; nel biennio 1960-1961 diresse la rivista \"Diocesi di Milano\" e nel 1961 fond\u00f2 la rivista \"Studi sociali\" con Tullo Goffi e Pietro Pavan.\nNel 1951, sotto il patrocinio dell'Istituto Giuseppe Toniolo, fond\u00f2 la Scuola di studi sociali per il clero e la diresse fino al 1969; il 30 novembre 1961 diede vita all'Istituto superiore di scienze religiose che diresse fino al 1991.\nDal 1953 al 1977 insegn\u00f2 la dottrina sociale della Chiesa all'Universit\u00e0 Cattolica del Sacro Cuore.\nFu responsabile dell'ufficio per la famiglia (1970-1987) della curia milanese."}
{"id": "3782118", "revid": "46931", "url": "https://it.wikipedia.org/wiki?curid=3782118", "title": "The Mary Tyler Moore Show", "text": ""}
{"id": "3782122", "revid": "300279", "url": "https://it.wikipedia.org/wiki?curid=3782122", "title": "Albero genealogico dei Flavi", "text": "L'albero genealogico della Dinastia flavia, a cui appartengono tre imperatori romani del I secolo, comprendeva la gens Flavia."}
{"id": "3782123", "revid": "287204", "url": "https://it.wikipedia.org/wiki?curid=3782123", "title": "Volleyball Club Fentange", "text": "Il Volleyball Club Fentange \u00e8 una societ\u00e0 pallavolistica maschile lussemburghese con sede a Hesperange: milita nel campionato di Nationaldivision.\nStoria.\nLa societ\u00e0 nasce il 30 gennaio 1985 e inizia a muoversi nel panorama pallavolistico nazionale soprattutto a livello giovanile, espandendosi negli anni sia a livello maschile che femminile e coinvolgendo soprattutto gli abitanti della citt\u00e0. Durante i primi anni novanta la squadra riesce a raggiungere la Nationaldivision, il livello pi\u00f9 alto del campionato nazionale, ma i risultati deludenti portano presto a un ridimensionamento societario.\nIl club rimane nell'anonimato per alcuni anni, fino al campionato 2003-04, quando torna nella massima serie: in seguito sale sul podio della Nationaldivision per quattro volte, giungendo tre volte seconda e una terza.\nNella stagione 2016-17 si aggiudica per la prima volta la Coppa di Lussemburgo, mentre in quella seguente centra il \"double\" riconfermandosi vincitori della coppa nazionale e conquistando per la prima volta il titolo nazionale."}
{"id": "3782124", "revid": "179980", "url": "https://it.wikipedia.org/wiki?curid=3782124", "title": "Guillermo Pereyra", "text": ""}
{"id": "3782125", "revid": "767487", "url": "https://it.wikipedia.org/wiki?curid=3782125", "title": "Bob Douglas", "text": "Nel 1922 fond\u00f2 i New York Renaissance (conosciuti anche come i \"Rens\"), squadra professionistica composta interamente da giocatori afroamericani. \u00c8 considerato il \"padre\" del basket professionistico afroamericano."}
{"id": "3782127", "revid": "729019", "url": "https://it.wikipedia.org/wiki?curid=3782127", "title": "Aviosuperficie Monti della Tolfa", "text": "L'Aviosuperficie Monti della Tolfa \u00e8 una pista di atterraggio e decollo (aviosuperficie) di piccoli aerei situata nella frazione di Santa Severa Nord. \u00c8 facilmente raggiungibile in macchina, trovandosi a 8 minuti dall'autostrada A12 Roma-Civitavecchia, uscita Santa Marinella-Santa Severa.\nLa pista, in erba con fondo battuto \u00e8 lunga 530 metri offre una larghezza utile di 18 metri e due vie di rullaggio/ fasce di sicurezza sui lati della larghezza di circa 10 metri.\nIl QFU di pista \u00e8 12/30 e l'elevazione rispetto al livello del mare \u00e8 35\u00a0ft.\nUna particolare attenzione va alla zona proibita (P128 rif. AIP Italia) situata ad Est del campo. Pertanto il circuito di traffico si effettua sempre a Nord del campo,pi\u00f9 precisamente \u00e8 destro per la pista 30 e sinistro per la pista 12, atterrando per quest'ultima \u00e8 necessario evitare il sorvolo del piccolo centro abitato situato a Nord-Ovest rispetto alla pista."}
{"id": "3782136", "revid": "129019", "url": "https://it.wikipedia.org/wiki?curid=3782136", "title": "Calle Mateos Gago", "text": "La calle Mateos Gago \u00e8 una via pedonale del centro di Siviglia.\nLa via, una delle pi\u00f9 importanti della citt\u00e0, parte da Plaza Virgen de los Reyes, dove si trova la Giralda e arriva in calle Fabiola, a Santa Cruz.\nAnticamente si chiamava \"calle de la Borceguiner\u00eda\" per via dei negozi di scarpe (il \"borcegu\u00ed\" \u00e8 un tipo di scarpa) ed era una via stretta e tortuosa. Nel 1893 la strada fu intitolata a Mateos Gago, professore di teologia dell'Universit\u00e0 di Siviglia, e nel 1929 venne successivamente allargata durante i lavori per l'Esposizione Iberoamericana. \nOggi la via, da cui si pu\u00f2 ammirare una bella vista della Giralda, \u00e8 sede di numerosi bar e locali."}
{"id": "3782139", "revid": "692468", "url": "https://it.wikipedia.org/wiki?curid=3782139", "title": "A\u00e7\u00e3o Integralista Brasileira", "text": ""}
{"id": "3782140", "revid": "597500", "url": "https://it.wikipedia.org/wiki?curid=3782140", "title": "Piragna in Dub", "text": "Piragna in Dub \u00e8 il terzo album di Sir Oliver Skardy, il secondo coi Fahrenheit 451, pubblicato nel dicembre 2011. \u00c8 la versione dub del precedente album \"Piragna\", con la presenza di alcuni inediti.\nIl disco.\n\"Piragna in Dub\" \u00e8 un album che nasce dalle alchimie sonore di Paolo Baldini e del suo team di produzione dub \"Alambic Conspiracy\"; uscito ad un anno di distanza dal precedente \"Piragna\", \u00e8 stato anticipato in rete da \"Fuck the Piragna - Extra Dub Versions\" (quattro versioni esclusive dei brani di \"Piragna in Dub\" scaricabili gratuitamente dal sito de \"La Repubblica XL\"). L'album ripropone i brani di \"Piragna\" rivisitati e arricchiti di nuovi arrangiamenti e di nuovi inserti vocali (parlati e cantati).\nSir Oliver Skardy si \u00e8 cos\u00ec espresso nei riguardi del lavoro sul disco: \u00ab\u00c8 il pi\u00f9 bel disco di dub mai fatto in Italia! Il merito \u00e8 sicuramente di Paolo Baldini che ha scovato delle sonorit\u00e0 al passo con quelle dei dub pi\u00f9 blasonati a livello internazionale. Sono veramente contento di aver trovato un musicista molto esperto del genere che riesca finalmente a condurmi nei territori musicali che voglio esplorare\u00bb.\nLa copertina.\nCome per \"Piragna\" la copertina \u00e8 del vignettista Vauro Senesi.\nEssa rappresenta l'evoluzione storica dell'immagine dell'album precedente, essendo il disegno di una lisca di piranha inzuppata nello spritz: il chiaro riferimento \u00e8 alla caduta del governo Berlusconi IV, come testimonia anche una dichiarazione di Skardy: \u00abLa copertina fotografa alla perfezione l'attuale situazione storica e politica italiana, noi infatti brindiamo alla caduta del governo e ci auguriamo che di questi \"Piragna\" siano rimaste ormai solo le lische\u00bb.\nTracce.\n\"Sarde in s\u00e0or\".\nUnico brano totalmente inedito di \"Piragna in Dub\", \"Sarde in s\u00e0or\" si ispira ad un brano della\ntradizione popolare veneziana, dedicato alla vita dei pescatori e alla preparazione del tipico piatto veneziato chiamato sarde in saor.\nInsieme agli altri brani dell'album, il primo brano \"Sarde in s\u00e0or\" \u00e8 ascoltabile nel canale ufficiale YouTube di Sir Oliver Skardy.\nVideoclip.\nDell'undicesimo brano \"Hipocrity Dub\" \u00e8 stato prodotto anche un videoclip ufficiale, condiviso nel canale YouTube di Skardy, dove \u00e8 disponibile una playlist che permette lo streaming di tutto l'album."}
{"id": "3782148", "revid": "69794", "url": "https://it.wikipedia.org/wiki?curid=3782148", "title": "Natalya Zassoulskaya", "text": ""}
{"id": "3782149", "revid": "1718925", "url": "https://it.wikipedia.org/wiki?curid=3782149", "title": "Grande puzza", "text": "La grande puzza o grande fetore (nell'originale inglese Great Stink) fu un evento verificatosi a Londra nell'estate del 1858, durante la quale il centro della capitale britannica fu colpito da un intenso odore di acque reflue non trattate di origine umana. Il suo impatto fu di portata sociale e politica tale da rimanere un importante episodio nella storia della citt\u00e0.\nIl contesto.\nA Londra lo smaltimento dei rifiuti era da sempre stato un problema.\nI rifiuti solidi e liquidi umani, cos\u00ec come i prodotti di scarto delle case, venivano gettati direttamente nel Tamigi oppure sulla strada, da cui finivano nel fiume insieme all'acqua piovana. Gi\u00e0 nel 1290 i Carmelitani avevano inviato al Parlamento un'interpellanza, affermando che i miasmi che provenivano dal fiume erano cos\u00ec intensi da coprire l'odore dell'incenso pi\u00f9 acre acceso nella chiesa per tutto il giorno.\nNel 1427 venne insediata la prima commissione per le fogne cittadine ma, malgrado i buoni auspici iniziali, non riusc\u00ec a risolvere il problema e, anzi, \u00e8 ricordata pi\u00f9 che altro come luogo di corruzione ed inefficienza.\nI londinesi erano comunque restii a modificare le loro abitudini, come testimonia lo scrittore Samuel Pepys nel suo famoso diario quando annota che la moglie si era fermata in una via affollata per espletare i propri bisogni, come d'altronde facevano tutti.\nA mano a mano che la popolazione della citt\u00e0 aumentava, il problema si acuiva sempre di pi\u00f9: la puzza divenne impossibile da evitare e rese estremamente disagevole la quotidianit\u00e0 nella capitale inglese.\nNel 1815 venne autorizzato lo scarico nel Tamigi dei rifiuti domestici attraverso le fogne e, per diversi anni, le acque reflue furono sversate nel fiume. L'introduzione dello sciacquone, che sostitu\u00ec i vasi da notte utilizzati fino a quel momento dalla maggior parte dei londinesi, contribu\u00ec ad acuire il problema aumentando notevolmente il volume di acqua e di rifiuti che venivano sversati nei pozzi neri esistenti.\nSi deve considerare infatti che, prima della Grande Puzza, a Londra si contavano pi\u00f9 di pozzi neri. Dato che lo svuotamento di un pozzo nero costava uno scellino, una somma all'epoca assai elevata per il cittadino inglese medio, la maggior parte dei pozzi neri esistenti rimaneva non espurgata. Questo fatto aggiungeva fetore all'aria e, soprattutto, provocava straripamenti nelle condutture stradali, originariamente progettate per far defluire l'acqua piovana, ma, in realt\u00e0, utilizzate anche per gli scarichi di fabbriche, macelli ed altre attivit\u00e0 che contaminavano la citt\u00e0 prima di gettarsi nel Tamigi.\nL'approvvigionamento idrico.\nSe il fiume era il principale collettore fognario di Londra, ne era anche la principale fonte di approvvigionamento idrico.\nFino al tardo XVI secolo, i cittadini di Londra si approvvigionavano d'acqua utilizzando pozzi poco profondi, prendendola direttamente dal Tamigi o dai suoi affluenti, oppure usando una delle dozzine di sorgenti naturali esistenti, tra cui quella di Tyburn, collegata da un tubo in piombo alla grande cisterna detta Great Conduit, a Cheapside.\nAl fine di impedire che l'acqua fosse estratta per fini commerciali o industriali non autorizzati, le autorit\u00e0 della citt\u00e0 avevano nominato dei custodi delle condotte, i quali avrebbero dovuto garantire che specifiche categorie di utenti, come birrai, cuochi e pescivendoli, pagassero per l'acqua utilizzata.\nI londinesi pi\u00f9 agiati, che avevano la propria abitazione vicino ad una condotta, potevano ottenere il permesso per un collegamento diretto alle proprie case. Ci\u00f2, tuttavia, non impediva captazioni non autorizzate. Al contrario - e in particolare per le famiglie che non potevano avere un sistema a gravit\u00e0 - l'acqua veniva fornita da portatori d'acqua, o \"cobs\". Nel 1496 i \"portatori d'acqua\" formarono una propria corporazione chiamata \"The Brotherhood of St. Cristopher of the Waterbearers\" (in italiano \"La fratellanza di San Cristoforo dei portatori d'acqua\").\nA partire dal XVI secolo, l'estrazione dell'acqua dal Tamigi divenne oggetto di un approccio pi\u00f9 sistematico, e diversi progetti di ingegneria idraulica furono lanciati a tale scopo. Nel 1582, infatti, l'olandese Peter Morice affitt\u00f2 l'arco settentrionale del London Bridge e vi costru\u00ec una pompa idraulica che portava l'acqua dal Tamigi a vari luoghi di Londra. Altre pompe furono aggiunte nel 1584 e 1701, e rimasero in uso fino al 1822.\nLe epidemie.\nLa captazione delle acque del Tamigi per gli usi domestici e la pessima situazione igienica generale fu causa di numerose epidemie, in particolare di colera e febbre tifoide.\nIl colera, diffusosi in Inghilterra a partire dal 1832, era una patologia le cui cause non erano note. L'ipotesi pi\u00f9 accreditata era la teoria miasmatica, che ipotizzava che esso si trasmettesse per via aerea. A causa del predominio della teoria miasmatica tra gli scienziati, la scoperta nel 1854 da parte di Filippo Pacini del \"Vibrio cholerae\", il batterio causa della malattia, fu ignorata e si dovette attendere trent'anni prima della sua riscoperta fatta da Robert Koch.\nSe il colera miet\u00e9 numerose vittime in tutta l'Inghilterra (circa su una popolazione di 1,7 milioni di abitanti), Londra fu particolarmente colpita, a causa dei fattori sopra descritti: nel periodo 1848-49, nella parte meridionale della citt\u00e0, si ebbe un'incidenza di 1,3 morti per mille abitanti, mentre la media di decessi al di fuori di tale zona fu di soli 0,37 morti ogni mille abitanti.\nIl peggiorare della situazione igienica incentiv\u00f2 lo studio di piani per dotare la citt\u00e0 di un adeguato sistema fognario, fra i quali quello progettato nel 1834 dal pittore John Martin, che pubblic\u00f2 vari opuscoli e progetti di miglioramento urbano.\nNel 1848 venne adottato un approccio pi\u00f9 organico al problema e, a partire dalla fusione dei diversi organismi locali che avevano competenza sulle fogne, fu fondata la \"Metropolitan Commission of Sewers\" (\"Commissione Metropolitana delle Fogne\"), che esamin\u00f2 l'antiquato sistema fognario di Londra e inizi\u00f2 a liberare la capitale dai pozzi neri.\nNel 1854 il medico londinese John Snow, studiando un'epidemia di colera localizzata a Soho, scopr\u00ec che la malattia era stata trasmessa da acqua contaminata da liquami, ma quest'idea non venne a lungo accettata dalla comunit\u00e0 scientifica del tempo.\nL'evento.\nL'estate del 1858 fu insolitamente calda. A partire dal mese di giugno, il volume d'acqua trasportato dal Tamigi e dai suoi affluenti si ridusse notevolmente, tanto che gli escrementi finirono per occuparne la maggior parte del volume con un picco del problema intorno al 2 luglio. Il fiume non conteneva pi\u00f9 molta acqua, ma trasportava lentamente escrementi umani ed animali, cadaveri di animali, visceri provenienti dai macelli, alimenti avariati e scarti industriali. Gli abitanti fuggivano dal fiume, nascondendo il volto dietro i fazzoletti. Il cancelliere dello Scacchiere Benjamin Disraeli descrisse il fiume come \u00abuna puzzolente pozza stigiana di ineffabile ed insopportabile orrore\u00bb (\"a Stygian pool reeking with ineffable and unbearable horror\").\nIl caldo favor\u00ec la proliferazione dei batteri e l'odore che ne risult\u00f2 fu cos\u00ec intenso da sconvolgere persino le attivit\u00e0 degli organi dello Stato.\nAlla Camera dei Comuni, per consentire le sedute, si arriv\u00f2 perfino a montare come contromisura delle tende imbevute di cloruro di calcio; i parlamentari dovettero essere spostati pi\u00f9 a monte e trovarono posto ad Hampton Court; il Palazzo di Giustizia fu evacuato a Oxford e St Albans.\nLa crisi si risolse grazie ad una pioggia battente, che mise fine alla calura e all'umidit\u00e0 estive.\nTuttavia, la Camera dei Comuni selezion\u00f2 un comitato che fu incaricato di redigere una relazione sulla puzza e di suggerire come risolvere definitivamente la questione.\nConseguenze.\nIl compito di risolvere il problema fu affidato al \"Metropolitan Board of Works\", che aveva sostituito nel 1854 la vecchia e inefficace Commission of Sewers.\nDopo aver respinto molti schemi per il \u00abmisericordioso abbattimento dell'epidemia che ha devastato la Metropoli\u00bb, nel 1859 il \"Board\" decise di implementare il sistema di fognature proposto dal suo capo ingegnere, Joseph Bazalgette.\nLo scopo di questo costoso progetto era quello di risolvere l'epidemia di colera, eliminando la puzza che, coerentemente a quanto asserito dalla teoria miasmatica, si credeva ne fosse la causa.\nNei successivi sei anni, furono creati gli elementi principali del sistema fognario di Londra, e la \"Grande Puzza\" divenne un ricordo. Come conseguenza involontaria, la rete idrica cess\u00f2 di essere contaminata, e l'epidemia di colera si risolse.\nNonostante il nuovo sistema fognario fosse in funzione e garantisse gradualmente acqua di sempre migliore qualit\u00e0, nel 1860 una nuova epidemia di colera colp\u00ec Londra, imperversando soprattutto nella zona est della citt\u00e0. Nel 1867 l'inchiesta del capitano Tyler del \"Railway Inspectorate\" dimostr\u00f2 che alla base dell'epidemia vi era il fiume inquinato Lea, che entrava nei serbatoi della \"East London Water Company\". L'origine idrica della patologia fu dimostrata oltre ogni ragionevole dubbio quando, eliminando la fonte di inquinamento, questa ulteriore epidemia di colera nella capitale inglese fu debellata.\nNuove invenzioni.\nOltre ad essere all'origine della costruzione di un moderno sistema di fognature a Londra, la Grande Puzza e le concomitanti epidemie stimolarono anche nuove invenzioni in campo sanitario. Ad esempio, Henry Moule, un pastore della Chiesa Anglicana, vide un legame tra le condizioni di igiene e l'espansione della malattia e rivolse la sua attenzione alle scienze sanitarie. Nel 1859 egli svilupp\u00f2 il cosiddetto \"gabinetto a terra asciutta\", brevettandolo nel 1860. Il suo sistema fu adottato nelle case private, nei distretti rurali, nei campi militari, in molti ospedali e nel British Raj.\nLavori relativi alle acque reflue.\nLe particolari condizioni in cui versava il sistema igienico-sanitario di Londra consent\u00ec la nascita di una serie di lavori, oggi non pi\u00f9 esistenti, connessi alla manutenzione e allo sfruttamento delle fogne. Tutte queste occupazioni erano considerate proprie delle classi sociali pi\u00f9 basse, e il loro studio consente di tracciare un interessante e crudo spaccato della vita urbana londinese nel XIX secolo."}
{"id": "3782150", "revid": "6923", "url": "https://it.wikipedia.org/wiki?curid=3782150", "title": "Amazon EC2", "text": "Amazon Elastic Compute Cloud (traducibile in italiano come \"nuvola di calcolo elastica di Amazon\"), abbreviato in Amazon EC2, \u00e8 una parte centrale della piattaforma di cloud computing Amazon Web Services (AWS) di Amazon, che permette agli utenti di affittare macchine virtuali sulle quali eseguire le proprie applicazioni.\nEC2 permette l'implementazione di applicazione fornendo un servizio web attraverso il quale un utente pu\u00f2 avviare un'Amazon Machine Image (AMI) per creare una macchina virtuale (chiamata da AWS \"istanza\"), che conterr\u00e0 il software desiderato. Un utente pu\u00f2 creare, lanciare, e chiudere istanze, pagando i server a ora, da cui l'aggettivo \"elastica\" nel nome del servizio.\nEC2 fornisce agli utenti il controllo sulla collocazione geografica delle istanze che permettono un'ottimizzazione della latenza e alti livelli di ridondanza.\nA novembre 2010, Amazon ha spostato anche il proprio sito su EC2 e su AWS."}
{"id": "3782151", "revid": "486946", "url": "https://it.wikipedia.org/wiki?curid=3782151", "title": "EC2", "text": ""}
{"id": "3782153", "revid": "767487", "url": "https://it.wikipedia.org/wiki?curid=3782153", "title": "Facciamo finta che sia vero", "text": "Facciamo finta che sia vero \u00e8 un album di Adriano Celentano, pubblicato il 29 novembre del 2011.\nIl disco.\nA quattro anni dall'uscita di \"Dormi amore, la situazione non \u00e8 buona\", Celentano torna a far parlare di s\u00e9 con un nuovo album, \"Facciamo finta che sia vero\", che vanta le collaborazioni del premio Oscar Nicola Piovani, del duo Battiato-Sgalambro, di Jovanotti, di Giuliano Sangiorgi dei Negramaro, del francese Manu Chao, di Raphael Gualazzi, del percussionista indiano Trilok Gurtu, del londinese Phil Palmer e di Pacifico.\nL'album \u00e8 stato presentato il 24 novembre 2011 a Milano dalla moglie di Celentano, Claudia Mori. La Mori ha dichiarato che il disco verr\u00e0 pubblicizzato in televisione, ma che ignora le modalit\u00e0 di tale promozione, non escludendo la possibilit\u00e0 di una tourn\u00e9e promozionale per l'anno 2012. Ha inoltre aggiunto che l'atteggiamento reticente del marito desta in lei motivi di preoccupazione.\nIntervistato da Vincenzo Mollica per il TG1 del 24 novembre 2011, Celentano ha definito l'album come \"\u00abun grido di rabbia\u00bb\". Per Celentano \"Facciamo finta che sia vero\" \u00e8 il suo album pi\u00f9 politico, pi\u00f9 vicino ai temi sociali, che si propone di interpretare la rabbia di tutti i cittadini, ma che non toglie spazio all'amore, perch\u00e9 \u2013 spiega l'artista \u2013 l'amore \u00e8 presente anche nella sofferenza.\nIn un'intervista di Michele Serra per \"Il Venerd\u00ec di Repubblica\" del 2 dicembre 2011, Celentano, interrogato su come sia stato possibile conciliare le varie intelligenze musicali presenti nell'album, ha risposto che \"\u00abquando gli artisti sono alla pari \u00e8 difficile che ci siano litigi proprio perch\u00e9, in quanto alla pari, c'\u00e8 una stima reciproca che ti obbliga non solo a riflettere quando magari non condividi il pensiero dell'altro, ma anche ad espandere una certa elasticit\u00e0 nell'accettazione di un'idea che non sempre \u00e8 tua. Con Battiato, Jovanotti e Giuliano dei Negramaro c'\u00e8 stato un rapporto direi quasi filosofico oltre che di simpatia [...]\u00bb\". Il giornalista, colpito dal brano intitolato \"Il mutuo\" \u2013 definito da Serra il pi\u00f9 \"celentanistico\" \u2013, si sofferma sul senso di un mondo fondato sul nulla, perch\u00e9 fondato sul debito e chiede a Celentano quale sia il suo grado di preparazione in economia, il quale si \u00e8 limitato a rispondere: \"\u00abQualcosa capisco, ma ci sono ancora molti punti oscuri e comunque da quel poco che capisco vedo l'economia come una bomba sulla quale il mondo \u00e8 seduto\u00bb\".\nLa Repubblica XL del 2 dicembre 2011 mostra in copertina il \"nuovo Clan\" col titolo: \"\u00abCelentano chiama: Jovanotti e Giuliano Sangiorgi rispondono. Il racconto di un grande incontro\u00bb\".\nNel disco \u00e8 presente la reincisione di una vecchia canzone di Celentano, \"La mezza luna\", incisa in origine come retro nel 45 giri \"Si \u00e8 spento il sole/La mezza luna\" nel 1962, e poi inserita nell'album \"A New Orleans\" del 1963; in questa versione collabora al pianoforte Raphael Gualazzi.\nIl 2 ottobre 2012 \u00e8 uscito il repack dell'album, contenente un CD e un DVD. Nel CD \u00e8 stata aggiunta una bonus track, ovvero Ti penso e cambia il mondo nella versione cantata da Adriano Celentano e Gianni Morandi al Festival di Sanremo 2012. Il DVD, invece, contiene un videoclip tratto dal Festival di Sanremo 2012, con Celentano e Morandi che cantano Ti penso e cambia il mondo, il videoclip ufficiale di Non so pi\u00f9 cosa fare e il video di presentazione dell'album.\nTracce.\n Tracce dell'album del 2011 - Clan, CLN 2098\nTracce dell'album del 2012 - Clan, CLN 2107\nCD+DVD 2012\nTracce DVD 2012 - Clan, CLN 2107"}
{"id": "3782158", "revid": "228587", "url": "https://it.wikipedia.org/wiki?curid=3782158", "title": "OpenNebula", "text": "OpenNebula \u00e8 un toolkit di cloud computing open source per la gestione di centri di elaborazione dati distribuiti eterogenei. OpenNebula gestisce una infrastruttura virtuale di elaborazione dati per costruire IaaS (Infrastrutture come servizio) pubbliche, private ed ibride.\nCaratteristiche.\nOpenNebula gestisce tecnologie di memoria, la rete, la monitorizzazione della virtualizzazione e la sicurezza per implementare servizi multi-livello come macchine virtuali su infrastrutture distribuite, combinando le risorse dei centri di elaborazione e le risorse remote della \"nuvola\", secondo le politiche di allocazione.\nIl toolkit fornisce funzioni per l'integrazione, la gestione, la scalabilit\u00e0, la sicurezza e la gestione delle risorse. Inoltre si focalizza sulla standardizzazione, sulla interoperabilit\u00e0 e sulla portabilit\u00e0, fornendo agli utenti e agli amministratori della cloud diverse interfacce (EC2 Query, OGF OCCI e vCloud) e hypervisor (Xen, KVM and VMware) oltre ad un'architettura flessibile che pu\u00f2 far convivere diverse combinazioni di hardware e software nello stesso centro di elaborazione dati.\nOpenNebula \u00e8 sponsorizzato da C12G."}
{"id": "3782159", "revid": "547034", "url": "https://it.wikipedia.org/wiki?curid=3782159", "title": "Volejbol'nyj klub Lokomotiv-Izumrud", "text": "Il Volejbol'nyj Klub Lokomotiv-Izumrud \u00e8 una societ\u00e0 pallavolistica maschile russa con sede a Ekaterinburg. Attualmente milita nel massimo campionato russo.\nStoria.\nIl club viene fondato nel 1945 all'interno del nodo ferroviario di Sverdlovsk, e comprende squadre maschili e femminili. La prima squadra professionistica appare nel 1972 e nella stagione 1976-77 tenta per la prima volta di accedere alla massima serie, ma perde lo spareggio promozione.\nIl debutto nella Vys\u0161aja Liga sovietica avviene nel 1978-79. Dopo 20 anni di anonimato, passati per lo pi\u00f9 a lottare per le ultime posizioni, nel 1992 viene ingaggiato l'allenatore Valerij Alf\u00ebrov: il lavoro del tecnico viene premiato nella stagione 1998-99: dopo alcuni buoni piazzamenti, per la prima volta la squadra si laurea campione di Russia. Arrivano anche tre Coppe di Russia consecutive, dal 1999 al 2001.\nA questi successi seguono alcune stagioni di buoni piazzamenti, fino alla retrocessione in seconda divisione avvenuta nel 2008. La permanenza nella categoria inferiore dura solo un anno, e dalla stagione 2009-2010 la squadra torna a disputare il massimo campionato.\nIn campo europeo il team vanta diverse partecipazioni alle varie competizioni CEV per club. Ha partecipato con scarsi risultati alla Champions League nel 1999-00 e nel 2001-02. Nella Coppa CEV di pallavolo maschile ha ottenuto un secondo posto nel 2000-01 e un terzo posto nel 1998-99, mentre nella Challenge Cup \u00e8 giunta seconda nel 2007-08 e terza nel 2003-04."}
{"id": "3782160", "revid": "2120879", "url": "https://it.wikipedia.org/wiki?curid=3782160", "title": "OpenStack", "text": "OpenStack (a volte indicato come O~S) \u00e8 un progetto IaaS (Infrastructure-as-a-Service) cloud computing di Rackspace Cloud e NASA. \u00c8 un software libero open source rilasciato sotto licenza Apache che integra il codice dalla piattaforma della NASA Nebula e dalla piattaforma Rackspace. A oggi oltre 500 societ\u00e0 si sono unite al progetto tra cui Arista Networks, AT&amp;T, AMD, Avaya, Brocade Communications Systems, Canonical, Cisco Systems, Dell, EMC, Ericsson, F5 Networks, Groupe Bull, Hewlett-Packard, IBM, Inktank, Intel, NEC, NetApp, Nexenta, Rackspace Hosting, Red Hat, VMware, Oracle e Yahoo!.\nComponenti.\nL'architettura di Openstack \u00e8 suddivisa nei seguenti moduli:\nCompute (Nova).\n\"OpenStack Compute\" (Nova) \u00e8 un controller per il cloud computing (la parte principale di un sistema IaaS). \u00c8 scritto in Python e usa molte librerie esterne quali Eventlet (per la programmazione concorrente), Kombu (per la comunicazione AMQP), e SQLAlchemy (per l'accesso al database).\nL'architettura di Compute \u00e8 progettata per scalare orizzontalmente su hardware standard senza particolari requisiti software o hardware proprietari e di fornire la capacit\u00e0 di integrarsi con i sistemi legacy e tecnologie di terze parti. \u00c8 stato progettato per gestire e automatizzare il pool di risorse del computer e pu\u00f2 funzionare con tecnologie di virtualizzazione ampiamente utilizzate, come pure in configurazioni bare-metal e high-performance computing (HPC). Ad esempio KVM e XenServer sono scelte disponibili come hypervisor.\nObject Storage (Swift).\n\"OpenStack Object Storage\" (Swift) \u00e8 un sistema di storage scalabile e ridondante. Gli oggetti e i file sono memorizzati su diversi dischi distribuiti su diversi server nel centro di calcolo. OpenStack si fa carico del compito di assicurare la replica e l'integrit\u00e0 dei dati all'interno del cluster. Il cluster di storage pu\u00f2 scalare orizzontalmente semplicemente aggiungendo nuovi server. In caso di guasto ad un server o ad un disco, OpenStack replica i contenuti dai nodi ancora attivi in altri dischi e/o server, al fine di mantenere il livello di affidabilit\u00e0 e ridondanza configurati. Dato che OpenStack effettua le operazioni di replica e distribuzione dei dati sulle differenti unit\u00e0 via software, si pu\u00f2 utilizzare hardware commerciale senza dover ricorrere a costose soluzioni proprietarie.\nBlock Storage (Cinder).\n\"OpenStack Block Storage\" (Cinder) fornisce uno storage persistente a livello di dispositivi a blocchi per il loro utilizzo da parte delle istanze di \"OpenStack Compute\". Il sistema di storage a blocchi gestisce la creazione, il collegamento e lo scollegamento dei dispositivi a blocchi ai server. I volumi del block storage sono pienamente integrati con \"OpenStack Compute\" e con la \"Dashboard\", permettendo agli utenti di gestire i loro dispositivi di storage. In aggiunta ai sistemi locali di storage usuali di Linux, Cinder pu\u00f2 utilizzare piattaforme di storage quali Ceph, CloudByte, Coraid, EMC (ScaleIO, VMAX e VNX), GlusterFS, Hitachi Data Systems, IBM Storage (Storwize family, SAN Volume Controller, XIV Storage System, e GPFS), Linux LIO, NetApp, Nexenta, Scality, SolidFire, HPE (StoreVirtual e 3PAR StoreServ families) e Pure Storage. \"Block Storage\" \u00e8 particolarmente indicato per ottenere buone performance in casi quali lo storage di database, file system espandibili o per fornire ai server un accesso a storage raw block level. La gestione delle snapshot fornisce funzionalit\u00e0 per il backup dei dati memorizzati su volumi su block storage. Le snapshot possono essere ripristinate o utilizzate per creare nuovi volumi di storage a blocchi.\nNetworking (Neutron).\n\"OpenStack Networking\" (Neutron, in precedenza Quantum) \u00e8 un sistema per la gestione delle reti e degli indirizzi IP. OpenStack Networking assicura che la rete non sar\u00e0 il collo di bottiglia o fattore limitante in un cloud e offre agli utenti una reale gestione self-service anche delle loro configurazioni di rete.\n\"OpenStack Networking\" fornisce differenti modelli di rete per le diverse applicazioni o i gruppi utente. I modelli standard includono flat networks o VLAN per la separazione del traffico. \"OpenStack Networking\" gestisce gli indirizzi IP, consentendo l'assegnazione di indirizzi IP statici dedicati oppure tramite DHCP.\nI \"floating\" IP sono indirizzi che consentono di reindirizzare il traffico in modo dinamico a qualsiasi risorsa di calcolo gestita da OpenStack, questa caratteristica pu\u00f2 essere utile in caso di manutenzione programmata o in caso di guasto. Gli utenti possono creare le proprie reti, controllare il traffico e collegare server e dispositivi per una o pi\u00f9 reti.\nGli amministratori possono sfruttare la tecnologia SDN come OpenFlow per consentire elevati livelli di \"multi-tenancy\" e massive scale. OpenStack Networking ha un extension framework che consente la messa in campo e la gestione di servizi di rete aggiuntivi, come IDS, bilanciamento del carico, firewall e VPN.\nDashboard (Horizon).\n\"OpenStack Dashboard\" (Horizon) fornisce un'interfaccia grafica, sia per gli amministratori che per gli utenti, per l'accesso e la gestione delle risorse fornita dalla cloud. \"Horizon\" pu\u00f2 integrarsi con prodotti e servizi di terze parti utili per la fatturazione, il monitoraggio e altri strumenti di gestione. La dashboard si pu\u00f2 modificare nell'aspetto, funzionalit\u00e0 particolarmente utile per i fornitori di servizio e operatori commerciali che forniscono istanze di OpenStack. \"Horizon\" \u00e8 solo uno dei vari metodi con cui si pu\u00f2 interagire con le risorse fornite da OpenStack. Gli sviluppatori possono automatizzare l'accesso o realizzare strumenti per la gestione delle risorse usando la API native di OpenStack o la API per la compatibilit\u00e0 con EC2."}
{"id": "3782161", "revid": "52076", "url": "https://it.wikipedia.org/wiki?curid=3782161", "title": "Warka (Iraq)", "text": ""}
{"id": "3782169", "revid": "476586", "url": "https://it.wikipedia.org/wiki?curid=3782169", "title": "11/22/63", "text": ""}
{"id": "3782172", "revid": "297745", "url": "https://it.wikipedia.org/wiki?curid=3782172", "title": "Luigi Cornaro", "text": ""}
{"id": "3782175", "revid": "92723", "url": "https://it.wikipedia.org/wiki?curid=3782175", "title": "Distretto di Bar", "text": "Il distretto di Bar () era un distretto dell'Ucraina situato nell'oblast' di Vinnycja; aveva per capoluogo Bar e contava 62.464 abitanti (dati 2001). \u00c8 stato soppresso con la riforma amministrativa del 2020.\nSuddivisione amministrativa.\nIl distretto era suddiviso in una citt\u00e0, un insediamento di tipo urbano e 27 comuni rurali. Tra parentesi \u00e8 indicata la popolazione al censimento 2001."}
{"id": "3782177", "revid": "767487", "url": "https://it.wikipedia.org/wiki?curid=3782177", "title": "Riserva speciale Dzanga-Sangha", "text": "La Riserva speciale Dzanga-Sangha (conosciuta anche come Riserva forestale Dzanga-Sangha, o Riserva speciale forestale Dzanga-Sangha \u00e8 una riserva protetta, situata a sud-ovest della Repubblica Centrafricana. Fu creata nel 1990 e copre 6865.54\u00a0km\u00b2.\n\u00c8 una delle diverse aree del Complesso di Aree protette del Dzanga-Sangha (DSCPA) ognuna delle quali con uno status protettivo e lungo il Parco Nazionale Lob\u00e9k\u00e9 in Camerun e il Parco nazionale Nouabal\u00e9-Ndoki nella Repubblica del Congo.\nAltre aree del DCSPA includono il Parco Nazionale Dzanga Ndoki che \u00e8 diviso in due settori il Parco Dzanga e il parco Ndoki."}
{"id": "3782178", "revid": "1603714", "url": "https://it.wikipedia.org/wiki?curid=3782178", "title": "Alvise Cornaro", "text": ""}
{"id": "3782181", "revid": "2034231", "url": "https://it.wikipedia.org/wiki?curid=3782181", "title": "Walter A. McDougall", "text": "Biografia.\nNato a Washington, figlio di D. Stewart e Carol (Bruggeman) McDougall, ottenne una bachelor of Arts dall'Amherst College, e successivamente una Ph.D. dall'University of Chicago nel 1974.\nSpos\u00f2 Elizabeth Swope, i due divorziarono nel 1979.\nNel 1986 venne premiato con il premio Pulitzer per la storia per \"The Heavens and the Earth: A Political History of the Space Age\". Dalla nuova moglie, Jonna Van Zanten, ebbe due figli."}
{"id": "3782182", "revid": "422722", "url": "https://it.wikipedia.org/wiki?curid=3782182", "title": "Circo Togni", "text": "Come Circo Togni si indicano genericamente i vari circhi dell'omonima famiglia italiana, discendenti dal primo fondato nel 1872 da Aristide Togni. Dopo la Seconda guerra mondiale, i rami della famiglia si sono divisi in diverse imprese circensi, tra loro indipendenti. Oggi membri della famiglia Togni gestiscono distinti e autonomi complessi circensi: \"Lidia Togni\", \"Darix Togni\", \"Florilegio\" e \"American Circus\". Altri si esibiscono come artisti in Europa e negli Stati Uniti d'America .\nLa prima generazione. Aristide Togni.\nIl capostipite Aristide Togni, giovane studente di Pesaro, sposa nel 1880 Teresa Bianchi da cui ha 8 figli. Tra questi Riccardo, Ercole, Ugo e Ferdinando formano un complesso circense dal nome \"Circo nazionale Togni\", titolo attribuito (secondo la tradizione orale di famiglia) a un regio decreto. \nNel 1951 avviene la prima scissione: in seguito a due incendi Ercole con i figli si ritira a Lonigo; Ferdinando fonda il circo intitolato \"William\"; Ugo parte per l'America con la famiglia presso il Mills Brothers Circus. L'anno successivo si riuniranno nuovamente con lo slogan \"Come prima, meglio di prima\" per poi scindersi definitivamente nel maggio del 1953, a Roma.\nLa divisione prevede tre circhi, uno per famiglia. Nascono cos\u00ec il \"Circo Darix Togni\" della famiglia Ercole Togni, cos\u00ec intitolato dal nome del figlio maggiore Darix; il \"Massimo Circo Togni\" della famiglia di Ugo Togni; il \"Circo Ferdinando Togni\" della famiglia Ferdinando Togni.\nLa seconda generazione. Ercole, Ugo e Ferdinando Togni.\nRamo dei discendenti di Ercole Togni.\nDarix, Leda, Doly, Wioris, Wanet.\nDarix Togni.\nDarix Togni (1922-1976) \u00e8 stato direttore di circo, artista, addestratore, reso celebre anche dal cinema. I suoi figli sono Danila, Livio, Corrado, Davio e Nevia Togni. Nel 1990 Livio Togni fonda il circo Florilegio.\nWioris Togni.\nWioris Togni condivide con il fratello Darix la direzione del circo. Muore il 12 luglio 2004. Specializzandosi nei problemi logistici aveva creato la gabbia in rete per il numero delle belve, la pista illuminata, la struttura per la prima tourn\u00e9e del Circo di Mosca (1959). Nel 1973 si separa definitivamente da Darix, conducendo un proprio circo con i figli Divier e Holer, denominato Circo Nazionale Togni. Con essi d\u00e0 vita anche a tourn\u00e9e di spettacoli auto-moto acrobatici, con il titolo Stunt Cars, poi gestiti da Holer. L'altro figlio, Divier, \u00e9 pioniere nella costruzione di tensostrutture per il mondo musicale ed eventistico, esperienza che condurr\u00e0 all'ideazione a Milano del PalaTrussardi e a Venezia del Palafenice. \nRamo dei discendenti di Ugo Togni.\nOscar, Wally, Missy, Angly, Cesare, Lidia. \nCesare ed Oscar crearono negli anni '50 il Circo Massimo. Agli inizi degli anni \u201860 si separarono e ognuno di loro apr\u00ec un circo. \nLidia Togni.\nLidia Togni, trapezista, sposa l'addestratore Riccardo Canestrelli. Dalla loro unione sono nati tre figli: Davide, Liviana e Vinicio. Lidia e Riccardo hanno fondato il circo Lidia Togni che nei primi anni '70 ha assunto anche la denominazione di Royal Americano. Dopo la morte di Riccardo, Lidia con i tre giovani figli si trasferisce in Francia esibendo i propri elefanti al circo Cirque Amar. Nel 1983 rientrano in Italia creando un nuovo Circo Lidia Togni attualmente diretto dal figlio Vinicio. Quest'ultimo, tra i pi\u00f9 noti addestratori d'Europa, ha vinto il Clown d'argento al Festival del Circo di Montecarlo nel 2014 e la Medaglia del Presidente della Repubblica al Festival Citt\u00e0 di Latina. Lidia Togni muore a Siracusa l'8 luglio 2018 all'et\u00e0 di 86 anni, per poi essere tumulata a La Spezia.\nRamo dei discendenti di Ferdinando Togni.\nAdriana, Bruno (1931-1988), Willy, Enis.\nFerdinando Togni d\u00e0 vita con i propri figli al Circo Ferdinando Togni, poi divenuto Circo Heros (dal 1960) e Circo Americano (dal 1963). Tale circo, con uno spettacolo a tre piste e una capacit\u00e0 di 5000 posti a sedere, si \u00e8 affermato come uno dei pi\u00f9 importanti al mondo con regolari tourn\u00e9e in Italia, Spagna, Francia, Germania, Benelux, ex-Jugoslavia, Ungheria, Regno Unito, Stati Uniti, Russia. Questo ramo della famiglia Togni ha inoltre organizzato tourn\u00e9e e produzioni speciali: Circo di Mosca (1969), Circo di Berlino (1968), Circo di Madrid (1969), Circo Billy Smart (1975), Zerolandia con Renato Zero (1978). Dal 1976 a questo gruppo circense viene affidata la direzione tecnica e logistica del Festival International du Cirque di Monte-Carlo. \u00c8 oggi guidato da Daniele e Flavio Togni, figli di Enis."}
{"id": "3782183", "revid": "22356", "url": "https://it.wikipedia.org/wiki?curid=3782183", "title": "Leiodon", "text": ""}
{"id": "3782185", "revid": "1498232", "url": "https://it.wikipedia.org/wiki?curid=3782185", "title": "Via Massena", "text": "Via Massena \u00e8 una sitcom italiana andata in onda a partire dal 2010 su Deejay TV. La fiction \u00e8 ambientata nel dietro le quinte della stazione radiofonica Radio Deejay. La serie ha debuttato l'8 febbraio 2010 alle 23:30 ed \u00e8 andata in onda dal luned\u00ec al venerd\u00ec. La seconda stagione della serie invece, iniziata il 3 ottobre 2011 con il nome Via Massena 2 \u00e8 stata collocata alle 20:15, e va sempre in onda dal luned\u00ec al venerd\u00ec.\nProtagonisti della serie sono Federico Russo e Vic, veri conduttori dell'emittente, che vengono di volta in volta affiancati da altri personaggi di Radio Deejay come Platinette, Digei Angelo, Roberto Ferrari, Paolo Noise, Fabio Alisei, Sarah Jane Ranieri o da altri attori come Brenda Lodigiani e Renata Malinconico, Gianni Cinelli, Alessio Parenti, Vincent Bendom e Orsetta Borghero. Il nome della sitcom corrisponde all'indirizzo in cui sono ubicati gli uffici di Radio Deejay, set della serie.\nNella terza stagione di Via Massena, in onda nel 2012, vediamo l'assenza di Pollo (Alessio Parenti), e l'entrata di Cate (Renata Malinconico). Inoltre la nuova stagione vede la presenza di maggior numero di speaker di Radio Deejay."}
{"id": "3782189", "revid": "123827421", "url": "https://it.wikipedia.org/wiki?curid=3782189", "title": "Aka (popolo)", "text": "Gli Aka sono un popolo pigmeo Mbenga nomade che vive di caccia. Sebbene il popolo Aka chiami se stesso BiAka, sono anche conosciuti come Babenzele nella parte occidentale della Repubblica Centrafricana e nel Congo Nord-occidentale.\nGli Aka vivono a sud-ovest della Repubblica Centrafricana e nel Congo settentrionale (Brazzaville) in 11 zone ecologiche differenti del bacino del fiume Congo occidentale e la lingua parlata \u00e8 lo yaka.\nSono correlati ma distinti dai popoli Baka del Camerun, Gabon, Congo settentrionale e Repubblica Centrafricana sud-occidentale.\nI BiAka hanno un'alta predominanza dell'aplotipo genetico L1 che si crede sia per lo pi\u00f9 divergente dall'aplotipo DNA umano.\nSi crede che il moderno antenato dell'uomo si sia sviluppato nell'Africa orientale dove gli Efe e gli Hadzabe della Tanzania possiedono l'aplotipo L1.\nMusica.\nGli Aka sono noti per la complessa musica polifonica da loro elaborata, un sistema studiato da molti etnomusicologi. A tale proposito, si posseggono le storiche registrazioni sul campo effettuate da Simha Arom su qualche loro repertorio. Michelle Kisliuk ha scritto una dettagliata etnografia delle loro esibizione. Mauro Campagnoli ha studiato a fondo i loro strumenti musicali, confrontandoli con quelli di gruppi confinanti di pigmei come i Baka.\nMusicisti Aka compaiono in varie registrazioni: \"African Rhythms\" (Gy\u00f6rgy Ligeti, Steve Reich, e Pierre-Laurent Aimard, 2003); \"Echoes of the Forest: Music of the Central African Pygmies\" (Ellipsis Arts, 1995); \"BOYOBI: Ritual Music of the Rainforest Pygmies\" (Louis Sarno, 2000); \"Bayaka: The Extraordinary Music of the BaBenzele Pygmies\" (Louis Sarno, 1996)."}
{"id": "3782194", "revid": "1543377", "url": "https://it.wikipedia.org/wiki?curid=3782194", "title": "Meindl", "text": "Lukas Meindl GmbH &amp; Co.KG, conosciuta comunemente come Meindl, \u00e8 un produttore tedesco di calzature con sede a Kirchansch\u00f6ring, Baviera, conosciuto per i suoi prodotti di alta qualit\u00e0, compresi suoi stivali d'arrampicata e di camminata.\nLa storia dell'azienda inizia nel 1683 con il calzolaio Petrus Meindl ma \u00e8 nel 1928 che Lukas Meindl decide di iniziare l'attivit\u00e0 autonoma di produzione di scarpe. Nel 1934 viene affiancata la produzione di abbigliamento.\nNel dopoguerra l'azienda si espande ma \u00e8 solo negli anni 70 che diventa importante, nel 1975 lancia l'idea dei prodotti per categoria. Nel 1978 sponsorizza e fornisce l'attrezzatura per l'ascesa di Hubert Hillmayer all'Everest.\nNel 2007 l'esercito del Regno Unito ha introdotto l'uso standardizzato dello stivale Desert Fox Combat nelle missioni in Afghanistan e Iraq.\nNel 2010 ha ottenuto l'editor's Choice Award 2010 della rivista specializzata Outdoor.\nAnche Felix Baumgartner ha usato degli stivali Meindl nel suo salto dallo spazio nel 2013."}
{"id": "3782195", "revid": "223320", "url": "https://it.wikipedia.org/wiki?curid=3782195", "title": "Via Massena 2", "text": ""}
{"id": "3782201", "revid": "767487", "url": "https://it.wikipedia.org/wiki?curid=3782201", "title": "Li Chi-an", "text": "Carriera.\nRappresent\u00f2 la sua nazione ai mondiali di Inghilterra del 1966. Gioc\u00f2 anche per il February 8."}
{"id": "3782202", "revid": "2191536", "url": "https://it.wikipedia.org/wiki?curid=3782202", "title": "Barbro Lindgren", "text": "Biografia.\nHa lavorato in una istituzione per bambini disabili, e scrive dal 1965. Barbro Lindgren ha frequentato un istituto artistico, e ha illustrato personalmente alcuni dei suoi libri, pur lavorando con altri illustratori di ottimo livello.\nIl suo stile unico e personale ha esercitato un notevole influsso sulla letteratura svedese contemporanea per bambini e adolescenti. Posto a met\u00e0 fra il surrealismo e la realt\u00e0, il suo stile colmo di humor e fantasia affronta temi e domande di estrema importanza nell'infanzia, riuscendo a gestire gli argomenti con un linguaggio consono all'et\u00e0 del lettore, ma allo stesso tempo con seriet\u00e0 e rigore."}
{"id": "3782207", "revid": "124123", "url": "https://it.wikipedia.org/wiki?curid=3782207", "title": "Antoine, I conte de Noailles", "text": "Biografia.\nDivent\u00f2 ammiraglio di Francia nel 1547 e fu ambasciatore in Inghilterra durante tre importanti anni (1553\u20131556), mantenendo una rivalit\u00e0, coraggiosa ma senza successo, con l'ambasciatore spagnolo, Simon Renard.\nAntoine era il maggiore di tre fratelli che servirono come diplomatici francesi, tre dei 19 figli di Louis de Noailles e Catherine de Pierre-Buffi\u00e8re.\nI suoi fratelli Gilles e Fran\u00e7ois erano sacerdoti. Sua moglie fu Jeanne de Gontaut, che dopo la morte di Antoine, divent\u00f2 dama di compagnia di Caterina de' Medici."}
{"id": "3782209", "revid": "47767", "url": "https://it.wikipedia.org/wiki?curid=3782209", "title": "Irmingard", "text": ""}
{"id": "3782210", "revid": "47767", "url": "https://it.wikipedia.org/wiki?curid=3782210", "title": "Irmgard", "text": ""}
{"id": "3782212", "revid": "1498232", "url": "https://it.wikipedia.org/wiki?curid=3782212", "title": "Nikon Coolpix S8100", "text": "La Nikon Coolpix S8100 \u00e8 una fotocamera non-SLR prodotta dalla Nikon, che fa parte della serie Nikon Coolpix. \u00c8 in commercio dall'11 gennaio 2011."}
{"id": "3782213", "revid": "490801", "url": "https://it.wikipedia.org/wiki?curid=3782213", "title": "Coolpix S8100", "text": ""}
{"id": "3782214", "revid": "767487", "url": "https://it.wikipedia.org/wiki?curid=3782214", "title": "Chuck Taylor", "text": "Taylor fu colui che adott\u00f2 e rese celebri nel mondo le Chuck Taylor All-Stars, scarpe di tela e gomma prodotte dall'azienda Converse.\nBiografia.\nTaylor frequent\u00f2 la Columbus High School in Indiana, dove gioc\u00f2 a basket fino al diploma, nel 1918. Successivamente salt\u00f2 il college, e giocando in diverse squadre professionistiche di Detroit e Fort Wayne; milit\u00f2 negli Akron Firestone Non-Skids nel corso degli anni venti. Durante la guerra allen\u00f2 la squadra della base militare della Wright-Patterson Air Force.\nGi\u00e0 dai tempi dell'high school Taylor era solito usare le scarpe da gioco della Converse. Le apprezzava a tal punto da recarsi direttamente presso l'azienda nel 1921, per cercare un impiego. Venne assunto con la qualifica di addetto alle vendite, e da allora si dedic\u00f2 quasi esclusivamente a far conoscere le All-Stars, scarpe fino ad allora di scarso successo.\nTaylor viaggiava lungo tutto il territorio degli Stati Uniti, promuovendo il gioco del basketball e l'utilizzo delle All Stars. Nel 1922 ebbe l'intuizione di pubblicare il \"Converse Basketball Yearbook\", un annuario che raccoglieva le foto dei pi\u00f9 grandi campioni dell'epoca, che indossavano le scarpe Converse. Il Converse Basketball Yearbook, pubblicato poi fino al 1983, divenne una delle pubblicazioni cestistiche pi\u00f9 attese, e contribu\u00ec in modo decisivo alla notoriet\u00e0 del gioco, promuovendo e celebrando l'operato dei giocatori e degli allenatori statunitensi.\nNel 1932 il nome di Chuck Taylor fu consacrato dalla Converse, apponendo la firma del giocatore sulle All Stars, divenute pertanto ufficialmente le Chuck Taylor All-Stars.\nTaylor continu\u00f2 a spendersi per la diffusione e lo sviluppo della pallacanestro in tutto il mondo, tenendo corsi e seminari (\"clinics\") nelle high school, nei college e nelle palestre in cui si giocava a basket. Si rec\u00f2 infatti in Messico, Sud America, Canada, Porto Rico, Africa ed Europa.\nDivenne selezionatore All-America, e le sue scelte venivano inserite annualmente nel Converse Yearbook.\nNel 1969 il suo nome entr\u00f2 a far parte del Naismith Memorial Basketball Hall of Fame, come riconoscimento degli sforzi pionieristici finalizzati alla promozione ed alla diffusione della pallacanestro negli Stati Uniti."}
{"id": "3782215", "revid": "287204", "url": "https://it.wikipedia.org/wiki?curid=3782215", "title": "Yang Seung-kook", "text": "Carriera.\nRappresent\u00f2 la sua nazione ai mondiali di Inghilterra del 1966, dove fece una rete contro il Portogallo. Gioc\u00f2 anche per il Kikwancha Pyongyang."}
{"id": "3782224", "revid": "60848", "url": "https://it.wikipedia.org/wiki?curid=3782224", "title": "Celso Albelo", "text": "Biografia.\nCelso Albelo si \u00e8 formato nel Conservatorio Superiore di Musica della sua citt\u00e0 con Isabel Garc\u00eda Soto e nella Scuola Superiore di Canto Reina Sof\u00eda di Madrid con Tom Krause e Manuel Cid, perfezionandosi pi\u00f9 tardi con Carlo Bergonzi nell'Accademia di Busseto.\nDebutta nel 2006 con il personaggio del Duca di Mantova (\"Rigoletto\") interpretato accanto a Leo Nucci per il Festival Verdi a Busseto. Comincia cos\u00ec una carriera che in pochi anni lo ha portato a debuttare al Teatro alla Scala (\"Pagliacci\" e \"Don Pasquale\"), al Gran Teatro La Fenice di Venezia (\"L'elisir d'amore\" e \"Rigoletto\"), all'Accademia nazionale di Santa Cecilia a Roma (\"Guillaume Tell\"), al Teatro Verdi di Trieste (\"Don Pasquale\", \"Les p\u00eacheurs de perles\", \"Maria Stuarda\"), al Teatro Carlo Felice di Genova (\"Don Pasquale\"), al Teatro Comunale di Bologna (\"I puritani\"), al Teatro Verdi di Salerno (\"Lucia di Lammermoor\", \"I puritani\", \"L'elisir d'amore\"), al Teatro Lirico di Cagliari (\"Falstaff\", \"L'elisir d'amore\"), al Teatro Massimo Vincenzo Bellini di Catania (\"Maria Stuarda\"), al Teatro Real di Madrid (\"Rigoletto\"), al Campoamor di Oviedo, alla Opernhaus di Zurigo (\"Rigoletto\", \"Don Pasquale\", \"La Juive\", \"Gianni Schicchi\", \"Maria Stuarda\"), all'Opera di Tokyo (\"Lakm\u00e9\"), e ad Amburgo (\"L'elisir d'amore\"). Inoltre ha cantato nei festival delle Terme di Caracalla (\"Rigoletto\"), al Festival Rossini di Pesaro (\"Stabat Mater\"), di Las Palmas de Gran Canaria (\"La Sonnambula\", \"L'elisir d'amore\"), al Festival Mozart de La Coru\u00f1a (\"Rigoletto\", \"Don Pasquale\", \"I Puritani\", \"La Fille du r\u00e9giment\", \"L'elisir d'amore\"), al Festival Castell de Peralada (\"Don Pasquale\"), al Savonlinna Opera Festival (\"I puritani\"), all'Op\u00e9ra di Montecarlo (\"Rigoletto\") e al Festival Baden-Baden (\"La sonnambula\" in versione concerto). Recentemente ha cantato con il Teatro Comunale di Bologna in una tourn\u00e9e in Giappone con \"I puritani\", nella Royal Opera House di Londra con \"La Sonnambula\"), all'Op\u00e9ra National di Parigi (\"La fille du r\u00e9giment\" ), alla Wiener Staatsoper (\"L'elisir d'amore\", \"La sonnambula\") e nella Deutsche Oper di Berlino (\"Lucia di Lammermoor\").\nRiconoscimenti.\nCelso Albelo ha ricevuto vari riconoscimenti come il Premio \u00d3pera Actual 2008, l'Oscar della lirica della Fondazione Arena di Verona nel 2010 e nel 2012, il Premio Lirico Teatro Campoamor nel 2010 e nel 2012 in Spagna, la Medalla de Oro delle Isole Canarie 2013, il Premio Giuseppe Lugo 2013 in Italia, il Premio Codalario 2014 e il Premio Taburiente nel 2017."}
{"id": "3782225", "revid": "767487", "url": "https://it.wikipedia.org/wiki?curid=3782225", "title": "Respirandoti", "text": "Respirandoti \u00e8 il primo album ufficiale del cantante italiano Stefano Centomo, pubblicato il 23 novembre 2007 dopo l'uscita dei singoli \"Bivio\", \"Niente \u00e8 come te\", \"Tu dove sei\" e \"Luce per me\"."}
{"id": "3782226", "revid": "1305772", "url": "https://it.wikipedia.org/wiki?curid=3782226", "title": "Pony Express (serie televisiva)", "text": "Pony Express \u00e8 una serie televisiva western statunitense trasmessa per la prima volta nel corso di una sola stagione dal 1959 al 1960.\nTrama.\nLa serie racconta le avventure del Pony Express nel vecchio West.\nProduzione.\nLa serie fu prodotta da California National Productions e girata negli studios della Desilu a Culver City e nell'Iverson Ranch a Los Angeles, in California.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1959 al 1960 in syndication."}
{"id": "3782227", "revid": "599013", "url": "https://it.wikipedia.org/wiki?curid=3782227", "title": "Pony Express (disambigua)", "text": ""}
{"id": "3782234", "revid": "287204", "url": "https://it.wikipedia.org/wiki?curid=3782234", "title": "Riserva naturale orientata Sambuchetti-Campanito", "text": "La riserva naturale orientata Sambuchetti-Campanito \u00e8 un'area naturale protetta situata nei comuni di Nicosia e Cerami in provincia di Enna ed \u00e8 stata istituita nel 2000 e gestita dall'Azienda Regionale Foreste Demaniali.\nTerritorio.\nComprende una porzione della dorsale dei Monti Nebrodi ad occidente della sella di Colle del Contrasto (1107\u00a0m). Il monte Sambughetti (o Sambuchetti) \u00e8 alto 1553\u00a0m ed \u00e8 costituito da una successione sedimentaria oligocenica che \u00e8 una alternanza di argille ed arenarie quarzose. \nAi piedi della cima minore rocciosa di Monte Campanito, si colloca una delle pi\u00f9 importanti aree umide dei Nebrodi: i \"laghetti Campanito\". Sono tre invasi naturali creatisi in corrispondenza di una contropendenza argillosa.\nFlora.\nI versanti settentrionali del rilievo sono coperti dal Bosco della Giumenta, una delle aree verdi pi\u00f9 importanti della dorsale, che comprende un lembo di faggeta, al di sopra della quota 1400, cui segue, in basso, in continuit\u00e0 un querceto misto che passa gradualmente da una dominanza di cerro (\"Quercus cerris\") ad una dominanza di sughera (\"Quercus suber\"). I versanti meridionali sono invece caratterizzate da un esteso rimboschimento forestale con dominanza di pino laricio (\"Pinus nigra\" ssp. \"laricio\").\nFauna.\nI laghetti Campanito, oltre alle piante acquatiche peculiari delle zone umide di quota, ospitano un'importante colonia della tartaruga palustre siciliana (\"Emys trinacris\")."}
{"id": "3782235", "revid": "767487", "url": "https://it.wikipedia.org/wiki?curid=3782235", "title": "Ian Hogg", "text": "Con la maglia dell'Auckland City ha vinto due campionati neozelandesi e due della Champions League oceanica: nel 2011 e 2012. Nel 2009 ha partecipato alla Mondiale per club nel 2009, l'anno migliore per la squadra di Auckland.\nNel 2012 passa al professionismo nei Portland Timbers, senza tuttavia mai scendere in campo. A gennaio 2013 passa al Wellington Phoenix, quindi dopo un anno al Waitakere United, giocando alcune partite anche per il Metro Auckland."}
{"id": "3782242", "revid": "4106", "url": "https://it.wikipedia.org/wiki?curid=3782242", "title": "Nuenen", "text": ""}
{"id": "3782249", "revid": "256896", "url": "https://it.wikipedia.org/wiki?curid=3782249", "title": "Santuario Reale Votivo Madonna delle Grazie (Racconigi)", "text": ""}
{"id": "3782250", "revid": "834", "url": "https://it.wikipedia.org/wiki?curid=3782250", "title": "Santuario arcivescovile della Beata Vergine dei Miracoli (Corbetta)", "text": ""}
{"id": "3782251", "revid": "287204", "url": "https://it.wikipedia.org/wiki?curid=3782251", "title": "Santuario dei Santi Cosma e Damiano", "text": ""}
{"id": "3782252", "revid": "834", "url": "https://it.wikipedia.org/wiki?curid=3782252", "title": "Santuario dei Ss. Cosma e Damiano", "text": ""}
{"id": "3782257", "revid": "2223256", "url": "https://it.wikipedia.org/wiki?curid=3782257", "title": "Bivio (singolo)", "text": "Bivio \u00e8 un brano del cantante vicentino Stefano Centomo, primo singolo estratto dall'album \"Respirandoti,\" scritto da Stefano assieme all'autore Massimiliano Titi.\nIl brano.\nLa canzone viene presentata al Festival di Sanremo 2007 che vede Stefano nella \"Sezione Giovani\", ottenendo il secondo posto, superata solo da \"Pensa\" di Fabrizio Moro.\nIl singolo viene trasmesso in radio dal 28 febbraio 2007.\nClassifiche.\nIl brano raggiunge la diciottesima posizione nella classifica FIMI."}
{"id": "3782260", "revid": "834", "url": "https://it.wikipedia.org/wiki?curid=3782260", "title": "Santuario del Crocefisso (Boca)", "text": ""}
{"id": "3782263", "revid": "834", "url": "https://it.wikipedia.org/wiki?curid=3782263", "title": "Santuario del Crocifisso", "text": ""}
{"id": "3782264", "revid": "775372", "url": "https://it.wikipedia.org/wiki?curid=3782264", "title": "Thailandia dell'Ovest", "text": "La Thailandia dell'Ovest \u00e8 una delle sei macro-regioni in cui il Consiglio Nazionale di Ricerca Thailandese ha suddiviso il paese nel 1978. Tale suddivisione, che ha valore dal punto di vista geografico o per scopi statistici, non ha valore dal punto di vista amministrativo.\nSuddivisioni.\nLa Thailandia Occidentale comprende le seguenti province:\nNel sistema di suddivisione a 4 macro-regioni, le province di Kanchanaburi, Phetchaburi, Prachuap Khiri Khan e Ratchaburi fanno parte della Thailandia Centrale, mentre la provincia di Tak fa parte della Thailandia del Nord.\nGeografia.\nQuesta zona \u00e8 prevalentemente montuosa e, tra le catene che la attraversano, vi sono a nord i monti Shan, propaggini sud-orientali della catena himalayana, ed i monti Dawna (\u0e17\u0e34\u0e27\u0e40\u0e02\u0e32\u0e14\u0e2d\u0e22\u0e21\u0e2d\u0e19\u0e01\u0e38\u0e08\u0e39), che demarcano la frontiera con la Birmania. I monti Shan continuano verso sud prendendo la denominazione di monti del Tenasserim, che sono la spina dorsale della penisola malese. Le aree montuose occidentali della Thailandia dell'Ovest sono ricche di foreste, acqua e minerali. Buona parte dell'economia locale dipende dalle risorse idriche, con le molte dighe sparse nel territorio, e da quelle minerarie."}
{"id": "3782267", "revid": "86599", "url": "https://it.wikipedia.org/wiki?curid=3782267", "title": "Santuario del Santissimo Crocifisso", "text": ""}
{"id": "3782270", "revid": "599013", "url": "https://it.wikipedia.org/wiki?curid=3782270", "title": "Oleg Ter\u00ebchin", "text": ""}
{"id": "3782272", "revid": "131358", "url": "https://it.wikipedia.org/wiki?curid=3782272", "title": "Oleg Teryokhin", "text": ""}
{"id": "3782275", "revid": "131358", "url": "https://it.wikipedia.org/wiki?curid=3782275", "title": "Oleg Terekhin", "text": ""}
{"id": "3782276", "revid": "287204", "url": "https://it.wikipedia.org/wiki?curid=3782276", "title": "Santuario dell'Immacolata Concezione", "text": ""}
{"id": "3782279", "revid": "1305772", "url": "https://it.wikipedia.org/wiki?curid=3782279", "title": "Madonna del Bosco", "text": ""}
{"id": "3782284", "revid": "834", "url": "https://it.wikipedia.org/wiki?curid=3782284", "title": "Santuario della Madonna della Carit\u00e0 (Seggiano)", "text": ""}
{"id": "3782290", "revid": "834", "url": "https://it.wikipedia.org/wiki?curid=3782290", "title": "Santuario della Madonna della Luce (Ugento)", "text": ""}
{"id": "3782293", "revid": "631228", "url": "https://it.wikipedia.org/wiki?curid=3782293", "title": "Parco Adula", "text": ""}
{"id": "3782295", "revid": "765341", "url": "https://it.wikipedia.org/wiki?curid=3782295", "title": "Bernard Bailyn", "text": "Biografia.\nNato a Hartford, nel Connecticut, era figlio di Esther (Schloss) e Charles Manuel Bailyn. La sua famiglia era ebrea. Ha studiato al Williams College nel 1945 e nel 1953 ha conseguito il dottorato di ricerca presso la Harvard University. \u00c8 stato associato ad Harvard per il resto della sua vita. Come studente ad Harvard, ha studiato con Perry Miller, Samuel Eliot Morison e Oscar Handlin. \u00c8 diventato professore ordinario nel 1961 e professore emerito nel 1993. Nel 1979 ha ricevuto un dottorato onorario dal Grinnell College di Grinnell, Iowa. \nBailyn \u00e8 morto il 7 agosto 2020 nella sua casa di Belmont, nel Massachusetts. Aveva 97 anni e soffriva di cuore.\nVita privata.\n\u00c8 stato sposato con Lotte Lazerfeld, docente di management al MIT. Due i figli: Charles David e John Frederick. Charles Bailyn \u00e8 stato astrofisico a Yale e John Baylin linguista."}
{"id": "3782296", "revid": "729019", "url": "https://it.wikipedia.org/wiki?curid=3782296", "title": "Bimini", "text": "Bimini \u00e8 il distretto pi\u00f9 occidentale delle Bahamas, composto da una catena di isole situato a circa 80 km (50 miglia) ad est di Miami, in Florida. Bimini \u00e8 il punto pi\u00f9 vicino delle Bahamas alla terraferma degli Stati Uniti a circa 209\u00a0km (137 miglia) a nord-ovest di Nassau. La popolazione complessiva del distretto \u00e8 di 2.008 abitanti al censimento 2010.\nStoria.\nIl nome di Bimini si pensa derivi dai Lucaiani, i primi abitanti dell'isola. In lingua lucaiana, Bimini significa due isole. Durante il XVII e XVIII secolo, Bimini \u00e8 stato utilizzata dai pirati per accaparrarsi le navi spagnole che viaggiavano dal Sud America all'Europa. Quando la schiavit\u00f9 \u00e8 stata abolita nel 1838, gli schiavi cominciarono a stabilirsi nell'isola dal 1840.\nGeografia.\nLe isole maggiori sono North Bimini e South Bimini. Il distretto di Bimini comprende anche Cay Sal Bank, pi\u00f9 di 100\u00a0km (62 miglia) a sud, che non fa parte geograficamente delle Isole Bimini, ma \u00e8 un'unit\u00e0 separata. North Bimini \u00e8 lunga circa 11\u00a0km (7 miglia) e larga 210\u00a0m (700 piedi). Il suo insediamento principale \u00e8 Alice Town, un raggruppamento di negozi, ristoranti, e bar che circondano una sola strada conosciuta come \"Strada dei Re\".\nSouth Bimini ospita una pista di atterraggio, l'aeroporto di South Bimini ed offre una tranquilla alternativa al trambusto di North Bimini. C'\u00e8 una piccola comunit\u00e0 in South Bimini conosciuta come Port Royale. Per molti anni, i turisti recatisi a South Bimini si sono limitati ad usufruire delle imbarcazioni per la modesta disponibilit\u00e0 di alloggi o case per vacanze.\nL'oceano che circonda le isole \u00e8 considerato uno dei luoghi di pesca pi\u00f9 ambiti al mondo. Poich\u00e9 Bimini dista non molto da Miami, in Florida, i pescatori statunitensi sono soliti andare sull'isola in barca per pescare o per godere della vita notturna che offrono i locali. Le immersioni subacquee e lo snorkeling sono le attivit\u00e0 pi\u00f9 diffuse, in quanto vi sono molti relitti di navi nella zona, come il relitto della SS Sapona, che si aren\u00f2 nel 1926 durante un uragano. La parte superiore della nave \u00e8 esposta all'aria, mentre la met\u00e0 inferiore \u00e8 sommersa. Le parti del relitto sono state spogliate nel corso degli anni ed una parte del legno \u00e8 stato utilizzato nella costruzione dell'Angler Compleat Hotel bar a North Bimini."}
{"id": "3782297", "revid": "599013", "url": "https://it.wikipedia.org/wiki?curid=3782297", "title": "Aleksandr \u0160irko", "text": ""}
{"id": "3782298", "revid": "621682", "url": "https://it.wikipedia.org/wiki?curid=3782298", "title": "Aleksandr Shirko", "text": ""}
{"id": "3782300", "revid": "767487", "url": "https://it.wikipedia.org/wiki?curid=3782300", "title": "Collection (Marcella Bella)", "text": "Collection \u00e8 un album raccolta di Marcella Bella, pubblicato nel 2011 dalla Rhino Records. Quest'album fa parte della discografia \"non\" ufficiale della cantante italiana."}
{"id": "3782306", "revid": "599013", "url": "https://it.wikipedia.org/wiki?curid=3782306", "title": "Vladimir Kulik", "text": ""}
{"id": "3782315", "revid": "110157", "url": "https://it.wikipedia.org/wiki?curid=3782315", "title": "Distretto di Luya Viejo", "text": "Il distretto di Luya Viejo \u00e8 un distretto del Per\u00f9 nella provincia di Luya (regione di Amazonas) con 413 abitanti al censimento 2007.\n\u00c8 stato istituito il 22 novembre 1918.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3782316", "revid": "599013", "url": "https://it.wikipedia.org/wiki?curid=3782316", "title": "K\u014dnstantinos I\u014ds\u012bfid\u012bs", "text": ""}
{"id": "3782318", "revid": "287204", "url": "https://it.wikipedia.org/wiki?curid=3782318", "title": "Konstantinos Iosifidis", "text": ""}
{"id": "3782319", "revid": "461603", "url": "https://it.wikipedia.org/wiki?curid=3782319", "title": "Kostas Iosifidis", "text": ""}
{"id": "3782321", "revid": "110157", "url": "https://it.wikipedia.org/wiki?curid=3782321", "title": "Distretto di Mar\u00eda", "text": "Il distretto di Mar\u00eda \u00e8 un distretto del Per\u00f9 nella provincia di Luya (regione di Amazonas) con 855 abitanti al censimento 2007 dei quali 458 urbani e 397 rurali.\n\u00c8 stato istituito il 22 gennaio 1962.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3782327", "revid": "287204", "url": "https://it.wikipedia.org/wiki?curid=3782327", "title": "Distretto di Maria", "text": ""}
{"id": "3782331", "revid": "110157", "url": "https://it.wikipedia.org/wiki?curid=3782331", "title": "Distretto di Ocalli", "text": "Il distretto di Ocalli \u00e8 un distretto del Per\u00f9 nella provincia di Luya (regione di Amazonas) con 3.622 abitanti al censimento 2007 dei quali 1.377 urbani e 2.245 rurali.\n\u00c8 stato istituito fin dall'indipendenza del Per\u00f9.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3782332", "revid": "599013", "url": "https://it.wikipedia.org/wiki?curid=3782332", "title": "Anthimos Kaps\u012bs", "text": "Biografia.\nAnche suo figlio Michal\u012bs Kaps\u012bs divenne calciatore e disput\u00f2 un Europeo con la Nazionale greca."}
{"id": "3782333", "revid": "648716", "url": "https://it.wikipedia.org/wiki?curid=3782333", "title": "21 Virginis", "text": " \n21 Virginis (q Virginis) si trova a circa 261 anni luce di distanza dal Sistema solare ed \u00e8 una stella bianca di sequenza principale, variabile, con classe spettrale A0V. Possiede una massa 2,5 volte quella solare ed ha un raggio doppio rispetto al Sole. Con una temperatura di oltre irradia 46 volte pi\u00f9 luce della nostra stella.\n21 Virginis, per la sua posizione prossima all'eclittica, \u00e8 talvolta soggetta ad occultazioni da parte della Luna e, pi\u00f9 raramente, dei pianeti, generalmente quelli interni. L'ultima occultazione lunare \u00e8 stata visibile il 19 dicembre 2011."}
{"id": "3782334", "revid": "287204", "url": "https://it.wikipedia.org/wiki?curid=3782334", "title": "Tasmanian Devil", "text": ""}
{"id": "3782338", "revid": "767487", "url": "https://it.wikipedia.org/wiki?curid=3782338", "title": "Distretto di Ocumal", "text": "Il distretto di Ocumal \u00e8 un distretto del Per\u00f9 nella provincia di Luya (regione di Amazonas) con 3.781 abitanti al censimento 2007 dei quali 628 urbani e 3.153 rurali.\n\u00c8 stato istituito il 5 febbraio 1861.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3782339", "revid": "36426", "url": "https://it.wikipedia.org/wiki?curid=3782339", "title": "Tassonomia criminale", "text": "La tassonomia criminale \u00e8 un metodo di classificazione dei reati attraverso una serie di indicatori quali, ad es., le vittime, la coppia penale, le caratteristiche dell'aggressore e quelle del reato.\nStoria.\nVerso la meta del XIX secolo il belga Jacques Quetelet e il francese Andr\u00e8 Michel Guerry individuarono una certa uniformit\u00e0 nel tempo dei fatti delittuosi, delle \u201ccostanti\u201d e delle regolarit\u00e0 statistiche nella distribuzione dei reati tra le varie classi della popolazione; ci\u00f2 metteva in crisi le teorie delta scuola classica che consideravano il reato come un'astratta entit\u00e0 di diritto. A queste due correnti si contrappose il \"determinismo biologico\" che si svilupp\u00f2 per merito soprattutto di Cesare Lombroso il quale indirizz\u00f2 i suoi studi, in termini medici, sulla persona del delinquente. Le principali classificazioni sarebbero riconoscibili, secondo lui, da una serie di caratteristiche somatiche, quali la morfologia cranica alterata, la fronte alta, il prognatismo, ecc. e da deformit\u00e0 mentali e comportamentali, quali la mancanza di sentimenti morali, in particolar modo della compassione e della piet\u00e0, l'assenza di scrupoli e rimorsi, la deficiente inibizione, la ridotta sensibilit\u00e0 al dolore, la vanit\u00e0, il risveglio precoce dell'istinto sessuale, l'ozio. Secondo Benigno Di Tullio, che pu\u00f2 essere considerato a tutti gli effetti il successore di Lombroso nonch\u00e9 il padre della criminologia clinica, i delinquenti si distinguono in tre categorie: occasionali, costituzionali e infermi di mente. La costituzione delinquenziale pu\u00f2 essere di tipo evolutivo o regressivo atavico, il neuro-psicopatico, lo psicopatico ed il misto. Di tutto altro avviso, invece, era Karl Marx che, nella sua analisi della societ\u00e0 ad economia capitalistica, espose una distinzione basata sulle classi sociali: la classe borghese, detentrice del potere e la classe proletaria, gravata dalla miseria. In Italia \u00e8 il codice penale a classificare i reati distinguendoli in delitti e contravvenzioni. Sono delitti quei reati per i quali \u00e8 prevista la pena della reclusione o della multa; contravvenzioni quelli per i quali \u00e8 previsto l'arresto o l'ammenda.\nManuale di classificazione del crimine.\nNel 1992 John E. Douglas, Ann W. Burgess, Allen G. Burgess and Robert K. Ressler hanno pubblicato un libro dal titolo Crime Classification Manual: A Standard System for Investigating and Classifying Violent Crimes che \u00e8 il risultato di un progetto sperimentale durato dieci anni e condotto dalla Federal Bureau of Investigation's National Center for the Analysis of Violent Crime Il libro vinse nel 1994 il premio International Association of Law Enforcement Intelligence Analysts per essere il contributo pi\u00f9 significativo nella letteratura specializzata.\nGli autori espongono sistematicamente la classificazione criminale in base a quattro macro-categorie: omicidio, danni su cose, violenza sessuale e crimini non letali. Il merito scientifico degli autori \u00e8 nel aver voluto realizzare una classificazione criminale olistica non strettamente limitata all'osservazione scientifica della condotta deviante.\nMetodologia.\nIl National Center for the Analysis of Violent Crime \u00e8 un progetto di ricerca sperimentale realizzato su vasta scala negli Stati Uniti che ha coinvolto oltre quattrocentomila famiglie americane. Il questionario inviato si componeva di una serie di domande su alcuni tipi di reati, considerati tra i pi\u00f9 comuni secondo l'opinione pubblica e le forze di polizia. Per la descrizione dei reati si \u00e8 fatto riferimento all'annuario dell'FBI \"Crime in the United States:Uniform Crime Report\".\nClassificazione.\nNei paesi anglosassoni.\nNel Stati Uniti dal 1930, il FBI tramite l'Uniform Crime Report (UCR) pubblica annualmente dei dati che presentano quanto fatto dalle agenzie di polizia degli Stati Uniti.. I funzionari compilano questi dati per citt\u00e0 e per contea, e ogni Stato provvede a inviarlo all'UCR. Le violazioni delle leggi si classificano sulla base della common law nella parte I del database UCR. Questi sono ulteriormente classificati come crimini violenti contro persone o cose. I crimini violenti sono omicidio e omicidio penale (omicidio volontario), stupro, aggressione aggravata e rapina, mentre i crimini contro la propriet\u00e0 comprendono il furto con scasso, incendio doloso, furto di veicoli a motore. Tutti gli altri i reati sono inseriti nella parte II. Per comodit\u00e0, tali elenchi di solito includono anche le infrazioni, anche se, negli Stati Uniti, possono non rientrare nella sfera del diritto penale, ma piuttosto in quello civile.\nIn Inghilterra la suddivisione \u00e8 in base a:\nIn Francia.\nLa criminalit\u00e0 \u00e8 generalmente suddivisa in sei categorie: reati di uso della forza, reati contro il patrimonio, reati contro l'ordine pubblico, delitti contro lo stato, i crimini contro la giustizia e i crimini imperfetti.\nIn Germania.\nIl sistema tedesco distingue i reati in macro e microcriminalit\u00e0. Il concetto \u00e8 scientificamente controverso, dovrebbe essere meglio descritta con la criminalit\u00e0 quotidiana. Con la macro-criminalit\u00e0 si intende l'atto illecito nei casi statisticamente pi\u00f9 comuni tra cui la criminalit\u00e0 organizzata e i reati gravi. \u00c8 significativo che questi crimini si verificano molto pi\u00f9 frequentemente di quanto si pensi. Questo comprende principalmente:\nIn Germania, \"micro\" \u00e8 utilizzato nel linguaggio comune per una forma meno grave di criminalit\u00e0. Impegnano crimini molto meno gravi vale a dire l'offesa o l'infrazione. Alcuni esempi di queste violazioni sono le norme di circolazione stradale oppure la violazione del copyright."}
{"id": "3782340", "revid": "767487", "url": "https://it.wikipedia.org/wiki?curid=3782340", "title": "Gi\u014drgos Foiros", "text": ""}
{"id": "3782341", "revid": "490801", "url": "https://it.wikipedia.org/wiki?curid=3782341", "title": "The Call of the Wild (film 1923)", "text": ""}
{"id": "3782344", "revid": "1305772", "url": "https://it.wikipedia.org/wiki?curid=3782344", "title": "Lonely Woman", "text": "Lonely Woman (\"donna solitaria\") \u00e8 un brano musicale jazz composto da Ornette Coleman nel 1959 come pezzo strumentale ed inserito nel suo album \"The Shape of Jazz to Come\" dello stesso anno. Successivamente, su iniziativa di John Lewis, nel 1961 Margo Guryan ha scritto un testo da adattare al brano. Con il passare degli anni la malinconica ballata \u00e8 diventata uno standard jazz.\nIl brano.\nIl brano \u00e8 una languida ballata, forse la composizione pi\u00f9 celebre di Coleman. Si tratta di un pezzo fortemente intriso di lirismo dove il sassofono di Ornette la fa da padrone, sostenuto dalla batteria di Higgins. Nel brano, le frasi non si articolano in una struttura simmetrica, ma ne creano una alquanto libera, solo vagamente simile a quelle normalmente utilizzate nel jazz. Anche la pulsazione ritmica che sostiene le frasi, non segue rigidi schemi ma \u00e8 molto libera e varia. Nonostante ci\u00f2, \"Lonely Woman\" possiede una qualit\u00e0 melodica notevole, anche se non in maniera convenzionale, in grado di imprimersi nella memoria anche solo dopo pochi ascolti. Nondimeno, i suoni da loro emessi sembrano dissonanti e sgradevoli ad un primo ascolto. Nella registrazione di Coleman, interagiscono, nettamente separati sul canale stereo destro e sinistro, il sax alto di Ornette e la tromba di Cherry, che, sfasati e fuori tempo l'un con l'altro, intonano il tema principale come un lamento, in maniera attentamente studiata, sopra delle linee di basso chiaramente definite.\nStruttura.\nLa struttura del tema in re minore si poggia fortemente sulla classica forma canzone AABA. Nella versione strumentale originale incisa da Coleman sul disco \"The Shape of Jazz to Come\" del 1959, la sezione A della melodia \u00e8 colorata di blues, mentre la parte B \u00e8 un riff ritmico. Tuttavia, non \u00e8 data nessuna cornice armonica, e nessun tempo prestabilito viene rispettato secondo i canoni. Contrabbasso e batteria iniziano il brano all'unisono, per poi lasciare la scena al sax di Coleman e alla tromba di Cherry.\nReinterpretazioni.\nLa prima versione completa di testo del 1961, venne registrata dal cantante Chris Connor con l'accompagnamento di Phil Woods, Oliver Nelson e Sol Schlinger, e inclusa sull'album \"Free Spirits\" (Atlantic 8061).\nNel 1962 il Modern Jazz Quartet scelse la composizione come title track del loro album \"Lonely Woman\" (Atlantic 1381), che include soltanto un'altra traccia a firma di un artista estraneo al gruppo. Nello stesso anno, il leader e pianista del Modern Jazz Quartet, John Lewis, incise il brano in Europa insieme a Svend Asmussen sull'album \"European Encounter\" (Atlantic 1392).\nQueste prime cover furono abbastanza di successo da rendere \"Lonely Woman\" un classico. Coleman stesso reincise la canzone diverse volte nel corso degli anni: nel 1972, con la cantante Asha Puthli, nel 1979 con il suo gruppo (nell'album \"Old and New Dreams\"), ancora nel 1989 con Charlie Haden, Don Cherry, e Ed Blackwell, e con James Blood Ulmer nel 1996. Il brano \u00e8 diventato un banco di prova per i musicisti delle avanguardie musicali: esistono alcune reinterpretazioni da parte di Lester Bowie, Billy Bang, Ignaz Schick, Hugh Ragin, e Ran Blake. La cantante Diamanda Gal\u00e1s, senza ricorrere al testo esistente, ne ha fornito una versione vocale struggente (intitolata \"La Serpenta Canta\").\nIl pezzo \u00e8 stato interpretato anche in maniera pi\u00f9 convenzionale. Ne esistono versioni vocali ad opera di Ingrid Sertso, Linda Sharrock, Ann Dyer (1995), e Radka Toneff (1981 ad Amburgo). Chris Connor ne registr\u00f2 una versione con Stan Kenton. Branford Marsalis ha interpretato \"Lonely Woman\" in una versione di oltre sedici minuti suonata costantemente fuori tempo. Infine, il brano fu registrato da numerosi altri artisti come Stephen Scott, Kenny Garrett, Joshua Redman, e Marian McPartland.\nNel 1990, John Zorn con la sua band Naked City ne ha fornito una versione rock in cui la melodia principale \u00e8 allungata a 18 battute. In precedenza, il pezzo era stato reinterpretato anche fuori dall'ambiente jazz: Gli Amon D\u00fc\u00fcl II lo interpretarono nell'album \"Hijack\" (1974) con un nuovo testo di loro composizione; nel 1987, \"Lonely Woman\" venne ripresa dal Kronos Quartet in una versione suonata con tempo dispari in 7/4."}
{"id": "3782345", "revid": "110157", "url": "https://it.wikipedia.org/wiki?curid=3782345", "title": "Distretto di Pisuqu\u00eda", "text": "Il distretto di Pisuqu\u00eda \u00e8 un distretto del Per\u00f9 nella provincia di Luya (regione di Amazonas) con 5.432 abitanti al censimento 2007 dei quali 245 urbani e 5.187 rurali.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3782346", "revid": "767487", "url": "https://it.wikipedia.org/wiki?curid=3782346", "title": "Vicente Locasso", "text": "Caratteristiche tecniche.\nGiocava come interno sinistro.\nCarriera.\nClub.\nLocasso entr\u00f2 a far parte della rosa del River Plate a 17 anni, nel 1926. Con la squadra dalla banda rossa gioc\u00f2 le ultime quattro stagioni dilettantistiche, militando nella massima serie della AAAF. Con l'istituzione del professionismo nel calcio argentino avvenuta nel 1931, Locasso ebbe modo di giocare il primo torneo professionistico con il River; realizz\u00f2 il primo gol del River in tale campionato, segnando al 63\u00ba minuto contro l'Atlanta. Fu impiegato in 8 occasioni, venendo escluso dalla formazione dalla 12\u00aa alla 33\u00aa giornata: fu poi nuovamente schierato all'ultimo turno del campionato. Dopo la stagione 1932, Locasso decise di lasciare il River Plate per l'Hurac\u00e1n: in tale squadra gioc\u00f2 in due gare del campionato 1933. Nel dicembre 1933 pass\u00f2 al Gimnasia La Plata, dove raccolse una presenza."}
{"id": "3782348", "revid": "287204", "url": "https://it.wikipedia.org/wiki?curid=3782348", "title": "Distretto di Pisuquia", "text": ""}
{"id": "3782350", "revid": "767487", "url": "https://it.wikipedia.org/wiki?curid=3782350", "title": "Spyros Livath\u012bnos", "text": ""}
{"id": "3782352", "revid": "322321", "url": "https://it.wikipedia.org/wiki?curid=3782352", "title": "Stefano Paulovich-Lucich", "text": "Biografia.\nNato il 7 agosto 1790 a Macarsca, vicino Spalato, in una nobile famiglia dalmata, i Paulovich-Lucich, fece i primi studi seminariali a Padova. Successivamente divent\u00f2 cappellano aulico, direttore del seminario arcivescovile di Spalato, docente a Spalato, e dal 1823 al 1825, fu scolaro dell'Istituto sublime di Vienna. Dal 1824, per conto del governo austriaco, assistette spiritualmente i condannati a morte dello Spielberg, dove erano imprigionati Silvio Pellico e Piero Maroncelli. Nominato vescovo di Cattaro nel 1828, mor\u00ec il 2 marzo 1853.\nGenealogia episcopale.\nLa genealogia episcopale \u00e8:"}
{"id": "3782353", "revid": "110157", "url": "https://it.wikipedia.org/wiki?curid=3782353", "title": "Distretto di Providencia", "text": "Il distretto di Providencia \u00e8 un distretto del Per\u00f9 nella provincia di Luya (regione di Amazonas) con 1.448 abitanti al censimento 2007 dei quali 265 urbani e 1.183 rurali.\n\u00c8 stato istituito il 18 giugno 1987.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3782355", "revid": "767487", "url": "https://it.wikipedia.org/wiki?curid=3782355", "title": "Chr\u012bstos Terzanid\u012bs", "text": ""}
{"id": "3782356", "revid": "2056951", "url": "https://it.wikipedia.org/wiki?curid=3782356", "title": "Ordine dei frati minori (disambigua)", "text": "La denominazione \"Ordine dei Frati Minori\", voluta dal fondatore san Francesco d'Assisi e utilizzata nei documenti ufficiali anche nella forma abbreviata di \"'Ordine dei Minori\", appartiene oggi a pieno titolo a tutte e tre le comunit\u00e0 francescane che professano appunto \u00abla Regola vita dei Frati Minori\u00bb (\"Regola bollata\", I,1: \"Fonti francescane\" 75), approvata da papa Onorio III il 29 novembre 1223. "}
{"id": "3782357", "revid": "767487", "url": "https://it.wikipedia.org/wiki?curid=3782357", "title": "Tak\u012bs Nikoloud\u012bs", "text": ""}
{"id": "3782364", "revid": "254059", "url": "https://it.wikipedia.org/wiki?curid=3782364", "title": "Pontificio collegio slovacco dei santi Cirillo e Metodio", "text": "Il Pontificio collegio slovacco dei santi Cirillo e Metodio, nato con la denominazione di istituto slovacco dei santi Cirillo e Metodio, \u00e8 un'istituzione ecclesiastica alle dipendenze della Conferenza episcopale slovacca, elevato a pontificio collegio il 15 settembre 1997 con un decreto della Congregazione per l'educazione cattolica.\nStoria.\nEretto il 1\u00ba settembre 1960, fu approvato l'8 gennaio 1961 dal vescovo della sede suburbicaria di Porto-Santa Rufina card. Eug\u00e8ne Tisserant e riconosciuto come entit\u00e0 giuridica con decreto presidenziale il 17 ottobre 1961. La consacrazione avvenne il 15 settembre 1963.\nLa sede del Pontificio collegio slovacco dei Santi Cirillo e Metodio \u00e8 fissata presso l'Istituto slovacco dei Santi Cirillo e Metodio a Roma, nel territorio della sede suburbicaria di Porto-Santa Rufina.\nLa pietra angolare.\nTesto latino:\nComitato per la fondazione e costruzione.\nIl 1\u00ba settembre 1960 il card. Eugenio Tisserant nomina il comitato per la fondazione e costruzione dell'Istituto che \u00e8 cos\u00ec formato:"}
{"id": "3782365", "revid": "599013", "url": "https://it.wikipedia.org/wiki?curid=3782365", "title": "Giann\u012bs Damanak\u012bs", "text": "Carriera.\nHa giocato nella prima divisione greca."}
{"id": "3782366", "revid": "287204", "url": "https://it.wikipedia.org/wiki?curid=3782366", "title": "Giannis Damanakis", "text": ""}
{"id": "3782372", "revid": "1924342", "url": "https://it.wikipedia.org/wiki?curid=3782372", "title": "Red Light Fever (Taylor Hawkins and the Coattail Riders)", "text": "Red Light Fever \u00e8 il secondo album in studio del gruppo musicale statunitense Taylor Hawkins and the Coattail Riders, pubblicato il 20 aprile 2010 dalla RCA Records.\nDescrizione.\nIl disco \u00e8 stato realizzato attraverso la partecipazione di nomi celebri della musica rock come Brian May e Roger Taylor dei Queen, Dave Grohl dei Foo Fighters ed Elliot Easton dei The Cars."}
{"id": "3782376", "revid": "767487", "url": "https://it.wikipedia.org/wiki?curid=3782376", "title": "Giann\u012bs Gounar\u012bs", "text": ""}
{"id": "3782379", "revid": "287204", "url": "https://it.wikipedia.org/wiki?curid=3782379", "title": "Giannis Gounaris", "text": ""}
{"id": "3782380", "revid": "88740", "url": "https://it.wikipedia.org/wiki?curid=3782380", "title": "Red Light Fever", "text": ""}
{"id": "3782388", "revid": "1005847", "url": "https://it.wikipedia.org/wiki?curid=3782388", "title": "Distretto di San Crist\u00f3bal (Amazonas)", "text": "Il distretto di San Crist\u00f3bal \u00e8 un distretto del Per\u00f9 nella provincia di Luya (regione di Amazonas) con 707 abitanti al censimento 2007 dei quali 498 urbani e 209 rurali.\n\u00c8 stato istituito il 30 dicembre 1944.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3782389", "revid": "287204", "url": "https://it.wikipedia.org/wiki?curid=3782389", "title": "Distretto di San Cristobal", "text": ""}
{"id": "3782390", "revid": "599013", "url": "https://it.wikipedia.org/wiki?curid=3782390", "title": "Charalampos Xanthopoulos", "text": ""}
{"id": "3782392", "revid": "47767", "url": "https://it.wikipedia.org/wiki?curid=3782392", "title": "Babis Xanthopoulos", "text": ""}
{"id": "3782394", "revid": "367312", "url": "https://it.wikipedia.org/wiki?curid=3782394", "title": "Cristoforo Stati", "text": "Vita e opere.\nTra il 1608 e il 1615 lavor\u00f2 alla decorazione scultorea della della Basilica di Santa Maria Maggiore. Questo progetto fu realizzato in collaborazione con un gruppo eterogeneo di artisti: Silla da Viggi\u00f9, che deteneva la quota maggiore di lavoro, con le due statue papali, Ambrogio Buonvicino, il Valsoldo, Nicol\u00f2 Cordieri, Ippolito Buzio, Camillo Mariani, Pietro Bernini, Stefano Maderno e Francesco Mochi. La cappella fu commissionata nel 1605 da Papa Paolo V, per diventare il proprio luogo di sepoltura.\nTra le altre opere di Cristoforo Stati si ricordano:"}
{"id": "3782396", "revid": "3791", "url": "https://it.wikipedia.org/wiki?curid=3782396", "title": "L'amazzone di Alessandro Magno", "text": "L'Amazzone di Alessandro Magno \u00e8 un romanzo storico per ragazzi di Bianca Pitzorno pubblicato la prima volta nel 1977 da Rusconi. Nel 2004, la terza edizione e riscrittura del romanzo ha vinto il Concorso nazionale di narrativa per ragazzi \"Premio Castello\" di Sanguinetto (ora intitolato al giornalista Giulio Nascimbeni).\nStoria editoriale.\nAttratta fin dai tempi dell'universit\u00e0 dall'episodio probabilmente leggendario dell'incontro fra Alessandro Magno e la regina delle Amazzoni Talestri, Bianca Pitzorno ne fu invogliata a scrivere questo testo quando nel 1977, ancora agli esordi come scrittrice, le fu chiesto un romanzo storico per l'editore Rusconi sull'eroe macedone. Successivamente, nel 1986, rielabor\u00f2 il testo originale e lo pubblic\u00f2 come edizione scolastica della Bruno Mondadori sotto il titolo \"Con la carovana di Alessandro\". Nel 2004, infine, una terza e definitiva riscrittura \u00e8 stata pubblicata da Arnoldo Mondadori Editore ritornando al titolo originario. Nel 2006 il libro \u00e8 stato anche tradotto in greco, mentre una quarta edizione \u00e8 uscita da Mondadori nel 2012 con una prefazione illustrata della disegnatrice Grazia Nidasio.\nTrama.\nIl romanzo si svolge nell'arco di quattro anni (dal 331 al 327 a.C.) e racconta la storia di M\u00ecrtale, una \"bambina lupo\" donata al re macedone Alessandro Magno che, in ossequio all'oracolo di Delfi (\u00abUna lupa ti guider\u00e0 fino al cuore della Persia\u00bb), la accoglie nella sua corte e sotto la sua protezione: Mirtale \u00e8 affidata alla famiglia del filosofo cinico Diomede (con i cui figli Arianna e Polluce stringe una forte amicizia), e vive in compagnia dell'etera Taide e della figlia di lei Cl\u00e8is. Esse fanno parte del seguito del re nella spedizione militare diretta alla conquista dell'Asia, ma la condizione di M\u00ecrtale si distingue da quella di tutte le altre donne della carovana: la ragazzina riceve infatti un'educazione virile che le permette di accedere a quell'istruzione che \u00e8 preclusa alle donne e che in seguito la porter\u00e0 a far parte del gruppo dei paggi di Alessandro Magno e ad imparare l'arte della guerra e l'uso delle armi. All'inizio del libro il passato di M\u00ecrtale \u00e8 sconosciuto, lei stessa non ricorda niente e pensa di poter essere figlia di Alessandro Magno poich\u00e9 egli le dona continuamente molti regali e il suo cavallo, Bucefalo, un animale molto selvaggio rispettoso solo del suo padrone, la tratta con riguardo come se riconoscesse in lei un'autorit\u00e0 indiscutibile. Solo pi\u00f9 tardi M\u00ecrtale scoprir\u00e0 la storia del suo ritrovamento nella tana della mamma-lupa, di come sia arrivata alla corte di Alessandro Magno e delle profezie che la vogliono figlia della regina delle Amazzoni. \nMentre le vittorie si susseguono sui campi di battaglia, fra le tende si accentua il contrasto fra chi considera i popoli sottomessi soltanto dei barbari e chi invece, come Alessandro, li tratta alla pari, ne rispetta le usanze e li integra nell'amministrazione dell'impero. Quando la carovana arriva in India, Alessandro Magno vorrebbe proseguire fino al Gange, ma l'esercito rifiuta di seguirlo. La battaglia campale contro il re Poro, che combatte con gli elefanti, poi, costituisce per M\u00ecrtale la prima esperienza diretta della carneficina bellica, che la disgusta. Mentre Alessandro \u00e8 attirato dalla mistica della non violenza, anche M\u00ecrtale entra in contatto con il buddismo tramite un ragazzino, figlio di re, che fa il \"kela\" (mendicante) per un anacoreta. Quando poi M\u00ecrtale ha una visione che le mostra finalmente la regina delle Amazzoni sua madre, costei getta via le armi, come a suggerirle che le donne non devono imitare le qualit\u00e0 peggiori degli uomini, ma distinguersi da loro praticando la bont\u00e0 e l'amore. Nell'animo di M\u00ecrtale si sviluppa cos\u00ec una nuova concezione della vita, molto diversa da quella di Alessandro Magno e degli altri greci: decide infatti di abbandonare la famiglia adottiva e la spedizione per andare a servire il pio eremita, sostituendo il \"kela\" precedente.\nCritica.\n\"L'amazzone di Alessandro Magno\" \u00e8 uno dei tre romanzi storici per ragazzi scritti da Bianca Pitzorno ed \u00e8 rappresentativo di molti temi cari all'autrice: la critica all'educazione tradizionale, il femminismo, il perseguimento di ideali di giustizia che spesso si riflettono nella difesa dei pi\u00f9 deboli e dell'altro diverso da noi. Rappresenta inoltre l'unico esempio di riscrittura nella produzione per ragazzi di Bianca Pitzorno, se si escludono quei testi come La casa sull'albero o Streghetta mia che l'autrice ha riadattato per la pubblicazione da un'edizione 'casalinga', spesso creata su misura di piccole amiche.\nDelle due riscritture, particolarmente significativa \u00e8 considerata quella dell'86: una rielaborazione de \"L'amazzone di Alessandro Magno\" destinata agli alunni delle scuole medie che non conoscono la filosofia greca e intitolata \"Con la carovana di Alessandro\". Questo testo viene citato infatti dall'autrice in Storia delle mie storie come esempio da contrapporre alla riduzione letteraria, molto diffusa nella produzione per ragazzi. Un'operazione come quella di \"Con la carovana di Alessandro\" viene accostata dall'autrice a quelle effettuate in passato da scrittori come Lewis Carroll o Michel Tournier, operata dall'autore del testo originario per renderlo fruibile a dei ragazzi pi\u00f9 giovani dei destinatari originari; come Alice per i piccoli o Venerd\u00ec o la vita selvaggia, \"Con la carovana di Alessandro\" non rappresenta solo \"un accorciamento, un riassunto, ma implica una variazione di tono, una vera e propria riscrittura\" che produce un nuovo testo letterario. Si contrappone perci\u00f2 alla riduzione che identifica invece il valore di un'opera con la sua trama piuttosto che con lo stile con cui \u00e8 scritto. \nLa seconda riscrittura viene invece viene presentata dall'autrice nella prefazione all'edizione del 2004 come conseguenza della sua maturazione come scrittrice e come persona, nonch\u00e9 dei mutamenti storici avvenuti nel frattempo a livello mondiale. Pitzorno invita il lettore a notare come tra i luoghi attraversati dalla carovana Alessandro vi siano quelli che al giorno d'oggi sono al centro delle cronache giornalistiche e televisive (stati come la Turchia, l'Egitto o i Paesi del Medioriente) e a leggere perci\u00f2 il testo con un occhio rivolto ai problemi del presente, osservando sia i contrasti e le similitudini tra la situazione di allora e quella di oggi (la situazione delle donne in Afganistan e Iran, per esempio) sia come in un passato cos\u00ec lontano vi fossero gi\u00e0 i semi dei cambiamenti importanti della storia recente (per esempio la presenza in Medioriente del petrolio e in India di quella religione nonviolenta che ha ispirato l'azione politica di Gandhi nel primo Novecento). \nQuesta intenzione s'iscrive nella visione che Bianca Pitzorno ha del romanzo storico per ragazzi che deve avere una propria valenza letteraria esattamente come quello per adulti. La scelta di ambientare nel passato il romanzo non deve essere motivata dall'intento didascalico di insegnare la storia attraverso i libri di narrativa, ma da una necessit\u00e0 interna dell'autore, spesso perch\u00e9 nell'epoca storica prescelta trova rimandi e affinit\u00e0 alle problematiche attuali. Fare di Alessandro Magno il coprotagonista del libro, riflette questa visione dell'autrice che spesso si concretizza nella scelta di fare entrare in contatto il protagonista del suo intreccio narrativo (che deve essere rigorosamente un bambino o meglio, una bambina) con personalit\u00e0 che si discostino dalla mentalit\u00e0 corrente dell'epoca, quali Federico II di Svevia ne La bambina col falcone o, in questo caso, Alessandro Magno. L'interesse per questa figura storica nasce dal fatto che il principe e condottiero macedone, in contrasto con la visione diffusa all'epoca anche tra i pi\u00f9 grandi filosofi greci, predicasse e attuasse il rispetto dei popoli di religione e cultura diverse dalle proprie, un atteggiamento che, secondo l'autrice, dovrebbe far riflettere anche ai giorni nostri.Come ogni romanzo storico che abbia una propria valenza letteraria,\"L'Amazzone di Alessandro Magno\" non sfugge per\u00f2 alla necessit\u00e0 di una constualizzazione storica fedele e plausibile, frutto di una approfondita ricerca storica fino nei minimi dettagli (non a caso la scoperta che la madre di Alessandro Magno si chiamasse Myrtale prima del matrimonio \u00e8 stata desunta da una \"microscopica nota di un libro eruditissimo\"). La necessit\u00e0 di una fedele contestualizzazione storica era evidente nell'edizione del 1977 per la presenza di numerose schede informative di corredo, la parte pi\u00f9 rilevante delle quali faceva riferimento alle fonti. \nOltre ad essere il primo dei romanzi storici di Bianca Pitzorno, \"L'amazzone di Alessandro Magno\" assume rilevanza per essere il romanzo in cui per la prima volta venga affrontato il tema della condizione femminile. La particolarit\u00e0 di questo testo - cos\u00ec come di Extraterrestre alla pari, scritto nello stesso periodo anche se pubblicato due anni pi\u00f9 tardi- sta nell'essere ispirato dalla lettura di Dalla parte delle bambine saggio di Elena Gianini Belotti del 1973in cui si ritiene che la differenza di carattere tra maschi e femmine sia frutto di una determinata educazione sociale. La condizione di M\u00ecrtale, ragazza cresciuta come un maschio in una societ\u00e0 che non concede alle donne n\u00e9 potere n\u00e9 libert\u00e0, \u00e8 funzionale non solo ad illustrare la condizione femminile del tempo, ma anche ad introdurre una critica dell'educazione tradizionale che inquadra in ruoli e schemi precostituiti senza tener conto dell'individualit\u00e0 di ogni essere umano. Pur godendo di maggiori privilegi rispetto alle altre rappresentanti del suo sesso, M\u00ecrtale non riesce ad apprezzare appieno la propria condizione perch\u00e9 - con la modernit\u00e0 psicologica che caratterizza tutte le protagoniste dei romanzi storici di Bianca Pitzorno- soffre di una condizione imposta, del non essere libera di scegliere il proprio stile di vita ed il proprio destino. Mentre Extraterrestre alla pari riflette pi\u00f9 fedelmente le tesi del saggio della Gianini Belotti apparendo come critica di un'educazione basata sugli stereotipi dei sessi, \"L'amazzone di Alessandro Magno\" pone maggiormente l'accento su come si debba attuare la liberazione della donna (cos\u00ec come dei pi\u00f9 deboli). Cos\u00ec come per la moderna emancipazione femminile, questa liberazione non dovrebbe consistere nell'emulazione degli stereotipi maschili -soprattutto per quanto riguarda la ricerca del potere e l'esercizio della violenza- ma concretizzarsi nel perseguimento di nuove strade: quelle della saggezza, della giustizia e del rispetto del prossimo."}
{"id": "3782398", "revid": "729019", "url": "https://it.wikipedia.org/wiki?curid=3782398", "title": "Stazione di Fuente de la Mora", "text": "Fuente de la Mora \u00e8 una stazione della metropolitana di Madrid, che serve la linea ML1 della metrotranvia e le linee C1, C7 e C10 delle Cercan\u00edas di Madrid. Per le linee C7 e C10 funge anche da capolinea.\nSi trova sotto l'omonima strada del quartiere Isla de Chamart\u00edn del distretto di Hortaleza.\nStoria.\nLa stazione della metropolitana \u00e8 stata inaugurata il 24 maggio 2007, mentre quelle di Cercan\u00edas sono state inaugurate il 24 marzo 2011."}
{"id": "3782399", "revid": "599013", "url": "https://it.wikipedia.org/wiki?curid=3782399", "title": "Gi\u014drgos Koudas", "text": ""}
{"id": "3782400", "revid": "287204", "url": "https://it.wikipedia.org/wiki?curid=3782400", "title": "Giorgos Koudas", "text": ""}
{"id": "3782409", "revid": "1272592", "url": "https://it.wikipedia.org/wiki?curid=3782409", "title": "Ercole Pace", "text": "Ha lavorato principalmente come tecnico del suono nell'industria cinematografica.\nBiografia.\nSecondo degli otto figli di Italo Pace, in giovent\u00f9 fu fervente antifascista e per tale ragione fu arrestato pi\u00f9 volte e detenuto nella cella adiacente a quella di Giancarlo Pajetta di cui era amico. \nIn seguito ebbe il riconoscimento ufficiale di perseguitato politico dall'Associazione Nazionale Perseguitati Politici Italiani Antifascisti.\nSi spos\u00f2 con Lucrezia Panettoni, detta Giulia, da cui ebbe tre figli Silvia, Rossana e Sergio.\nTra gli otto fratelli, era probabilmente il pi\u00f9 animato da interessi culturali, aspirazioni e da obiettive doti intellettuali, infatti lasci\u00f2 ben presto il lavoro di elettricista all'Azienda Tranviaria di Roma per diventare coordinatore delle luci del Teatro dell'Opera e quindi approdare al cinema dove divenne un noto ed apprezzato fonico: prima alla Scalera Film e poi alla Titanus, collaborando anche con altre case cinematografiche, tra cui la Romana Film e la Zeus Film.\nDurante il periodo alla Titanus, dove lavor\u00f2 fino al suo pensionamento, avvenuto nel 1966, precisamente oper\u00f2 negli stabilimenti di Roma, oggi gestiti dalla CDC Sefit group. \nLavor\u00f2 con registi famosi come Eduardo De Filippo, Vittorio De Sica, Roberto Rossellini, Federico Fellini, Alberto Lattuada, Luchino Visconti, Guido Brignone, Amleto Palermi e con gran parte dei registi e attori del neorealismo italiano. \nTra i film pi\u00f9 importanti a cui ha lavorato: \"La spiaggia\", 1954 (regista Alberto Lattuada), \"Cento serenate\", 1954 (regista Anton Giulio Majano),\n\"Gli innocenti pagano\", 1953 (regista Luigi Capuano),\n\"Una donna prega\", 1953 (regista Anton Giulio Majano),\n\"Serenata amara\", 1952 (regista Pino Mercanti),\n\"Marito e moglie\", 1952 (regista Eduardo De Filippo),\n\"La figlia del diavolo\", 1952 (regista Primo Zeglio),\n\"La carovana del peccato\", 1952 (regista Pino Mercanti), \"La vendetta di una pazza\", 1951 (regista Pino Mercanti),\n\"Angelo tra la folla\", 1950 (regista Leonardo De Mitri).\nNon si hanno invece notizie precise sul periodo precedente al 1950, in cui oper\u00f2 presso la Scalera Film, in quanto Ercole Pace era persona modesta e schiva e non amava apparire nei titoli di testa, preferendo cedere l'onore ad altri colleghi, con la conseguenza che il suo nome non risulta mai ufficialmente accreditato in alcun film della Scalera.\nRisale anche a quel periodo la collaborazione con De Sica, Rossellini, Fellini, Visconti, Brignone e Palermi. Con certezza lavor\u00f2 come fonico nel 1939 in \"Le sorprese del divorzio\" (regista Guido Brignone), nel 1939 in \"Cavalleria rusticana\" (regista Amleto Palermi), nel 1941 in \"Tosca\" (regista Jean Renoir e poi Carl Kock, assistito da Luchino Visconti), nel 1941 in \"\u00c8 caduta una donna\" (regista Alfredo Guarini), nel 1943 in \"I bambini ci guardano\" (regista Vittorio De Sica) e molto probabilmente nel 1941 anche in \"Il re si diverte\" (regista Mario Bonnard).\nSi pu\u00f2 comunque ritenere con buona approssimazione che Ercole Pace abbia lavorato alla Scalera dal 1938 ad un ritmo di circa tre film l'anno.\nFu responsabile del doppiaggio dal 1947 al 1959 per gli otto film musicali interpretati dal tenore Mario Lanza nel suo contratto con la Metro Goldwyn Mayer.\nL'interesse per la gestione del suono lo port\u00f2 nel 1950 ad ideare il primo brevetto in Italia per la chitarra elettrica che produsse in serie in un piccolo laboratorio in Trastevere, piazza di Santa Rufina 17. Nel 2016 l'immobile esisteva ancora, anche se il fabbricato appariva fatiscente. L'originale apparecchio fu acquistato dai pi\u00f9 noti chitarristi dell'epoca. \nLa dizione esatta del brevetto N\u00b0 462480 concesso il 21 marzo 1951 era \"Dispositivo magneto-dinamico, applicabile a strumenti a plettro in genere ed a chitarre in particolare, per amplificare il suono in collegamento con la presa fono di apparecchi radio\".\nTale dispositivo differiva dall'analoga invenzione oltreoceano di Leo Fender di due anni prima (di cui Ercole Pace era ignaro), in quanto il pickup applicato prevedeva un pi\u00f9 elaborato avvolgimento per ogni magnete, anzich\u00e9 un unico avvolgimento per tutti i magneti come il pickup di Fender; adottando appunto una bobina per ogni corda Ercole Pace mirava a rendere il rilevamento delle sei corde pi\u00f9 bilanciato ed accurato. Sotto il profilo tecnico si trattava quindi di due brevetti diversi.\nBen presto il suo brevetto fu imitato con piccole differenze e commercializzato da altri imprenditori con maggiori disponibilit\u00e0 finanziarie.\nNel 1967 ide\u00f2 anche un primo prototipo di telecomando a filo per televisore, con cui la moglie Giulia poteva cambiare i due canali Rai e regolare il volume.\nNel 2017 Roma Capitale ha avviato il procedimento amministrativo per intitolargli un'area di circolazione."}
{"id": "3782420", "revid": "1748167", "url": "https://it.wikipedia.org/wiki?curid=3782420", "title": "Sultan", "text": "Origine e diffusione.\nSignifica semplicemente \"sultano\", ovverosia \"re\", \"capo\". Ha quindi lo stesso significato dei nomi Rex, Basileo, Brenno, Malik, Zolt\u00e1n e, al femminile, Regina, Rhiannon e Basilissa.\nOnomastico.\nNon esistono santi che portano questo nome, quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre."}
{"id": "3782423", "revid": "118276416", "url": "https://it.wikipedia.org/wiki?curid=3782423", "title": "Soja western", "text": "Il soja western \u00e8 un genere cinematografico nato negli anni settanta, che unisce al western il kung-fu.\nOrigini.\nVenne chiamato soja perch\u00e9 richiamasse all'Oriente e quindi alle vari arti marziali e western perch\u00e9 era l'altro genere compreso nel filone. Questo sottogenere fu inventato per competere con gli spaghetti western, ma dopo poco tempo fu sorpassato. Il principale regista che si occup\u00f2 di queste pellicole fu Antonio Margheriti, con \"L\u00e0 dove non batte il sole\" e \"Schiaffoni e karate.\" Gli attori principali dei soja western furono Tom Scott, Chai Lee e Lo Lieh.\nDifferenze fra i due generi.\nI film si basano principalmente su storie come un vendicatore oppure un samurai che sono minacciati da gangster. Nelle pellicole c'\u00e8 sempre la lotta tra la pistola e le arti marziali, queste riescono sempre a vincere su altre armi. Inoltre il personaggio principale quasi sempre \u00e8 un esperto di arti marziali orientale, mentre il nemico \u00e8 sempre un bianco che usa armi sofisticate."}
{"id": "3782427", "revid": "919662", "url": "https://it.wikipedia.org/wiki?curid=3782427", "title": "Benjamin Karl", "text": "Biografia.\nSpecialista dello slalom parallelo e dello slalom gigante parallelo, ha esordito in Coppa del Mondo di snowboard il 5 gennaio 2004 nello snowboard cross di Bad Gastein giungendo 65\u00ba. Quattro anni dopo a Sungwoo in Corea del Sud conquista la sua prima vittoria in un gigante parallelo.\nHa vinto un bronzo ai Mondiali juniores di Kl\u00ednovec 2004 nel gigante parallelo; l'anno seguente, nell'edizione di Zermatt 2005, fa anche meglio vincendo l'oro.\nAi Mondiali di Gangwon 2009 conquista l'oro iridato, sempre nel gigante parallelo, mentre nel 2010 ai XXI Giochi olimpici invernali di nella stessa disciplina, ottiene l'argento. Presente ai Mondiali di La Molina 2011 incrementa il palmar\u00e8s con due ori, slalom e gigante parallelo.\nSi \u00e8 aggiudicato tre Coppe del Mondo assolute e tre Coppa del Mondo di slalom parallelo, nelle stagioni 2008, 2010 e 2011."}
{"id": "3782428", "revid": "110157", "url": "https://it.wikipedia.org/wiki?curid=3782428", "title": "Sette Robinson su un'isola matta", "text": "Sette Robinson su un'isola matta \u00e8 uno dei primissimi romanzi per bambini di Bianca Pitzorno, scritto nel 1973 e come lei stessa ricorda in una nota alla fine del libro, questo \u00e8 il romanzo che l'ha fatta diventare scrittrice.\nTrama.\nLa storia racconta di un gruppo di famiglie con tanti figli che stanno trascorrendo le vacanze al mare. Un giorno per\u00f2 il vento si impossessa della \"Sirena dei sette mari\", la nave che portava tutti i bambini, lo zio Silvestro e la mamma di Annetta, una dei bambini. I naufraghi vengono sospinti su un'isola sconosciuta e misteriosa, basti pensare che, pur essendo deserta, \u00e8 provvista di un albergo ben ordinato e di un supermercato provvisto di moltissimi alimenti e oggetti utili per poter vivere comodamente. Questo contrattempo diventa una vera e propria avventura, infatti il gruppo \u00e8 impossibilitato a muoversi visto che la barca \u00e8 sprovvista di benzina. Martino allora, il pi\u00f9 grande dei bambini, indice un'esplorazione sull'isola misteriosa e disegna una cartina molto particolareggiata dando i nomi a tutte le isolette l\u00ec intorno. La mamma di Annetta, invece, si preoccupa di fare un elenco delle persone presenti sull'isola, cio\u00e8 loro, e di scrivere un diario di viaggio.\nSara un giorno trova una baby sirena sulla \"sirena dei sette mari\" e decide di tenerla con s\u00e9, chiamandola Teti. I due gemelli, i pi\u00f9 piccoli del gruppo e molto pestiferi, invece trovano una grossa tartaruga che diventa la loro compagna di avventure e la chiamano Lucia. Dopo molte avventure un giorno sull'isola compare misteriosamente un distributore di benzina, la mamma di Annetta decide di partire immediatamente e cos\u00ec i naufraghi si dirigono verso casa. Una forte tempesta per\u00f2 gonfia il mare e fa ondeggiare fortemente la barca. Il vento strappa le pagine del diario di viaggio della madre di Annetta e la piccola Teti viene richiamata dal mare e lascia la piccola comitiva. Finalmente il mare si calma e i bambini riescono ad arrivare sani e salvi a casa dove li aspetteranno un mare di sorprese!"}
{"id": "3782430", "revid": "767487", "url": "https://it.wikipedia.org/wiki?curid=3782430", "title": "Ossificazione", "text": "L'ossificazione \u00e8 il processo tramite cui il tessuto mesenchimale \u00e8 trasformato in tessuto osseo.\nModalit\u00e0 di ossificazione.\nPu\u00f2 avvenire secondo due modalit\u00e0, l'ossificazione intramembranosa, o diretta, e l'ossificazione endocondrale, o indiretta. In entrambi i casi il processo di ossificazione prevede la sostituzione del tessuto mesenchimale con tessuto osseo, tramite una velocit\u00e0 di deposizione dello stesso superiore alla sua velocit\u00e0 di riassorbimento (diversamente da quello che avviene nell'adulto sano, in cui i due processi hanno la stessa velocit\u00e0). Nell'ossificazione intramembranosa si ha tuttavia un passaggio diretto dal tessuto mesenchimale a quello osseo, mentre in quella endocondrale si passa attraverso una fase intermedia cartilaginea. Le ossa formatesi secondo la prima modalit\u00e0 sono solitamente le ossa brevi e le ossa piatte, che per questo motivo vengono chiamate \"membranose\"; tra queste ci sono la mandibola, la clavicola e le ossa della calotta cranica, ovvero ossa che non hanno funzione di sostegno. Le ossa formate tramite ossificazione endocondrale sono chiamate \"cartilaginee\" e sono generalmente le ossa lunghe, come quelle dell'arto inferiore e dell'arto superiore oppure le vertebre, ovvero ossa con funzione di sostegno.\nOssificazione intramembranosa.\nLa fase iniziale prevede una vascolarizzazione del tessuto mesenchimale, il quale, grazie allo stimolo dovuto a citochine, fattori di crescita e ormoni (tra i quali soprattutto l'ormone della crescita e gli ormoni tiroidei), va incontro a una crescita e a una trasformazione della popolazione cellulare, che prima diventa formata da preosteoblasti e quindi da osteoblasti.\nLe cellule neoformate si dispongono in gruppi, generalmente file formate da uno o due strati, definiti \"aggregati densi\", e iniziano la produzione di osteoide; tale struttura, visibile al microscopio ottico, prende il nome di \"centro di ossificazione\".\nL'osteoide, non appena prodotta, viene immediatamente mineralizzata, formando una trabecola ossea. Gli osteoblasti appongono su questa trabecola ossea un nuovo strato di osteoide, che viene anch'esso immediatamente mineralizzato. Mano a mano che la matrice ossea cresce, numerosi osteoblasti vi vengono imprigionati, trasformandosi in osteociti, mantenendo piccole ma lunghe estensioni citoplasmatiche all'interno di canalicoli. Tali estroflessioni saranno necessarie, una volta formatosi l'osso, per supplire alla richieste metaboliche delle cellule.\nCon il progredire della formazione del tessuto osseo, nuovi osteoblasti vengono prodotti dalle cellule osteoprogenitrici (non dagli osteoblasti, che si dividono raramente), in modo da mantenere sempre uno strato di cellule al limite della matrice ossea per la produzione di osteoide.\nVia via che i centri di ossificazione crescono, tendono a unirsi, portando all'aspetto macroscopicamente spugnoso che caratterizza le ossa formatesi secondo questa modalit\u00e0. Vista la casuale creazione del tessuto, le fibre collagene che costituiscono la matrice extracellulare sono disposte a fasci incrociati. Entrambe le caratteristiche rendono l'osso pi\u00f9 debole alle sollecitazioni, e per questo non possono fungere da ossa di sostegno per il peso del corpo.\nSuccessivamente, una volta raggiunto il completamento del processo, l'osso cos\u00ec formato andr\u00e0 incontro a un rimodellamento basato sull'aumento dell'attivit\u00e0 osteoclastica e la diminuzione dell'attivit\u00e0 osteoblastica, che gli conferir\u00e0 il carattere di osso maturo. Durante la fase dell'accrescimento, la crescita in dimensione dell'osso sar\u00e0 garantita da un'attivit\u00e0 osteoblastica posta lungo il limite esterno della matrice ossea. Questo permetter\u00e0 una crescita minore dell'osso membranoso, rispetto a quello cartilagineo, che si realizzer\u00e0 pi\u00f9 lentamente. Il tessuto mesenchimale rimanente andr\u00e0 incontro a trasformazione in midollo osseo emopoietico.\nOssificazione endocondrale.\nA differenza di quella intramembranosa, l'ossificazione endocondrale permette la creazione di una struttura estremamente resistente alla compressione e quindi adatta alla funzione di sostegno dello scheletro.\nLa prima tappa del processo di ossificazione endocondrale \u00e8 l'addensamento del tessuto mesenchimale successivamente a stimoli di crescita mediati da citochine e ormoni. Vengono quindi a formarsi numerosi \"centri condrogenici\", in cui le cellule mesenchimali si differenziano in condroblasti, i precursori dei condrociti. Esattamente nello stesso modo del processo intramembranoso, intorno a questi centri avviene la formazione di un pericondrio di cellule producenti cartilagine ialina che, con il passare del tempo, cresce fino a formare un modello cartilagineo del futuro osso.\nA livello della diafisi i condroblasti, differenziatisi in condrociti, vanno incontro a ipertrofia, aumentando di dimensioni e riassorbendo la cartilagine circostante, mantenendo solo sottili trabecole. Infine i condrociti degenerano, lasciando spazi vuoti che verranno successivamente invasi da vasi sanguigni e, quindi, da cellule staminali ematopoietiche. L'invasione dei vasi sanguigni avviene in seguito al rilascio da parte dei condrociti del Fattore di crescita dell'endotelio vascolare che stimola l'angiogenesi.\nA livello diafisario le cellule contenute nel pericondrio che ne riveste la superficie acquisiscono quindi attivit\u00e0 osteoblastica trasformandolo in periostio e formando cos\u00ec il \"centro di ossificazione primario\".\nI macrofagi invadono il tessuto osseo periostale e, diventati osteoclasti, procedono nella digestione della cartilagine presente, mentre vasi sanguigni invadono il tessuto (uno di questi vasi diventer\u00e0 la arteria nutritizia epifisaria), portando con s\u00e9, verso l'interno del modello cartilagineo, gli osteoblasti presenti nel periostio.\nA livello delle metafisi viene a crearsi quindi una struttura definita \"piastra di crescita epifisaria\". La porzione diafisaria risulta costituita da osteoclasti, la cui funzione \u00e8 quella di digerire la cartilagine ialina, e da osteoblasti, la cui funzione \u00e8 quella di depositare nuovo tessuto osseo; la porzione epifisaria risulter\u00e0 costituita dal pericondrio, contenente condroblasti e condrociti, la cui funzione \u00e8 quella di continuare a produrre grandi quantit\u00e0 di cartilagine ialina.\nLa peculiarit\u00e0 di queste ossa \u00e8 la capacit\u00e0 di allungarsi per permettere la crescita dell'individuo. Ci\u00f2 avviene perch\u00e9 la produzione di cartilagine ialina da parte della porzione epifisaria dell'osso supera la capacit\u00e0 della porzione diafisaria di produrre tessuto osseo. La possibilit\u00e0 di fungere da ossa di sostegno \u00e8 data dalla forma lamellare del tessuto osseo depositato in questo modo; tale struttura lamellare garantisce un'ottima resistenza alla compressione.\nA livello del centro delle epifisi vengono a formarsi, successivamente, \"centri di ossificazione secondari\". In questi casi il processo di ossificazione non risulta ordinato come a livello metafisario, per cui l'osso assumer\u00e0 una struttura trabecolata pi\u00f9 simili a quella delle ossa formatesi tramite ossificazione intramembranosa. Questo risulta un vantaggio perch\u00e9 conferisce resistenza all'osso senza fargli raggiungere un peso eccessivo rispetto alle necessit\u00e0 di movimento dell'individuo, ma d'altro canto rende quest'area dell'osso estremamente suscettibile a fratture in corso di osteoporosi.\nMentre a livello epifisario una piccola parte di cartilagine ialina rimane per andare a costituire la cartilagine articolare, il rimanente tessuto va incontro a trasformazione in tessuto osseo.\n\u00c8 possibile suddividere istologicamente il tessuto cartilagineo presente a livello della piastra di crescita epifisiaria in sei aree a partire dal tessuto cartilagineo per arrivare al tessuto osseo:\nLa crescita dell'osso risulta essere sotto il controllo dell'ormone della crescita nel periodo che va avanti fino alla pubert\u00e0, per poi passare sotto il controllo degli ormoni sessuali nel periodo successivo\nProgressione dell'ossificazione nell'essere umano.\nQuello osseo \u00e8 l'ultimo tessuto, in ordine di tempo, a iniziare a essere prodotto durante la gestazione e il processo di ossificazione continua per circa i primi 25 anni di vita dell'individuo. La crescita dell'osso risulta essere sotto il controllo dell'ormone della crescita nel periodo che precede la pubert\u00e0, per poi passare sotto il controllo degli ormoni sessuali nel periodo successivo."}
{"id": "3782451", "revid": "110157", "url": "https://it.wikipedia.org/wiki?curid=3782451", "title": "Distretto di San Francisco del Yeso", "text": "Il distretto di San Francisco del Yeso \u00e8 un distretto del Per\u00f9 nella provincia di Luya (regione di Amazonas) con 793 abitanti al censimento 2007 dei quali 371 urbani e 422 rurali.\n\u00c8 stato istituito il 16 agosto 1920.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3782454", "revid": "767487", "url": "https://it.wikipedia.org/wiki?curid=3782454", "title": "Bora (nome)", "text": "Bora \u00e8 un nome proprio di persona turco maschile, un nome proprio di persona slavo maschile e un nome proprio di persona albanese femminile.\nOrigine e diffusione.\nI maschili e il femminile sono tre nomi completamente differenti:\nOnomastico.\nNon esistono santi o sante che portano questo nome, che quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre."}
{"id": "3782456", "revid": "45367354", "url": "https://it.wikipedia.org/wiki?curid=3782456", "title": "Biologa", "text": ""}
{"id": "3782457", "revid": "45367363", "url": "https://it.wikipedia.org/wiki?curid=3782457", "title": "Biologhe", "text": ""}
{"id": "3782465", "revid": "729019", "url": "https://it.wikipedia.org/wiki?curid=3782465", "title": "Keystone Aircraft", "text": "La Keystone Aircraft Corporation fu un'azienda pionieristica nella produzione di aerei. Ebbe sede a Bristol, Pennsylvania ma era nata come Ogdensburg Aeroway Corp nel 1920 a Ogdensburg nello stato di New York, per iniziativa di Thomas Huff e di Elliot Daland.\nIl suo nome fu cambiato dapprima in Huff-Daland Aero Corp e nel 1925 in Huff-Daland Aero Company con la sede che divent\u00f2, appunto, Bristol, in Pennsylvania.\nL'azienda si fece conoscere in un primo tempo per la produzione di aerei per uso agricolo poi per i primi bombardieri per la United States Army Air Corps. \nDal 1924 al 1925 il capo progettista fu James Smith McDonnell in seguito fondatore della McDonnell Aircraft Corporation.\nNel 1926, Huff lasci\u00f2 l'azienda che fu presto acquistata dalla Hayden, Stone &amp; Co., che aument\u00f2 il capitale fino a 1 milione di dollari dell'epoca e la ribattezz\u00f2 Keystone. \nNel 1928, la ditta si fuse con la Loening e divenne Keystone-Loening. \nNel 1929, fu acquisita dalla Curtiss-Wright e la Keystone divenne una divisione produttiva della Curtiss-Wright cessando la produzione con il proprio nome nel 1932.\nNel 1927 il tenente commodoro Noel Davis e il tenente Stanton H. Wooster morirono sul loro Keystone Pathfinder soprannominato \"American Legion\" durante un volo di prova, solo pochi giorni prima di tentare un volo transatlantico per competere per il Premio Orteig."}
{"id": "3782471", "revid": "154893", "url": "https://it.wikipedia.org/wiki?curid=3782471", "title": "Altopiano del Pradel", "text": ""}
{"id": "3782475", "revid": "106908", "url": "https://it.wikipedia.org/wiki?curid=3782475", "title": "Et\u00e0 antonina", "text": "La cosiddetta et\u00e0 antonina rappresent\u00f2, nell'ambito dell'intera storia romana, uno dei momenti migliori, forse l'ultimo, dei due \u201csecoli d'oro\u201d dell'Impero romano. Ecco come la descrive il grande storico Edward Gibbon:\nContesto storico.\nFu Adriano a scegliere come successore, adottandolo, Tito Antonino (dopo la morte prematura di Elio Cesare), il quale era stato proconsole in Asia e che ricevette poi dal senato il titolo di \"Pio\". Quando Antonino scomparve nel 161 la sua successione era gi\u00e0 stata predisposta con l'adozione del genero Marco Aurelio Antonino, gi\u00e0 indicato da Adriano stesso.\nMarco Aurelio, che era stato educato a Roma secondo una cultura raffinata e bilingue (di sua mano \u00e8 un trattato di meditazioni filosofiche in greco), volle dividere il potere col genero, di nove anni minore, Lucio Vero, gi\u00e0 adottato da Antonino Pio. Con lui instaur\u00f2 una diarchia, dividendo il potere e affidandogli il comando militare nelle campagne in Parthia e in Armenia. Nel 169 Lucio mor\u00ec e Marco Aurelio rimase l'unico sovrano. Scomparve nel 180 durante l'epidemia di peste scoppiata nel campo militare di Carnuntum, vicino all'attuale Vienna (\"Vindobona\"), durante le dure lotte contro i Quadi e i Marcomanni. Il principe-filosofo, che aveva cercato, ispirandosi ad Adriano, di presentarsi come un imperatore saggio e amante della pace, aveva paradossalmente trascorso tutti gli ultimi anni di governo in dure campagne militari, nell'affannoso compito di riportare la sicurezza nei confini dell'impero. Gli successe il figlio Commodo, che cerc\u00f2 di imporre un'autocrazia ellenizzante, venendo eliminato da una congiura di palazzo nel 192.\nNonostante le prime avvisaglie della crisi, il periodo degli Antonini venne ricordato come un'epoca aurea, di benessere e giustizia rispetto alla grave crisi dei secoli successivi.\nAccadimenti politici e militari (138-192).\nRiguardo ai principali eventi politico militari si rimanda per ogni approfondimento alla voce riguardante la dinastia degli Antonini.\nSociet\u00e0 e governo.\nRegni/popoli \"clienti\".\nI Romani intuirono che il compito di governare e di civilizzare un gran numero di genti contemporaneamente era pressoch\u00e9 impossibile, e che sarebbe risultato pi\u00f9 semplice lasciare l'organizzazione di questi piccoli regni, affidata a principi nati e cresciuti nel paese d'origine. Nacque quindi la figura dei re clienti, la cui funzione era quella di promuovere lo sviluppo politico ed economico dei loro regni, favorendone la civilizzazione e l'economia. Un \"re cliente\", riconosciuto dal Senato romano come \"amicus populi Romani\", di solito non era altro che uno strumento del controllo nelle mani dell'Impero romano. Ci\u00f2 non riguardava solo la politica estera e difensiva, dove al re cliente era affidato il compito di assumersi l'onere di garantire lungo i propri confini la sicurezza contro infiltrazioni e pericoli \"a bassa intensit\u00e0\", ma anche le questioni interne dinastiche, nell'ambito del sistema di sicurezza imperiale. Ma i Regni o i popoli \"clienti\", poco potevano fare contro i pericoli \"ad alta intensit\u00e0\" (come sostiene Edward Luttwak), come le invasioni su scala provinciale. Potevano dare il loro contributo, rallentando l'avanzata nemica con le proprie e limitate forze, almeno fino al sopraggiungere dell'alleato romano: in altre parole potevano garantire una certa \"profondit\u00e0 geografica\", ma nulla di pi\u00f9.\nVale la pena citare un passo della Historia Augusta per capire quali rapporti avesse Antonino Pio con i numerosi regni \"clienti\" del periodo\nPose infine sul trono del vicino popolo \"cliente\" dei Quadi, a nord della Pannonia superiore ed inferiore un nuovo re filo-romano, dopo una nuova serie di campagne militari condotte da un certo Tito Aterio Nepote, il quale ottenne gli \"ornamenta triumphalia\" per questi nuovi successi, tanto che attorno al 142, fu emessa una nuova moneta che celebrava \"Rex Quadi datus\".\nTra il 162 ed il 166, Lucio Vero fu cos\u00ec costretto dal fratello, Marco Aurelio, a condurre una nuova campagna in Oriente contro i Parti, che l'anno precedente avevano attaccato i territori romani di Cappadocia e Siria ed avevano occupato il regno \"cliente\" d'Armenia. Il nuovo imperatore lasci\u00f2 che fossero i suoi stessi generali ad occuparsene, tra cui lo stesso Avidio Cassio. Le armate romane, come cinquant'anni prima quelle di Traiano, riuscirono anche questa volta ad occupare i territori armeni e della Mesopotamia, fino alla capitale dei Parti, Ctesifonte. La peste scoppiata durante l'ultimo anno di campagna, nel 166, costrinse per\u00f2 i Romani a ritirarsi dai territori appena conquistati (forse non dall'Armenia e Mesopotamia settentrionale), portando questa terribile malattia all'interno dei suoi stessi confini, e flagellandone la sua popolazione per oltre un ventennio.\nNel 166/167, avvenne il primo scontro lungo le frontiere della Pannonia, ad opera di poche bande di predoni longobardi e osii, che, grazie al pronto intervento delle truppe di confine, furono prontamente respinte. La pace stipulata con le limitrofe popolazioni germaniche a nord del Danubio fu gestita direttamente dagli stessi imperatori, Marco Aurelio e Lucio Vero, ormai diffidenti nei confronti dei barbari aggressori e recatisi per questi motivi fino nella lontana \"Carnuntum\" (nel 168). La morte prematura del fratello Lucio (nel 169 poco distante da Aquileia), ed il venir meno ai patti da parte dei barbari (molti dei quali erano stati \"clienti\" fin dall'epoca di Tiberio), port\u00f2 una massa mai vista prima d'allora, a riversarsi in modo devastante nell'Italia settentrionale fin sotto le mura di Aquileia, il cuore della \"Venetia\". Enorme fu l'impressione provocata: era dai tempi di Mario che una popolazione barbarica non assediava dei centri del nord Italia.\nSi racconta che Marco Aurelio combatt\u00e9 una lunga ed estenuante guerra contro le popolazioni barbariche, prima respingendole e \"ripulendo\" i territori della Gallia cisalpina, Norico e Rezia (170-171), poi contrattaccando con una massiccia offensiva in territorio germanico, che richiese diversi anni di scontri, fino al 175. La pestilenza aveva per\u00f2 minato pesantemente i ranghi delle unit\u00e0 militari esistenti, tanto che nel 169 si rese necessario reclutare il doppio degli uomini che di solito venivano arruolati ogni anno. Oltre a completare le file delle legioni esistenti ed a reclutarne di nuove (II e III Italica), vennero arruolate delle nuove unit\u00e0 ausiliarie. Anche gli schiavi furono accettati come volontari per il servizio militare, ottenendo in cambio l'affrancamento al termine della leva. I gladiatori vennero inseriti in speciali unit\u00e0. Anche i banditi della Dalmazia e della Dardania furono accorpati in nuove unit\u00e0.\nLa \"Historia Augusta\" racconta che Marco Aurelio avrebbe desiderato fare dei territori degli ex-popoli \"clienti\" di Quadi e Marcomanni la provincia di \"Marcomannia\" e degli Iazigi, quella di \"Sarmatia\", e ci sarebbe riuscito se Avidio Cassio non si fosse ribellato. Sappiamo anche che alcuni contingenti di cavalleria (\"equites\") di Naristi furono inviati in Oriente, in seguito alla rivolta di Avidio Cassio, sotto il comando di Valerio Massimiano (\"praepositus\"), come testimoniato dal testo di un'iscrizione (\"praeposito equitibus gentium Marcomannorum Naristarum Quadorum ad vindictam Orientalis motus pergentium\"). Era il ritorno alla vecchia strategia di difesa \u201cavanzata\u201d, in territorio nemico.\nQuesti avvenimenti costrinsero lo stesso imperatore a risiedere per numerosi anni lungo il fronte pannonico, senza mai far ritorno a Roma. La tregua apparentemente sottoscritta con queste popolazioni, in particolare Marcomanni, Quadi e Iazigi, dur\u00f2 per\u00f2 solo un paio d'anni. Alla fine del 178 l'imperatore Marco Aurelio fu costretto a fare ritorno nel \"castrum\" di \"Brigetio\" da dove, nella successiva primavera del 179, fu condotta l'ultima campagna. La morte dell'imperatore romano nel 180 pose presto fine ai piani espansionistici romani e determin\u00f2 l'abbandono dei territori occupati della Marcomannia e la stipula di nuovi trattati con le popolazioni \"clienti\" a nord-est del medio Danubio.\nInsediamento di barbari nelle province.\nA partire da Marco Aurelio torniameo ad assistere a nuovi insediamenti di popolazioni barbare (in questo caso Germani e Sarmati) in territori imperiali, che risultavano cos\u00ec essere accolte o deportate, sulla base degli accordi stipilati con il governo romano. Le cause o i motivi che determinarono questa ammissione nei territori provinciali possono essere principalmente di due tipi: una richiesta esterna di queste popolazioni, di poter \"entrare\" a far parte dell'Impero romano, a causa delle spinte che queste subivano da parte di altre popolazioni pi\u00f9 settentrionali (Goti \"in primis\") e che li avevano costretti a riversarsi in massa contro le frontiere imperiali; la possibilit\u00e0 di ri-popolare vaste aree imperiali, che a causa della terribile pestilenza di quegli anni (166-180) ne avevano decimato la popolazione, riducendo di conseguenza la manodopera contadina.\nAncora Dione racconta che, dopo i primi anni di guerra, molti popoli inviarono ambasciatori per chiedere la pace. Alcuni di loro ricevettero terre nella province di Dacia, Pannonia, Mesia, Germanie e nella stessa Italia. Questi ultimi, una volta stabiliti a Ravenna, si rivoltarono e presero possesso della citt\u00e0. Per questo motivo Marco Aurelio non concesse pi\u00f9 a nessun barbaro di essere deportato sul suolo italico. Attorno poi al 173 fu la volta della popolazione dei Naristi a chiedere di essere accolta all'interno dei confini imperiali:\nPoi nel 180 al termine della prima campagna militare di Commodo, dopo la scomparsa del padre, Marco Aurelio:\nReligione.\nNella religione romana, la \"Felicitas\" era una divinit\u00e0 dell'abbondanza, della ricchezza e del successo e presiedeva alla buona sorte; la \"Providentia\" era la divinit\u00e0 che sapeva prevedere e provvedere. Il significato che acquista nella monetazione commodiana era di augurio al nuovo imperatore perch\u00e9 fosse in grado di garantire e fornire adeguati benefici per il futuro al \"Populus Romanus\" intero, secondo quanto gli aveva insegnato il padre, Marco, l'Imperatore \"filosofo\".\nMarco Aurelio celebr\u00f2 anche la \"Religio Augusti\", il cui significato \u00e8 legato al verbo latino religare ( \"legare\"). La \"religio\" romana rappresentava, quindi, un legame tra la divinit\u00e0 e i mortali, dove vi era grande rispetto o soggezione (superstizione) da parte dell'Uomo verso il divino. I Romani onoravano cos\u00ec questi legami attraverso le osservanze religiose, nel tentativo di mantenere una pax deorum ( \"la pace degli d\u00e8i\"). Secondo i Romani la religio era considerata come una parte necessaria della vita, il modo per mantenere l'ordine e la normalit\u00e0 nella comunit\u00e0, o in misura maggiore, nel mondo. La motivazione alla base di queste osservanze si basava sull'appagamento degli dei e l'aspettativa di premi. Per garantire una vittoria si fa la promessa di un tempio a una divinit\u00e0, o nella speranza di alleviare le difficolt\u00e0, i membri della comunit\u00e0 fanno sacrifici.\nCristianesimo e persecuzioni.\nIntorno al 155, sotto Antonino Pio, mor\u00ec martire il vescovo di Smirne Policarpo, come narrato in Atti ritenuti attendibili. Molti disordini si verificarono anche sotto il regno di Marco Aurelio, segnato da epidemie, carestie e invasioni. Pi\u00f9 volte le folle diedero la caccia ai cristiani, ritenuti responsabili della collera degli d\u00e8i, e i martiri furono numerosi (Eusebio ricorda tra gli altri l'apologista Giustino). A questo periodo risale anche un'invettiva di Marco Cornelio Frontone che, per aizzare la popolazione contro i seguaci della nuova religione, li accusa di infanticidio, suscitando violente reazioni anticristiane in Asia e nelle Gallie.\nNel V libro della sua \"Storia Ecclesiastica\" Eusebio di Cesarea riporta i brani principali della \"Lettera delle chiese di Vienne e di Lione alle chiese dell'Asia e della Frigia\": in essa sono documentate le vessazioni nei confronti di una cinquantina di cristiani, per lo pi\u00f9 stranieri, e le loro esecuzioni capitali avvenute a Lione nell'anno 177. Di questi cristiani, torturati e gettati in carcere, molti morirono per soffocamento. La folla, gi\u00e0 pervasa di xenofobia ed aizzata da false accuse (di cannibalismo e rapporti incestuosi) diffuse sul conto dei cristiani, infier\u00ec su di loro senza pi\u00f9 alcun riguardo per l'et\u00e0 o per il sesso dei condannati: il vescovo ultranovantenne Potino, linciato dalla folla, spir\u00f2 in carcere; il quindicenne Pontico e la schiava Blandina, dopo essere stati costretti per giorni ad assistere all'esecuzione degli altri, furono essi stessi torturati e uccisi.\nIntorno al 178-180 il filosofo platonico Celso scrisse contro la religione cristiana e in difesa di quella tradizionale il \"Logos arethes\" (\"Discorso della verit\u00e0\"), che conosciamo solo dalla confutazione polemica che ne fece il teologo cristiano Origene, con la sua opera del 248, intitolata, appunto, \"Contra Celsum\" (\"Contro Celso\"). \u00c8 della stessa opera un interessante passo in cui l'autore ridimensiona drasticamente il numero dei martiri, gonfiato a sproposito dall'apologetica cristiana.\nMarcia, liberta imperiale e amante dell'imperatore Commodo fu invece di simpatie cristiane; sembra infatti sia stata lei ad intercedere per la liberazione di papa Callisto I dalla condanna alle miniere (\"Damnatio ad metalla\") in Sardegna. Risale al 180, sotto il regno di Commodo, l'episodio dei dodici martiri scillitani, ricordato nel pi\u00f9 antico degli Atti dei Martiri.\nDiritto, usi e costumi.\nNell'amministrazione generale dell'impero, e particolarmente in campo legale, Antonino Pio segu\u00ec nelle grandi linee gli indirizzi di Adriano bench\u00e9 per quanto concerne questo aspetto l'Historia Augusta esordisca cos\u00ec: \"Notevole fu l'impronta da lui lasciata nel campo del diritto tramite i giureconsulti Vindio Vero, Salvio Valente, Volusio Meciano, Vepio Marcello e Diaboleno\". Sotto il suo regno giunse a conclusione e ci fu il riconoscimento giuridico formale della distinzione tra le classi superiori (\"honestiores\") e le altre (\"humiliores\"), distinzione espressa nelle diverse pene cui le classi erano soggette. Si nota la tendenza a sottoporre i ceti pi\u00f9 umili della societ\u00e0, siano pure cittadini romani, a pene generalmente riservate in et\u00e0 repubblicana agli schiavi. Che Antonino abbia autorizzato un ulteriore sviluppo di questo sistema \u00e8 chiaro. Baster\u00e0 citare il seguente passo del Digesto tratto da un frammento del giurista Domizio Ulpiano:\nSempre in campo giuridico \u00e8 interessante una norma che migliorava la condizione degli schiavi anche se egli sottolinea che \"il potere dei padroni sugli schiavi deve restare intatto e nessuno deve vedere diminuiti i propri diritti\" (Digesta I, VI, 2).\nAncora interessanti sono le notizie, riportate dalla Historia Augusta (Vita di Antonino Pio, V e VI), che egli rinnov\u00f2 l'incarico anche per sei o nove anni ai governatori delle province pi\u00f9 capaci e che prestava particolare attenzione ai reclami giuridici verso i suoi procuratori del fisco nelle province.\nIl successore Marco Aurelio si occup\u00f2 con costanza della Giustizia, partecipando direttamente a procedimenti giudiziari. Egli istitu\u00ec l'anagrafe: ogni cittadino romano aveva l'obbligo di registrare i propri figli entro trenta giorni dalla loro nascita; colp\u00ec l'usura, regolarizz\u00f2 le vendite pubbliche e distrusse tutti i libelli diffamatori che circolavano su molte persone. Proib\u00ec i processi pubblici prima di aver raccolto prove certe, garant\u00ec ai senatori l'antica immunit\u00e0 dalle condanne capitali, a meno che ci fossero prove certe e una condanna ufficiale. Tra le altre leggi proib\u00ec la tortura per i cittadini eminenti, prima e dopo la condanna, poi per tutti i cittadini liberi, come era stato in epoca repubblicana. Rest\u00f2 valida per gli schiavi, ma solo se non si trovavano altre prove, ma venne proibito di vendere uno schiavo per i combattimenti contro le belve. Nei processi che egli presiedette, anche quando doveva emettere una condanna secondo le leggi, cerc\u00f2 sempre la massima giustizia ed equit\u00e0 per tutti. Marco e Lucio stabilirono ad esempio la non punibilit\u00e0 di un figlio che avesse ucciso un genitore in un momento di follia, e per estensione, un primo concetto di infermit\u00e0 mentale.\nCome molti imperatori, Marco trascorse la maggior parte del suo tempo ad affrontare questioni di diritto come petizioni e controversie, prendendosi molta cura nella teoria e nella pratica della legislazione. Giuristi professionali lo definirono \"\"uno dei pi\u00f9 abili imperatori nel legiferare\" e \"uno dei pi\u00f9 prudenti e coscienziosi\"\". Egli mostr\u00f2 uno spiccato interesse in tre aree del diritto: l'affrancamento degli schiavi, la tutela degli orfani e dei minori, e la scelta dei consiglieri cittadini (\"decuriones\"). Rivalut\u00f2 la moneta da lui prima svalutata. Tuttavia, due anni dopo la rivalutazione, ritorn\u00f2 ai valori precedenti a causa della grave crisi militare delle guerre marcomanniche che affrontava l'impero.\nEsercito.\nAntonino Pio ordin\u00f2 la costruzione di un nuovo vallo in Britannia, pi\u00f9 a nord del precedente vallo di Adriano. Era lungo 59\u00a0km e posto tra gli estuari dei fiumi Bodotria-Forth e del Clota-Clyde. Attu\u00f2 poi la definitiva sistemazione del limes germanico-retico, ora munendolo di un muro, torri di controllo e forti per le unit\u00e0 ausiliarie, regolando poi alcuni conflitti con Germani e Daci liberi. Il suo regno rappresent\u00f2 pi\u00f9 che altro un rafforzamento di tutti i confini imperiali, tralasciando per\u00f2 ci\u00f2 che il futuro avrebbe riservato poi, dopo la sua morte (nel 161), con le guerre sia in Oriente (161-166), sia in Occidente.\n\u00c8 certo che la sua inerzia nel rifiutare soluzioni militari offensive, ad Oriente contro i Parti e ad Occidente contro Germani e Sarmati, a sud contro i Mauri, causarono al suo successore, Marco Aurelio, un ventennio di grandissima crisi. \nSecondo due recenti studi (Spaul 2000 e Holder 2003), durante il principato di Antonino Pio, il numero delle truppe ausiliarie totali dell'Impero romano ammontavano a circa 200.000 unit\u00e0. Ci sono infatti alcune discrepanze nelle loro analisi:\nLa differenza di 40 unit\u00e0 e circa 40.000 effettivi \u00e8 dovuta principalmente a: \nTra il 163 ed il 166 Lucio Vero fu costretto dal fratello, Marco Aurelio a condurre una nuova campagna in Oriente contro i Parti, che l'anno precedente avevano attaccato i territori romani di Cappadocia e Siria ed avevano distrutto un'intera legione (la IX \"Hispana\"). Il nuovo imperatore lasci\u00f2 che fossero i suoi stessi generali ad occuparsene, tra cui lo stesso Avidio Cassio (che riusc\u00ec ad usurpare il trono imperiale, anche se solo per pochi mesi, dieci anni pi\u00f9 tardi nel 175). Le armate romane, come cinquant'anni prima quelle di Traiano, riuscirono anche questa volta ad occupare i territori fino alla capitale dei Parti, Ctesifonte. La peste scoppiata durante l'ultimo anno di campagna, nel 166, costrinse i Romani a ritirarsi da parte dei territori appena conquistati, portando questa terribile malattia all'interno dei suoi stessi confini, e flagellandone la sua popolazione per oltre un ventennio. Sembra, infatti, che queste campagne abbiano portato all'occupazione permanente dei territori ad est dell'Eufrate e la creazione delle province di Mesopotamia e Armenia da parte dei Romani, difesa anche in fasi successive durante l'intero III secolo (da Settimio Severo a Diocleziano-Galerio).\nAppena terminata questa fase offensiva in Oriente, l'impero romano dovette affrontare una crisi ben pi\u00f9 grave in Occidente. L'imperatore Marco Aurelio e suo figlio Commodo, furono costretti a combattere contro le popolazioni germaniche e sarmatiche a nord del Danubio dal 166/167 al 188. \u00c8 probabile che Marco Aurelio avesse in progetto fin dagli inizi del suo regno l'occupazione permanente dei territori a nord del medio Danubio. Non a caso form\u00f2 attorno al 165-166 due nuove legioni: si trattava della II e III \"Italica\". E se alla fine sia i le popolazioni germaniche, sia quelle sarmatiche furono battute, dopo la morte dell'imperatore filosofo, il figlio Commodo disattese alle aspettative paterne e rinunci\u00f2 a dare loro il colpo di grazia, evitando di fare di questi territori due nuove province a nord del medio corso del Danubio: la \"Marcomannia\" e la \"Sarmatia\".\nNotevole fu l'utilizzo di \"vexillationes\" legionarie durante le guerre marcomanniche, al fine di comporre un esercito di invasione e poi di occupazione della neo-provincia di \"Marcomannia\", come testimoniano numerose iscrizioni, tra cui quella rinvenuta a \"Leugaricio\" delle legioni I \"Adiutrix\" e II \"Adiutrix\".\nSappiamo che alla morte di Marco Aurelio c'erano 30 legioni, cos\u00ec come \u00e8 evidenziato qui sotto nella tabella riassuntiva sulla loro dislocazione (nel 180):\nNonostante tutti i difetti che gli sono stati attribuiti, Commodo seppe condurre una politica militare efficace, senza dubbio in parte grazie alle personalit\u00e0 di cui si circond\u00f2: furono apprestate postazioni di osservazione (burgi) e insediate guarnigioni (praesidia) dal Danubio fino all'Aures; l'intera frontiera, infatti, soprattutto renana e danubiana fu rafforzata con nuove postazioni o costruzioni fortificate; ci\u00f2 avvenne anche in Britannia, in Mauretania e Numidia. Le strade militari di questi settori furono riparate con grande cura.\nEconomia.\nAntonino Pio fece dono al popolo ed all'esercito di una somma a noi sconosciuta, oltre a donare alimenti ai fanciulli pi\u00f9 bisognosi, per onorare la moglie Faustina maggiore. E durante un successivo \"congiarium\" (nel 145), furono donati a ciascun abitante di Roma 100 denari (pari a 400 sesterzi), per celebrare il matrimonio tra la figlia Annia Faustina ed il futuro erede al principato, Marco Aurelio. Si racconta che alla morte della moglie Faustina, Antonino la divinizz\u00f2 e le intitol\u00f2 un nuovo \"alimenta\", il \"Puellae Faustinae\", e un tempio nel Foro Romano, diventato dopo la morte dello stesso nel 161, il tempio di Antonino e Faustina.\nL'Imperatore Marco Aurelio don\u00f2 un \"congiarium\" al popolo, quando diede al figlio Commodo la \"toga virile\" nel 175. Due anni pi\u00f9 tardi nel 177, quando associ\u00f2 al trono il figlio, attribuendogli la \"tribunicia potestas\", organizz\u00f2 un nuovo \"congiarium\" con spettacoli gladiatori. Il figlio Commodo distribu\u00ec un nuovo \"congiarium\" al popolo di ben 725 denarii durante il suo regno (180-192).\nMarco, appena salito al trono nel 161 fu costretto a ridurre il titolo d'argento del denario dall'83,5% al 79% (percentuale di purezza). Pochi anni pi\u00f9 tardi, nel 168, rivalut\u00f2 il denario, incrementando il suo titolo dal 79% all'82% \u2014 passando da 2.57\u00a0grammi a 2.67\u00a0grammi. Ma due anni pi\u00f9 tardi fu costretto di nuovo a tornare al precedente titolo a causa della guerra germanica e della conseguente crisi militare lungo le frontiere settentrionali.\nCultura.\nNonostante le prime avvisaglie della crisi, il periodo degli Antonini venne ricordato come un'epoca aurea di estremo benessere e giustizia rispetto alla grave crisi dei secoli successivi. La pace, che aveva regnato fino al principato di Marco Aurelio, fu per\u00f2 interrotta dallo scoppio di due grandi guerre: la prima lungo il fronte orientale contro i Parti, che port\u00f2 una devastante pestilenza che decim\u00f2 l'intera popolazione dell'Impero romano; la seconda lungo il fronte settentrionale contro le popolazioni germano-sarmatiche, e che rappresent\u00f2 il preludio alle grandi invasioni successive.\nLa mentalit\u00e0 nell'epoca antoniniana pu\u00f2 essere esemplificata nel confronto delle posizioni filosofiche tra Marco Aurelio stesso e il suo maestro Frontone. Il primo rappresentava il sentimento etico degli ultimi stoici, venato da un amaro pessimismo e portato a idealizzare il distacco dalla vita. Frontone invece era il tipico personaggio permeato ormai da una cultura vacua e superficiale, dedito a dissertazioni virtuosistiche in lode delle mosche o del fumo, ignorando le nubi che si addensavano all'orizzonte.\nEntrambi gli atteggiamenti per\u00f2, per quanto diversi, rappresentavano un modello di evasione dalla realt\u00e0 (moralistico il primo, intellettualistico il secondo), che di l\u00ec a poco, durante lo sfacelo economico e politico dell'impero, sfociarono nell'irrazionalismo, opposto l'umanesimo classico.\nLetteratura latina e greca.\nGli imperatori del periodo risultarono estremamente tolleranti verso le arti e le forme letterarie, preoccupati soprattutto del bene pubblico. Al dominio di Roma sulle province, si sostitu\u00ec un processo di parificazione delle province con l'Italia grazie al processo di romanizzazione avviato ormai da alcuni secoli.\nIl potere centrale aveva poi, permesso una certa autonomia culturale sia ai centri in Occidente sia a quelli in Oriente. Gli stessi imperatori, come Adriano e Marco Aurelio, furono essi stessi dei raffinati letterati, che favorirono il diffondersi sia della letteratura latina sia il fiorire di quella greca, senza esercitare una tuttela oppressiva. La cultura, tuttavia, risulta con scarso valore spirituale, volta soprattutto all'erudizione pedante, all'imitazione degli antichi (in particolare dei \"poetae novi\"), cio\u00e8 al purismo arcaicizzante ed alla ricerca del formalismo retorico. L'elemento irrazionale irromper\u00e0 nella vita culturale dell'Impero, per la crescente diffusione dei culti mistici e misterici, e trover\u00e0 quale unico genio del periodo, riguardo alla letteratura latina, Apuleio ed il suo simbolismo magico.\nLa lingua e la cultura greca trovarono poi sotto Adriano condizioni di particolare favore, grazie ai viaggi ad Atene che lo stesso imperatore aveva compiuto durante il suo regno. Egli infatti si circond\u00f2 di letterati greci, e nella sua grandiosa villa fatta costruire a Tivoli volle riprodurre le principali opere d'arte ed edifici greci. Lo stesso Marco Aurelio scrisse i suoi \"Colloqui con s\u00e9 stesso\" in greco.\nUrbanistica di Roma.\nAd Adriano e Antonino Pio si deve il picco dell'attivit\u00e0 edilizia. Agli Antonini si deve la costruzione del tempio di Antonino e Faustina nel Foro Romano, la Colonna antonina, dedicata a Antonino Pio e Faustina. Ma ancora pi\u00f9 importante fu la costruzione di interi quartieri con \"insulae\" a pi\u00f9 piani, come nella VII regione ad est della Via Lata: l'idea dell'aspetto di queste zone si pu\u00f2 avere dagli scavi di Ostia antica, presso l'antico porto di Roma.\nDopo l'incendio del 191, sotto Commodo, inizi\u00f2 una nuova fase di lavori, curati dalla dinastia dei Severi: fu ricostruito il Tempio della Pace, gli Horrea Piperiana, il Portico di Ottavia; si aggiunse un'ala al palazzo imperiale sul Palatino\nArchitettura di Roma antica da Antonino Pio a Commodo.\nSotto la dinastia degli Antonini, la produzione artistica ufficiale continu\u00f2 nel solco del classicismo adrianea, con alcune tendenze che si svilupparono ulteriormente. Il gusto per il contrasto tra superfici lisce e mosse (come nel ritratto di Adriano), trasposto su una composizione d'insieme produsse il rilievo estremamente originale della \"decursio\" nella base della colonna Antonina. Conseguenza fu anche l'accentuazione del chiaroscuro.\nAntonino Pio eresse, prima in ricordo della moglie Faustina maggiore (morta nel 141), un tempio a lei dedicato nel Foro romano (oggi Chiesa di San Lorenzo in Miranda), e poi in onore del suo predecessore, l'imperatore Adriano (divinizzato dopo la sua morte), un tempio allo stesso dedicato nel 145, oggi in piazza di Pietra, nell'antica regione del Campo Marzio. Nel 147 questo imperatore provvedette alla costruzione di un nuovo ponte sul Tevere (o forse alla ristrutturazione del precedente ponte di Agrippa), prendendo probabilmente i nomi di ponte Aurelio (\"pons Aurelius\") o ponte di Antonino (\"pons Antonini\"), riportati da fonti tarde.\nNel 161-162 i figli dell'Imperatore appena defunto, Antonino Pio, dedicarono al padre adottivo una colonna onoraria a lui dedicata ed alla moglie Faustina maggiore. Marco Aurelio e Lucio Vero scelsero come zona quella dove si era svolto l'\"Ustrinum Antoninorum\", cio\u00e8 la cremazione del corpo dell'imperatore. La colonna era fatta di granito rosso egiziano, non possedeva decorazioni sulla superficie del fusto e misurava 14.75\u00a0m in altezza. Alla sua sommit\u00e0 era posta una statua di Antonino Pio, come mostrato in una moneta con l'effigie dell'imperatore.\nA Marco Aurelio (o al figlio Commodo), si deve invece la costruzione della omonima Colonna, monumento eretto tra il 176 e il 192 per celebrare (forse solo dopo la morte di Marco), le vittorie ottenute su Germani e Sarmati stanziati a nord del medio corso del Danubio durante le guerre marcomanniche. La colonna, che era alta 29,617 metri (pari a 100 piedi romani; 42 metri se si considera anche la base), \u00e8 ancora nella sua collocazione originale davanti a Palazzo Chigi. Si ispirava alla \"gemella\" Colonna Traiana. Il fregio scultoreo che si arrotola a spirale intorno al fusto, se fosse svolto, supererebbe i 110 metri in lunghezza. Questa Colonna, sebbene ispirata a quella Traiana, presenta molte novit\u00e0: scene pi\u00f9 affollate, figure pi\u00f9 scavate, con un chiaroscuro pi\u00f9 netto e, soprattutto, la comparsa di elementi irrazionali (\"Miracolo della pioggia\", \"Miracolo del fulmine\"), prima avvisaglia di una societ\u00e0 ormai in cerca di evasione da una realt\u00e0 difficile, che di l\u00ec a poco, durante il successivo sfacelo economico e politico dell'impero, sarebbe sfociata nell'irrazionalismo anti-classico.\nSempre a Marco Aurelio sarebbe da attribuire la costruzione di un arco trionfale allo stesso dedicato, sulla base di un ciclo di dodici rilievi (otto reimpiegati sull'arco di Costantino, tre conservati nel Palazzo dei Conservatori dei Musei Capitolini ed un ultimo, scomparso, di cui resta un frammento oggi a Copenaghen). I rilievi, scolpiti in due riprese, nel 173 e nel 176 furono attribuiti ad un \"arcus aureus\" o \"arcus Panis Aurei in Capitolio\" citato dalle fonti medioevali e che sorgeva sulle pendici del Campidoglio, all'incrocio tra la \"via Lata\" e il \"clivus Argentarius\", non lontano dalla chiesa dei Santi Luca e Martina, dove i tre rilievi dei Musei Capitolini erano riutilizzati. Un altro possibile sito dove potrebbe essere sorto quest'arco \u00e8 nei pressi della colonna di Marco Aurelio quale entrata monumentale al porticato circostante il monumento \"colchide\" e ad un tempio dedicato allo stesso imperatore ed alla moglie Faustina minore. In ogni caso il soggetto dei 12 pannelli erano le imprese militari di Marco Aurelio durante le guerre marcomanniche.\nSotto Commodo si assistette a una svolta artistica, legata alla scultura. Nelle opere ufficiali, dal punto di vista formale si ottenne una dimensione spaziale pienamente compiuta, con figure ben collocate nello spazio tra le quali sembra \"circolare l'atmosfera\" (come negli otto rilievi riciclati poi nell'Arco di Costantino). Dal punto di vista del contenuto si assiste alla comparsa di sfumature simbolico-religiosi nella figura del sovrano e alla rappresentazione di fatti irrazionali.\nArte.\nLa svolta dell'et\u00e0 di Commodo \u00e8 essenzialmente legata alla scultura. Nelle opere ufficiali, dal punto di vista formale, si riusc\u00ec ad ottenere una dimensione spaziale pienamente compiuta, con figure ben collocate nello spazio tra le quali sembra \"circolare l'atmosfera\". Dal punto di vista del contenuto si assiste alla comparsa di sfumature simbolico-religiosi nella figura del sovrano e alla rappresentazione di fatti irrazionali. Questa tendenza, che porter\u00e0 nel giro di un secolo a una vera e propria rottura nel modo di fare arte, coincise con la prima profonda crisi delle strutture sociali e politiche dell'Impero, accompagnata alla perdita dello spirito razionale e scientifico ereditato dalla cultura greca.\nLa tendenza ad evidenziare il chiaroscuro si manifest\u00f2 via via sempre pi\u00f9 spiccatamente, con solchi profondi che scavano i contorni delle figure, oppure nelle barbe e capigliature, che sono ormai definite non pi\u00f9 come masse disegnate dal rilievo, ma scavate creando effetti coloristici tra ombre e zone in luce. Da un rilievo \"tattile\" si inizi\u00f2 a proporre effetti illusionistici, arrivando a usare il rilievo negativo per scavare le ombre, piuttosto che creare un volume dove queste appaiano naturalmente. L'effetti illusione ottica, che si valuta meglio da lontano, dava ai bassorilievi una certa fissit\u00e0 e rigidit\u00e0 di forme, poich\u00e9 il chiaroscuro non variava pi\u00f9 secondo l'intensit\u00e0 e lo spostamento della fonte luminosa, differenza dei rilievi del tutto plastici che creano ombre reali e perci\u00f2 variabili.\nSotto Commodo furono realizzati alcuni monumenti celebrativi del padre Marco Aurelio, tra i quali spiccano gli undici rilievi storici, otto sull'Arco di Costantino e tre al palazzo dei Conservatori, e la colonna Aureliana. Molto famosa, ma pi\u00f9 tradizionale, \u00e8 invece la statua equestre di Marco Aurelio, modello delle statue equestri rinascimentali e uno dei pochi monumenti di Roma antica rimasti sempre visibili fino ai nostri tempi.\nMolto si \u00e8 discusso se queste novit\u00e0 di contenuto si fossero originate a Roma o altrove. Se ne trova eco nelle scuole speculative filosofico-religiose fiorite in quell'epoca nelle province orientali, da Efeso a Alessandria d'Egitto, che sicuramente trovarono campo fecondo a Roma, dove d'altronde esisteva da secoli la tradizione artistica plebea, dove le convenzioni naturalistiche classico-ellenistiche avevano gi\u00e0 da tempo lasciato il posto a convenzioni e semplificazioni espressive (esaltazione del committente, segni simbolici, ecc.).\nArte provinciale.\nDurante l'et\u00e0 degli Antonini le province orientali si dimostrarono particolarmente fiorenti dal punto di vista artistico e culturale, diventando anche centri di irradiazione grazie all'esportazione di opere. La ricchezza dei loro commerci, che travalic\u00f2 anche i confini del bacino del Mediterraneo grazie alla scoperta dei venti e delle correnti stagionali nell'Oceano Indiano (i monsoni), \u00e8 dimostrata per esempio dai vetri alessandrini ritrovati fino in Afghanistan (a Begram). Un importante esempio di scultura asiana importata in Italia \u00e8 il sarcofago di Melfi, datato al 169, che mostra elementi ellenistici adattati al gusto pittorico degli elementi ornamentali.\nAlcune novit\u00e0 della successiva svolta artistica nell'et\u00e0 di Commodo hanno come modello immediatamente precedente alcune opere ad Efeso. Qui, fin dall'epoca adrianea, le decorazioni architettoniche di alcuni edifici (Biblioteca di Celso, monumento alle vittorie di Marco e Lucio Vero, ecc.) presentano le novit\u00e0, compositive, spaziali e tecniche che a Roma giungeranno solo alcuni decenni dopo.\nNel grande monumento a Marco e Lucio Vero in particolare (conservato al Kunsthistorisches Museum di Vienna), si nota la mano di una notevole personalit\u00e0 artistica. In alcune lastre si trovano soluzione tematiche e compositive nuove, come pose originali delle figure, uso del trapano corrente in solchi che accentuano alcuni contorni, composizioni di figure poste obliquamente verso il fondo (per aumentare il senso di spazio), ecc.\nAlla scarsit\u00e0 di pitture riferibili a questo periodo in area italica fa da compensazione la straordinaria produzione di ritratti del Fayyum, conservati grazie alle eccezionali condizioni atmosferiche dell'Egitto. Si trattava di ritratti eseguiti dipinti per privati quando erano ancora in vita e conservati in casa; dopo la morte venivano applicati sulle bende della mummia, con piccoli adattamenti. In queste opere, che dovevano essere comuni in tutto l'impero, si rileva come la tradizione ellenistica continuasse immutata nelle asiane zone dove aveva avuto origine.\nAltra opera emblematica del periodo \u00e8 la tomba dei tre Fratelli, a Palmyra, una citt\u00e0 libera associata a Roma fino al tempo di Settimio Severo. La tomba risale a circa il 140 e si tratta di un'architettura a forma di \"iwan\" persiano (sala chiusa su tre lati da pareti, con volta a botte e il quarto lato aperto con un arco) con pitture di Vittorie in piedi su globi, con le mani alzate che reggono clipei con ritratti in stile ellenistico-romano, non molto difformi da quelli del Fayyum. Sempre a Palmyra \u00e8 importante il santuario di Bel, iniziato da maestranze greche sotto Tiberio, la via colonnata, del 120-150, adorna di statue bronzee e, dal 220 circa, di una grandioso arco iniziale.\nSempre all'et\u00e0 antonina risale anche la porta cittadina onoraria di Anazarbos (oggi Anavarza), in Cilicia."}
{"id": "3782479", "revid": "47767", "url": "https://it.wikipedia.org/wiki?curid=3782479", "title": "Mortimer (nome)", "text": "Origine e diffusione.\nRiprende il cognome inglese \"Mortimer\"; esso \u00e8 derivato a sua volta da un toponimo, quello del villaggio di Mortemer, in Normandia, che in francese antico vuol dire \"acque immobili\", \"acque tranquille\". Il cognome venne portato dai membri di una casata nobiliare normanna, i Mortimer, che giunsero in Inghilterra al seguito di Guglielmo il Conquistatore\nEntrambi i suoi diminutivi sono condivisi col nome Morton.\nOnomastico.\nNon esistono santi che portano questo nome, quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre."}
{"id": "3782480", "revid": "1728", "url": "https://it.wikipedia.org/wiki?curid=3782480", "title": "Museo Bottacin", "text": ""}
{"id": "3782483", "revid": "767487", "url": "https://it.wikipedia.org/wiki?curid=3782483", "title": "Petros Ravous\u012bs", "text": ""}
{"id": "3782486", "revid": "287204", "url": "https://it.wikipedia.org/wiki?curid=3782486", "title": "Petros Ravousis", "text": ""}
{"id": "3782492", "revid": "47767", "url": "https://it.wikipedia.org/wiki?curid=3782492", "title": "Marcelo", "text": ""}
{"id": "3782494", "revid": "47767", "url": "https://it.wikipedia.org/wiki?curid=3782494", "title": "L\u00facio", "text": ""}
{"id": "3782497", "revid": "110157", "url": "https://it.wikipedia.org/wiki?curid=3782497", "title": "Distretto di San Jer\u00f3nimo (Amazonas)", "text": "Il distretto di San Jer\u00f3nimo \u00e8 un distretto del Per\u00f9 nella provincia di Luya (regione di Amazonas) con 947 abitanti al censimento 2007 dei quali 365 urbani e 582 rurali.\n\u00c8 stato istituito il 5 febbraio 1861.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3782499", "revid": "92046", "url": "https://it.wikipedia.org/wiki?curid=3782499", "title": "Danilo de Oliveira", "text": ""}
{"id": "3782500", "revid": "767487", "url": "https://it.wikipedia.org/wiki?curid=3782500", "title": "Inside The Smiths", "text": "Inside The Smiths \u00e8 un documentario televisivo sulla band inglese The Smiths, prodotto dalla Tib Street Films e pubblicato il 16 luglio del 2007.\nDiretto da Stephen Petricco, il film analizza molte cose nella storia della band come, ad esempio, gli inizi, le influenze musicali di ognuno dei componenti, le session di registrazione dei quattro album in studio ed i loro tour. Contiene anche lunghe interviste con Mike Joyce ed Andy Rourke, oltre che contributi filmati con Peter Hook (bassista dei New Order), Mark E. Smith (cantante dei The Fall), Pete Shelley (voce dei Buzzcocks) ed altri."}
{"id": "3782508", "revid": "438678", "url": "https://it.wikipedia.org/wiki?curid=3782508", "title": "Rissa tra amici in stile giapponese", "text": " \u00e8 un film del 1929 diretto da Yasujir\u014d Ozu.\nTrama.\nDue amici si innamorano della stessa donna, dando inizio ad una reciproca rivalit\u00e0.\nDistribuzione.\nIl film integro \u00e8 stato distribuito esclusivamente in Giappone, essendo andato quasi completamente perduto nel corso dei bombardamenti della seconda guerra mondiale (al giorno d'oggi sopravvivono solo 14 minuti)."}
{"id": "3782509", "revid": "216537", "url": "https://it.wikipedia.org/wiki?curid=3782509", "title": "Renault 5 turbo", "text": ""}
{"id": "3782523", "revid": "110157", "url": "https://it.wikipedia.org/wiki?curid=3782523", "title": "Distretto di San Juan de Lopecancha", "text": "Il distretto di San Juan de Lopecancha \u00e8 un distretto del Per\u00f9 nella provincia di Luya (regione di Amazonas) con 553 abitanti al censimento 2007 dei quali 82 urbani e 471 rurali.\n\u00c8 stato istituito il 16 agosto 1920. Nella zona si trova il sito archeologico di Atumpucro, scoperto nel 2010.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3782525", "revid": "767487", "url": "https://it.wikipedia.org/wiki?curid=3782525", "title": "Pantelis Nikolaou", "text": ""}
{"id": "3782526", "revid": "216537", "url": "https://it.wikipedia.org/wiki?curid=3782526", "title": "R5 Turbo", "text": ""}
{"id": "3782531", "revid": "68317131", "url": "https://it.wikipedia.org/wiki?curid=3782531", "title": "Ufficiale Generale", "text": ""}
{"id": "3782533", "revid": "621682", "url": "https://it.wikipedia.org/wiki?curid=3782533", "title": "Lakis Nikolaou", "text": ""}
{"id": "3782538", "revid": "2057018", "url": "https://it.wikipedia.org/wiki?curid=3782538", "title": "Profesionalen Futbolen Klub Svetkavica T\u0103rgovi\u0161te", "text": "Il Profesionalen Futbolen Klub Svetkavica T\u0103rgovi\u0161te (bul. \u041f\u0440\u043e\u0444\u0435\u0441\u0438\u043e\u043d\u0430\u043b\u0435\u043d \u0444\u0443\u0442\u0431\u043e\u043b\u0435\u043d \u043a\u043b\u0443\u0431 \u0421\u0432\u0435\u0442\u043a\u0430\u0432\u0438\u0446\u0430 \u0422\u044a\u0440\u0433\u043e\u0432\u0438\u0449\u0435), abbreviata in PFC Svetkavica T\u0103rgovi\u0161te, \u00e8 una societ\u00e0 calcistica bulgara con sede a Targovishte. Milita nella Treta amatorska futbolna liga, la terza divisione del calcio bulgaro.\nOrganico.\nRosa.\n\"Aggiornata al 20 febbraio 2012.\""}
{"id": "3782545", "revid": "110157", "url": "https://it.wikipedia.org/wiki?curid=3782545", "title": "Distretto di Santa Catalina", "text": "Il distretto di Santa Catalina \u00e8 un distretto del Per\u00f9 nella provincia di Luya (regione di Amazonas) con 1.698 abitanti al censimento 2007 dei quali 423 urbani e 1.275 rurali.\n\u00c8 stato istituito il 7 novembre 1955.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3782547", "revid": "599013", "url": "https://it.wikipedia.org/wiki?curid=3782547", "title": "Gi\u014drgos K\u014dstikos", "text": ""}
{"id": "3782550", "revid": "729019", "url": "https://it.wikipedia.org/wiki?curid=3782550", "title": "Las Suertes (metropolitana di Madrid)", "text": "Las Suertes \u00e8 una stazione della linea 1 della metropolitana di Madrid.\nSi trova all'intersezione tra Avenida del Ensanche de Vallecas e Calle Ca\u00f1ada del Sant\u00edsimo.\nStoria.\nLa stazione \u00e8 stata inaugurata il 16 maggio 2007, insieme alle stazioni di La Gavia e Valdecarros.\n\u00c8 utilizzata dagli abitanti della zona e da coloro che vogliono raggiungere il vicino centro commerciale La Gavia.\nAccessi.\nIngresso Las Suertes"}
{"id": "3782558", "revid": "1305772", "url": "https://it.wikipedia.org/wiki?curid=3782558", "title": "The Lawless Years", "text": "The Lawless Years \u00e8 una serie televisiva statunitense in 47 episodi trasmessi per la prima volta nel corso di 3 stagioni dal 1959 al 1961. \u00c8 basata sulla vita dell'agente Barney Ruditsky, attivo a New York negli anni venti, che, diventato un investigatore privato a Hollywood dopo il ritiro dalle forze dell'ordine, rivest\u00ec il ruolo di consulente per la serie.\nTrama.\nNew York, anni venti. Barney Ruditsky \u00e8 un detective del NYPD che insieme al collega Max Fields combatte il crimine cittadino, in particolare le bande della criminalit\u00e0 organizzata.\nProduzione.\nLa serie fu prodotta da Jack Chertok Television Productions, California National Productions e NBC e girata nell'Iverson Ranch a Los Angeles negli studios della Metro-Goldwyn-Mayer a Culver City, in California.\nDal 26 maggio al 23 giugno 1961, \"The Lawless Years\" trasmise un episodio in cinque parti intitolato \"Louie K\" con le \"guest star\" Paul Richards nel ruolo di Louis \"Louie\" Kassoff, John Dennis nel ruolo di Dutch Schultz e John Vivyan nel ruolo di Lepke. Dennis appare anche nell'episodio \"The Dutch Schultz Story\", trasmesso in prima TV il 14 maggio 1959. Altre \"guest star\" come Barbara Stuart, John Vivyan e Harry Dean Stanton compaiono nel corso della serie pi\u00f9 volte in ruoli diversi. Tra le altre \"guest star\": Clu Gulager, Robert Fuller, Burt Reynolds, Martin Landau, Frank Dekova, Warren Oates e Nita Talbot.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1959 al 1961 sulla rete televisiva NBC."}
{"id": "3782559", "revid": "339392", "url": "https://it.wikipedia.org/wiki?curid=3782559", "title": "Giorgios Kostikos", "text": ""}
{"id": "3782563", "revid": "287204", "url": "https://it.wikipedia.org/wiki?curid=3782563", "title": "Love in the Time of Cholera", "text": "Love in The Time of Colera \u00e8 un EP della cantante e ballerina Shakira. Il disco contiene tre brani brani interpretati da Shakira all'interno della colonna sonora del film \"L'amore ai tempi del colera\": gli inediti \"Hay amores\" (estratto come singolo) e \"Despedida\" e \"Pienso en ti\", brano contenuto nel terzo album dell'artista (ma primo di vero successo) \"Pies descalzos\". L'EP non \u00e8 stato pubblicato fisicamente ma solo su iTunes."}
{"id": "3782564", "revid": "1310927", "url": "https://it.wikipedia.org/wiki?curid=3782564", "title": "Sebastian Tyra\u0142a", "text": ""}
{"id": "3782567", "revid": "729019", "url": "https://it.wikipedia.org/wiki?curid=3782567", "title": "La Gavia (metropolitana di Madrid)", "text": "La Gavia \u00e8 una stazione della linea 1 della metropolitana di Madrid.\nSi trova all'intersezione tra la Avenida del Ensanche de Vallecas e la calle Alto de la Sartenilla.\nStoria.\nLa stazione \u00e8 stata inaugurata il 16 maggio 2007, insieme alle stazioni di Las Suertes e Valdecarros.\nAccessi.\nIngresso La Gavia"}
{"id": "3782568", "revid": "2184720", "url": "https://it.wikipedia.org/wiki?curid=3782568", "title": "Fascismo di sinistra", "text": "La sinistra autoritaria, meglio detta fascismo di sinistra o sinistra fascista, sono termini usati da alcuni sociologi per descrivere le tendenze politiche di sinistra che contraddicono gli ideali di egualitarismo e libert\u00e0 sostenuti storicamente dalla sinistra per avvicinarsi a ideali pi\u00f9 autoritari e appunto simili al fascismo. \nInoltre, in ambito storico e politologico viene anche cos\u00ec definita la corrente pi\u00f9 spiccatamente anticapitalista del fascismo che vedeva nella socializzazione dell'economia il concreto realizzarsi del socialismo.\nUtilizzo e denominazioni.\nLa locuzione \u00abfascismo di sinistra\u00bb \u00e8 stata per la prima volta utilizzata da J\u00fcrgen Habermas, un sociologo e filosofo influenzato dalla Scuola di Francoforte neo-marxista. Ha usato il termine nel 1960 per la distanza della scuola di Francoforte, dalla violenza e autoritarismo dei terroristi comunisti. Habermas, il cui lavoro sottolinea l'importanza del discorso razionale, di istituzioni democratiche e di opposizione alla violenza, ha dato contributi importanti alla teoria del conflitto che spesso \u00e8 associata con la sinistra radicale.\nLa sinistra fascista.\nDurante il fascismo in Italia un gruppo di intellettuali come Berto Ricci, Mino Maccari, Marcello Gallian, Elio Vittorini, Romano Bilenchi e Vasco Pratolini venivano definiti all'interno del regime la \u00absinistra fascista\u00bb. Gi\u00e0 nell'immediato dopoguerra in Italia si parl\u00f2 di fascismo di sinistra tra gli esponenti del neonato Movimento Sociale Italiano, un gruppo riunito intorno a Giorgio Pini ed Ernesto Massi nel Raggruppamento Sociale Repubblicano.\nSecondo un'altra interpretazione (Pietro Neglie) la sinistra fascista \u00e8 da intendersi con il sindacalismo rossoniano, il quale come frazione ideologica trascende lo stesso Rossoni e alla fine si schiera con l'Ordine del Giorno Grandi nel luglio 1943, oltre che con il progetto di Stato o comunit\u00e0 del lavoro, la \u00abmistica del lavoro\u00bb che campeggia anche come essenza ideale e prassi dello Stato del lavoro nella Repubblica Sociale Italiana e \"Genesi e struttura della societ\u00e0\", testo che costituisce il testamento filosofico di Giovanni Gentile come sintesi politico-ideologica della sinistra fascista di contro al meccanicismo mercificatore tecnicistico marxista e capitalista.\nL'interpretazione di Irving Louis Horowitz.\nIl sociologo Irving Louis Horowitz nel suo libro \"Winners and Losers\" (\"Vincitori e vinti\") del 1984, basato sul lavoro di Vladimir Lenin \"L'estremismo, malattia infantile del comunismo\", scrive che Lenin descrive i nemici della classe operaia come opportunisti e borghesi rivoluzionari, che collega all'anarchismo. Horowitz sostiene che c'era un simile sforzo politico negli Stati Uniti d'America negli anni ottanta che si caratterizza come fascismo di sinistra.\nHorowitz sostiene che \u00e8 pericoloso assumere chiare distinzioni tra destra, centro e sinistra e che sono possibili varie combinazioni. Il carattere totalitario e antidemocratico delle Brigate Rosse italiane port\u00f2 ad additarle come fasciste di sinistra nei successivi anni di piombo europei, che vedevano opposti gruppi terroristici neri e rossi, come il tedesco Rote Armee Fraktion (RAF). Horowitz sostiene che il fascismo di sinistra negli Stati Uniti come in Europa \u00e8 in grado di coniugare ceppi ideologici molto diversi in una formula politica che ha il potenziale per un appello di massa. Questa sintesi politica porterebbe quindi una somiglianza ideologica tra terrorismo rosso e nero, poich\u00e9 entrambi ispirati alla lotta di classe, populismo, totalitarismo e talvolta antisemitismo in chiave anticapitalista.\nHorowitz afferma che un principio di fascismo di sinistra negli Stati Uniti \u00e8 un rifiuto dei suoi ideali prevalenti e al sistema democratico e un'asserzione del socialismo come un'astrazione idealizzata. Egli sostiene che i fascisti di sinistra esaminano in modo univoco il socialismo senza commento sulle attivit\u00e0 in Unione Sovietica. Sostiene inoltre che la forza potenziale del fascismo di sinistra, come praticato da Lyndon LaRouche e dalla sua Commissione nazionale dei comitati dei lavoratori (NCIC), sia nella combinazione di principi motivante per lo sviluppo di un nuovo ordine sociale fascista. L'efficacia del NCIC \u00e8 visto il successo nella costruzione di alleanze monotematiche con l'estrema destra antisemita Liberty Hall, con certi movimenti neri islamici e funzionari conservatori della Fratellanza Internazionale degli Autotrasportatori.\nInterpretazione di Richard Wolin.\nNel tardo XX e XXI secolo il termine fascismo di sinistra \u00e8 stato usato per descrivere le alleanze politiche ibride insolite. Lo storico Richard Wolin ha utilizzato il termine fascismo di sinistra sostenendo che alcuni intellettuali europei sono stati infatuati da teorie post-moderniste o anti-illuministe, aprendo la strada a movimenti e associazioni di dubbia razionalit\u00e0 che coniugano fascismo e altre dottrine di sinistra."}
{"id": "3782571", "revid": "1784425", "url": "https://it.wikipedia.org/wiki?curid=3782571", "title": "Oswaldo L\u00f3pez Arellano", "text": "Fu per due volte presidente della repubblica dell'Honduras, dal 1963 al 1971 come primo mandato e successivamente dal 1972 al 1975 mediante un golpe militare.\nBiografia.\nNato da un'influente famiglia di \"criollos\" proprietari terrieri, studio alla scuola americana di Tegucigalpa, dove apprese la lingua inglese, di cui in seguito sarebbe divenuto un fluente locutore.\nAll'et\u00e0 di diciotto anni entr\u00f2 nell'esercito dove fece una rapida carriera raggiungendo il grado di colonnello; durante la sua permanenza nelle forze armate, dal 1943 al 1945 visse in Arizona, dove studi\u00f2 meccanica dell'aviazione e dove strinse forti legami personali con la cultura americana.\nDopo aver fatto brevemente parte di un governo di giunta militare come figura secondaria nel 1957, entr\u00f2 in politica con il Partito Nazionale dell'Honduras e venne regolarmente eletto presidente tramite elezioni nel 1963, carica che mantenne fino al 1971 quando venne sconfitto dal rivale Ram\u00f3n Ernesto Cruz.\nNon soddisfatti di questo nuovo governo, decisamente di stampo socialista, l'oligarchia e l'esercito honduregno, sostenuti anche dagli Stati Uniti, organizzarono un golpe che riport\u00f2 al potere Arellano, il 4 dicembre del 1972.\nDurante il suo governo, gli Stati Uniti finanziarono ampiamente il rinnovamento dell'agricoltura del paese, patto che l'Honduras permettesse alle multinazionali agricole americane di impiantare coltivazioni di banane nel fertile suolo del paese, e che l'Honduras vedesse negli Stati Uniti un partner commerciale privilegiato.\nConseguenza di queste decisioni fu l'immigrazione di oltre 300.000 salvadoregni nel paese e le conseguenti tensioni sociali e politiche tra i due paesi, che sfociarono nella Guerra del calcio del 1969, terminata con un armistizio e l'espulsione degli immigrati e la confisca delle loro propriet\u00e0.\nFu deposto nel 1975 a seguito di un altro golpe militare, capeggiato dal suo ex amico nonch\u00e9 generale Juan Alberto Melgar Castro.\nMor\u00ec a Tegucigalpa il 16 maggio del 2010, all'et\u00e0 di 89 anni.\nVoci correlate.\nPartito Nazionale dell'Honduras"}
{"id": "3782573", "revid": "729019", "url": "https://it.wikipedia.org/wiki?curid=3782573", "title": "Isola di Windward", "text": "L'isola di Windward (in russo \u041e\u0441\u0442\u0440\u043e\u0432 \u0423\u0438\u043d\u0434\u0432\u043e\u0440\u0434, \"ostrov Uindvord\") \u00e8 un'isola russa che fa parte dell'arcipelago della Terra di Francesco Giuseppe, nell'Oceano Artico. Amministrativamente fa parte dell'oblast' di Arcangelo.\nL'isola ha preso il nome della nave di Frederick George Jackson, la \"Winward\", della spedizione Jackson-Harmsworth.\nGeografia.\nL'isola di Windward si trova nella parte occidentale dell'arcipelago, 1,5\u00a0km al largo della costa sud-orientale dell'isola di Bruce. A sud-est, al di l\u00e0 del canale di Mayers si trova l'isola di Northbrook. L'isola di Windward ha una forma ovale di circa 1,7\u00a0km di lunghezza per 800\u00a0m di larghezza; il suo punto pi\u00f9 alto \u00e8 di 82 m s.l.m."}
{"id": "3782578", "revid": "767487", "url": "https://it.wikipedia.org/wiki?curid=3782578", "title": "Bob - Un maggiordomo tutto fare", "text": "Bob - Un maggiordomo tuttofare (\"Bob the Butler\"), \u00e8 un film del 2005 diretto da Gary Sinyor.\nLa storia narra di Bob, un uomo molto povero che \u00e8 stato sempre licenziato. Ben presto per\u00f2, diventer\u00e0 un maggiordomo e si innamorer\u00e0 della sua padrona, Anne Jamieson.\nTrama.\nIl pasticcione trentenne Bob Tree fatica a tenersi stretto un lavoro a causa dei numerosi pasticci che gli costano frequenti licenziamenti. Tenace e volenteroso, dopo aver provato i mestieri pi\u00f9 disparati finir\u00e0 del tutto casualmente a prendere parte ad uno pseudo-corso formativo per diventare maggiordomo. La perseveranza con cui porter\u00e0 avanti il corso, di soli cinque giorni, lo condurr\u00e0 a ottenere presto un posto nella sfarzosa villa di Anne Jamieson, una donna di mezza et\u00e0 che vive solo per il proprio lavoro. Anne ha due figli avuti per mezzo della fecondazione in vitro, giacch\u00e9 molto sola e indaffarata temeva di non riuscire a coltivare neppure una relazione sentimentale; il problema pi\u00f9 grande \u00e8 che i piccoli Tess e Bates non hanno conosciuto altro dalla loro madre all'infuori dell'abbandono, e per questo motivo, specialmente Tess, ha affinato un carattere critico e indisponente, contrariamente al piccolo Bates il quale non nasconde la sua sofferenza per la lontananza della mamma. Le rocambolesche peripezie di Bob lo aiuteranno a fare una buona impressione sui piccoli di casa Jameson. Appena assunto instaura un ottimo rapporto di intesa, specialmente con Bates col quale condivide la passione per il basket, aiutandolo (anche se invano) a superare le selezioni per entrare nella squadra della scuola. Il suo fare da bonaccione un po' imbranato e la sua capacit\u00e0 di dispensare consigli paterni riusciranno a sciogliere anche il muro di ghiaccio innalzato da Tess, la quale soffre perch\u00e9 non riesce a integrarsi come vorrebbe nell'ambiente scolastico. Nel frattempo Anne \u00e8 concentrata sulla sua storia con Jacques, un facoltoso uomo d'affari francese che non sopporta i bambini. Il periodo di permanenza di Bob nella famiglia Jameson smanteller\u00e0 le vecchie e fredde abitudini affettive di Anne nei confronti dei figli riuscendo a farle vedere, da una diversa prospettiva, cosa i suoi figli sono davvero, e cio\u00e8 bambini dolci e talentuosi. \u00c8 proprio grazie a Bob, infatti, che Anne scopre la passione di Tess per la moda e il suo grande talento come disegnatrice e stilista; ed \u00e8 ancora grazie a lui che, fallita l'esperienza sportiva col basket, Bates capir\u00e0 di essere bravo a fare il presentatore di eventi. Il maggiordomo riesce a tirar fuori la parte migliore di ciascuno di loro, sebbene i suoi pasticci avessero convinto Anne a licenziarlo, e cos\u00ec la donna, dopo una serie di sfortunati eventi e dopo aver finalmente capito che Bob vuole davvero bene ai ragazzi, gli concede una possibilit\u00e0. I due scoprono di amarsi formando, finalmente, una vera famiglia."}
{"id": "3782585", "revid": "599013", "url": "https://it.wikipedia.org/wiki?curid=3782585", "title": "Eleutherios Poupak\u012bs", "text": ""}
{"id": "3782588", "revid": "46931", "url": "https://it.wikipedia.org/wiki?curid=3782588", "title": "Frank Dekova", "text": ""}
{"id": "3782590", "revid": "114990590", "url": "https://it.wikipedia.org/wiki?curid=3782590", "title": "Team Ferlito", "text": "Il Team Ferlito \u00e8 una scuderia automobilistica nata nel 1984 a Verona. \u00c8 conosciuto anche con la denominazione Ferlito Motors utilizzata fino al 2010 sulle vetture da competizione e tuttora nome della sede della squadra.\nIl team ha partecipato a numerose edizioni di campionati turismo e sport prototipi a livello italiano ed europeo, e dal 2005 \u00e8 una presenza fissa, con le sue Jaguar, nel campionato Superstars Series; categoria in cui hanno conquistato il titolo italiano nel 2006.\nGli esordi.\nNel 1984 il Team Ferlito si affaccia al mondo delle competizioni partecipando ad alcune gare del campionato di \"F.2000\" con una Ralt \"RT-1\" Toyota. L'esperienza \u00e8 positiva, tanto che il loro impegno viene riconfermato per le due stagioni successive, in cui schierano una pi\u00f9 competitiva Dallara \"384\", che gli permette di conquistare il terzo posto assoluto nella stagione 1985.\nParallelamente alla partecipazione al campionato di \"F.2000\", nel 1987 e 1988 la squadra partecipa anche al campionato sport prototipi, ottenendo, come miglior risultato, la vittoria nella \"2 Ore di Misano\".\nLa partecipazione al CIVT.\nNel 1989 il team partecipa per la prima volta al CIVT (Campionato Italiano Velocit\u00e0 Turismo), un campionato che li vedr\u00e0 presenti per pi\u00f9 di dieci anni e in cui otterranno risultati di rilievo.\nL'esordio nel CIVT avviene con una Alfa Romeo 75, auto con cui, dopo numerosi piazzamenti, nel 1991 il Team Ferlito si consacra miglior team privato Alfa Romeo, conquistando il titolo di campione di classe \"N3\" con Vincenzo Ferlito e piazzando al quarto posto un'Alfa Romeo 164 affidata direttamente dalla casa madre, con al volante il presidente della CSAI Fabrizio Serena di Lapigio.\nNello stesso anno anche l'ex pilota di Formula 1 Arturo Merzario si cimenta alla guida della vettura del Team Ferlito, ottenendo un secondo posto alla \"6 Ore di Vallelunga\". In questi anni il team \u00e8 attivo anche nel campionato spagnolo turismo, dove trionfa con le sue Alfa Romeo 75 condotte da Luis Villamil e dall'ex pilota di Formula 1 Luis P\u00e9rez-Sala nel 1989 e nel 1991.\nNel 1993 le affidabili e competitive Alfa Romeo 75 vengono affiancate da una Alfa Romeo 164 \"V6 Turbo\" affidata alla squadra veronese direttamente dalla casa del biscione per la partecipazione al CIVT e tre Alfa Romeo SZ per gareggiare nel campionato a loro dedicato, dove agguantano un secondo e terzo posto assoluto.\nLa collaborazione con l'Alfa Romeo prosegue con l'arrivo nel 1995 della nuova Alfa Romeo 155 \"2000 16v\", che, con al volante Sandro Montani, conquista il secondo posto assoluto nel 1995 e la vittoria del campionato nel 1996.\nNegli anni successivi si mettono in luce diversi piloti a bordo delle Alfa Romeo del Team Ferlito, come Giuliano Alessi, Fabio Piscopo, Marco Baroncini, Cora De Adamich e Francesco Iorio, il quale conquista nel 2001 il Challenge Alfa Romeo a bordo di una Alfa Romeo 156 \"TS 16v gruppo N3\".\nNel 2002 e 2003 oltre al CIVT, il team partecipa anche al \"Campionato Superproduzione\" con due Alfa Romeo 147 \"SP\", che ottengono dei buoni piazzamenti.\nLa Superstars Series.\nA met\u00e0 della stagione 2005 la Jaguar affida al Team Ferlito la gestione delle due \"Jaguar S-Type R\" che partecipano al campionato Superstars Series, una categoria riservata a berline con motore V8 derivate di serie.\nNonostante il poco tempo a disposizione per la preparazione delle vetture, i risultati non tardano ad arrivare e gi\u00e0 nella stagione d'esordio arrivano un secondo posto a Varano e un terzo al Mugello. Il 2006 \u00e8 l'anno della consacrazione nel Campionato italiano Superstars. Dopo neanche un anno dall'inizio della collaborazione con Jaguar, Max Pigoli e la sua \"S-Type R\" regalano il titolo italiano alla scuderia veronese.\nNel 2007 il team si presenta con il campione in carica Max Pigoli affiancato da Alessandro Balzan; il duo riesce ad ottenere una doppietta nella gara di apertura del campionato e lotta tutta la stagione per il titolo, il quale per\u00f2 sfugge sia nella serie italiana che internazionale.\n2008 e 2009 sono anni di transizione, il team prosegue il suo impegno nel campionato con le due Jaguar \"S-Type R\" affidate una ad Ermanno Dionisio e l'altra a diversi piloti che si alternano gara per gara, tra cui l'attore Walter Nudo; parallelamente inizia lo sviluppo della nuova Jaguar XFR, che viene portata al debutto all'ultima gara della stagione 2009 sul circuito di Kyalami.\nNel 2010 le \"XFR\" al via sono due, con al volante inizialmente Matteo Cressoni e Marcello Puglisi, ma che vedono alternarsi nel corso della stagione pi\u00f9 piloti, cosa che rallenta lo sviluppo delle vetture e rimanda risultati pi\u00f9 soddisfacenti alla stagione successiva. Il 2011 vede le Jaguar del Team Ferlito abbandonare la consueta livrea verde che da sempre le ha caratterizzate nella Superstars Series per assumere la colorazione del nuovo sponsor, la bibita energetica \"Gasoline For Humans\". Le due \"XFR\" affidate per l'intera stagione al debuttante Luigi Cecchi e a Francesco Sini ottengono subito un secondo posto, con quest'ultimo, nella gara inaugurale sul circuito di Monza e riescono ad ottenere numerosi piazzamenti a punti nel corso del campionato; questo gli permette di concludere al sesto posto della classifica team."}
{"id": "3782594", "revid": "767487", "url": "https://it.wikipedia.org/wiki?curid=3782594", "title": "Stelios Papafl\u014dratos", "text": ""}
{"id": "3782596", "revid": "92723", "url": "https://it.wikipedia.org/wiki?curid=3782596", "title": "Viktorija Komova", "text": "\u00c8 figlia della campionessa mondiale sovietica Vera Kolesnikova e del ginnasta Aleksander Komov.\nCarriera.\nLa prima importante competizione Junior a cui partecipa \u00e8 al \"Voronin Memorial\", nel 2007, dove vince al volteggio e al corpo libero.\nNel 2008 partecipa ai \"WOGA\" e arriva terza al concorso generale individuale. Prende poi parte alla \"Massilia Cup\", a Marsiglia. Arriva all'undicesimo posto nel concorso generale e settima al corpo libero.\n2009: Festival Olimpico della Giovent\u00f9 Europea.\nIl Festival Olimpico della Giovent\u00f9 Europea \u00e8 la prima competizione annuale per la Komova. Qui, vince il concorso generale individuale, l'oro alle parallele asimmetriche, alla trave e finisce terza al volteggio. Compete anche ai \"Japan Junior International\" e, anche qui, vince il concorso generale, l'oro alle parallele asimmetriche e alla trave\n. L'ultima competizione del 2009 \u00e8 al \"Voronin Memorial\", dove vince di nuovo il concorso generale.\n2010: Giochi Olimpici Giovanili.\nGrazie alle sue prestazioni, la Komova entra nella nazionale russa. Insieme ad Alija Mustafina (allora infortunata e quindi incapace di prender parte alle competizioni) diventa la promessa della Russia per i Giochi Olimpici Estivi di Londra.\nSeguendo il successo riscosso ai Campionati Nazionali, la Komova gareggia agli Europei di Ginnastica Artistica dove ottiene un enorme successo. Vince il concorso generale individuale, il concorso generale a squadre, l'oro alla trave e al volteggio. Arriva seconda alle parallele asimmetriche.\nCompete poi alle Giochi Olimpici Giovanili di Singapore, dove vince il concorso generale. \u00c8 la ginnasta con il punteggio pi\u00f9 alto ottenuto per il concorso generale (con 61.250 punti, \u00e8 dietro solo a Jordyn Wieber che ai \"Visa Championships\" ottiene 61.450 punti). Vince anche l'oro al volteggio e alle parallele asimmetriche, arriva terza al corpo libero.\nGrazie alle sue performance ai Giochi Olimpici Giovanili, la ginnasta russa viene paragonata alla campionessa statunitense Nastia Liukin. La vittoria a Singapore \u00e8 il secondo importante titolo internazionale vinto nel 2010. In primavera vince il concorso generale individuale ai Campionati Europei, dove batte le concorrenti senior.\nIl 13 novembre 2010 gareggia ai \"Freddy Cup Grand Prix\" dove arriva seconda alla trave e prima alle parallele asimmetriche.\nNonostante i suoi successi ginnici, la Komova dichiara che il suo miglior ricordo dell'anno \u00e8 stato il cucciolo di Shih-Tzu che i genitori le hanno regalato.\n2011: Mondiali di Tokyo.\nInizia la nuova stagione competendo con la nazionale russa, ma il suo infortunio alla caviglia \u00e8 persistente. Nonostante questo, per\u00f2, arriva terza alle parallele asimmetriche e aiuta ancora la squadra a vincere il concorso generale. Arriva anche quarta alla trave. A causa del suo persistente infortunio alla caviglia, si ritira dal Campionato Europeo. Nel ritiro, il suo allenatore Andrej Rodienenko, sottolinea l'importanza di tutelare la salute della giovane ginnasta.\nIl 15 maggio 2011 si reca in una clinica a Monaco di Baviera per controllare la caviglia che non si sta riprendendo nel modo previsto. I medici stabiliscono che la caviglia della Komova deve essere operata il 18 maggio 2011. Torna in Russia il 30 maggio dello stesso anno per poi ritornare a Monaco di Baviera il 15 luglio per assicurare la riuscita dell'intervento. I risultati sono positivi, cos\u00ec torna in Russia il 22 giugno dove inizia un leggero allenamento.\nIl primo luglio un sito russo comunica che la Komova torner\u00e0 a praticare un allenamento completo verso le met\u00e0 dello stesso mese. Conferma anche che la ginnasta ha subito due interventi alla caviglia e che a causa di ci\u00f2 \u00e8 rimasta ferma per due mesi. La stessa Komova afferma: \u00abStavo eseguendo un nuovo movimento, ho fatto un passo sbagliato e la caviglia si \u00e8 slogata. Ecco come mi sono infortunata. E il primo infortunio mi \u00e8 successo durante l'uscita alle parallele, poi al corpo libero. Ho dovuto iniziare tutto da capo.\u00bb Lo stesso sito riporta che negli ultimi diciotto mesi la ragazza \u00e8 cresciuta di ben 11 centimetri.\nIl 13 luglio 2011 il suo allenatore, Aleksander Aleksandrov, chiarisce la situazione della Komova. Al giornale russo \"Sport Express\" afferma: \u00abVika ha iniziato l'allenamento da poco. Si allena con il gruppo e fa anche degli allenamenti specializzati. Speriamo possa competere ai Campionati del Mondo. I medici russi avevano opinioni diverse riguardo alla cura della sua caviglia: alcuni consigliavano un intervento chirurgico, altri il contrario. Tutto ci\u00f2 \u00e8 durato fino a maggio, quando a Monaco i medici hanno detto che l'intervento era necessario.\u00bb\nIl 17 agosto 2011 torna a competere alla \"Russian Cup\" a Ekaterinburg. Mentre al volteggio e al corpo libero fa semplici routine a causa dell'infortunio, alla trave e alle parallele asimmetriche svolge delle routine complete. Vince l'oro nel concorso generale a squadre e finisce seconda nel concorso generale individuale, dietro alla campionessa europea Anna Dement'eva. Vince inoltre l'oro alla trave e alle parallele asimmetriche.\nIl 23 agosto viene annunciato che la Komova \u00e8 un membro nella nazionale russa che parteciper\u00e0 ai Campionati del Mondo di Tokyo.\nAltra competizione a cui partecipa \u00e8 la \"Ghent Challenger Cup\" di Gand in Belgio, il 3 e 4 settembre. Compete solo alla trave e alle parallele asimmetriche. Vince l'oro alle parallele con 15.650 punti, ma finisce quinta alla trave con 13.850 punti a causa di diversi errori.\nNell'ultima competizione prima di partire per i Mondiali di Tokyo, gareggia ai \"Dinamo International\", a Penza. Vince il concorso generale individuale con 58.350 punti. Vince anche la medaglia d'oro alla trave (15.134 punti) e alle parallele asimmetriche (15.667 punti). Arriva quinta al corpo libero, dove continua a proporre versioni semplificate del suo esercizio a causa dell'infortunio.\nParte per Tokyo dove gareggia per qualificarsi ai Mondiali del 2011. La squadra russa si qualifica per la finale al secondo posto, mentre la Komova si qualifica prima alla finale del concorso generale individuale. All'evento finale inizia la competizione eseguendo un ottimo Yurchenko e arriva al quarto posto. Alle parallele asimmetriche esegue la sua routine in maniera pulita e vince l'oro davanti alla compagna di squadra Tat'jana Nabieva. Alla trave cade pi\u00f9 volte e arriva all'ottavo posto. Si ritira dalla competizione al corpo libero, dove entra la riserva Ksenija Afanas'eva che vince l'oro. Nel concorso generale arriva seconda dietro a Jordyn Wieber per soli 0.033 punti. A causa di questo \u00e8 visibilmente delusa e viene criticata pesantemente per non essersi congratulata con i concorrenti.\nIl 10 dicembre 2011 partecipa al \"Grand Prix \u201cRana Gioiaverde Cup\u201d\" a Catania. Arriva prima alle parallele asimmetriche con 15,700 punti e alla trave con 14,850 punti, dove bissa il successo dell'anno precedente al Grand Prix di Cagliari.\n2012: Pre-Olimpiadi.\nViene convocata per far parte della squadra nazionale che competer\u00e0 ai Campionati Europei di Bruxelles dal 9 al 13 maggio. Con la Russia, grazie ad un punteggio complessivo di 172.562, si qualifica per la finale a squadre al secondo posto, dietro solamente alla Romania (177.472). Individualmente riesce a centrare la finale alla trave e alle parallele asimmetriche, attrezzo con cui ha vinto l'oro al Mondiale di Tokyo. Il 12 maggio, con un punteggio complessivo di 175.536, conquista l'argento nella finale a squadre. Il giorno seguente compete alle parallele asimmetriche e alla trave. A causa di diversi sbilanciamenti e una caduta, perde la possibilit\u00e0 di vincere una medaglia alla trave, mentre alle parallele vince l'oro con 15.666 punti.\nOlimpiadi di Londra.\nIl 29 luglio, con la giornata di qualificazione femminile, inizia la sua avventura olimpica. Compete in tutti e quattro gli attrezzi e contribuisce a far qualificare la squadra russa al secondo posto, con un complessivo di 180.429, dietro gli Stati Uniti di un decimo circa (181.863). Individualmente svolge dei buonissimi esercizi al volteggio (15.633), alla trave (15.266), alle parallele asimmetriche (15.833) dove si qualifica per la finale rispettivamente al secondo e terzo posto. Nonostante un errore al corpo libero (13.900), col punteggio complessivo di 60.632 riesce a qualificarsi prima nella finale all-around. Si qualifica inoltre alla finale alle parallele asimmetriche e alla trave.\nIl 31 luglio compete in tre attrezzi per la finale a squadre. Con degli altissimi punteggi, 15.833 al volteggio, 15.766 alle parallele asimmetriche, 15.033 alla trave, vince l'argento insieme alla squadra russa.\nIl 2 agosto, grazie a delle ottime prestazioni al volteggio (15.466, con un'imprecisione all'arrivo), parallele (15.966), trave (15.441) e corpo libero (15.100) vince la medaglia d'argento nel concorso generale individuale (61.973), dietro di circa tre decimi dall'americana Gabrielle Douglas (62.232) che vince l'oro.\nDurante la finale alle parallele Viktorija svolge un buon esercizio, ma tocca con i piedi lo staggio inferiore e vi sono alcune imprecisioni all'arrivo, finendo la gara al 5\u00ba posto. Alla trave invece cade durante l'esecuzione di un salto avanti e commette qualche errore all'atterraggio. Chiude la gara all'ultimo posto\n2013: L'infortunio.\nIl suo anno post-olimpico inizia con un infortunio alla schiena e altri problemi causati dalla crescita, per questo motivo \u00e8 costretta ad allenarsi in maniera leggera. Non partecipa ai \"Campionati Nazionali\" e ai Campionati Europei, ma continua ad allenarsi con l'obiettivo di partecipare ai Mondiali di ottobre. In agosto le viene diagnosticata la meningite virale ed \u00e8 impossibilitata a partecipare alla \"Russian Cup\" e ai Campionati Mondiali.\n2014: Il rientro in pedana.\nLa Komova torna a gareggiare nell'aprile 2014, ai Campionati Russi, a Penza.\nSi piazza 47\u00aa nel concorso generale con 40.767 punti (non gareggia al corpo libero, ma ottiene un ottimo punteggio alle parallele asimmetriche di 14.900).\nNella finale a squadre contribuisce alla vittoria della squadra del Circondario federale centrale con 14.467 punti al volteggio e 15.333 alle parallele asimmetriche.\nNella finale alle parallele asimmetriche arriva ottava con 11.467, essendo caduta due volte. Gareggia anche nella finale alla trave ottenendo un punteggio di 14.367\nViene convocata per far parte della squadra nazionale che compete agli Europei di Sofia. Viktorija avrebbe dovuto competere alle parallele e alla trave ma, qualche giorno dopo, il suo nome \u00e8 rimosso dall'elenco dei partecipanti per poter sottoporsi ad un intervento chirurgico alla caviglia destra. Viene sostituita da Anna Rodionova.\nRecupera in tempo per partecipare alla \"Russian Cup\", dichiarando che garegger\u00e0 solo alle parallele anche se, per la convocazione mondiale, ha bisogno anche di una buona trave. Durante la prima giornata di gara ottiene 14.700, nel concorso a squadre 14.400 e nella finale di specialit\u00e0, con 15.367, batte la campionessa olimpica Alija Mustafina (15.267). Vince il bronzo con la squadra. La mancanza di un buon volteggio, come richiesto in seguito dai tecnici, non le permettono di partecipare alla rassegna iridata.\n2015: Giochi Europei di Baku; Campionati del Mondo di Glasgow.\nA marzo compete ai \"Campionati Russi\", dove vince la medaglia d'oro con la squadra e arriva quinta alla trave e alle parallele asimmetriche. Non viene convocata nella squadra nazionale che partecipa ai Campionati Europei di Montpellier, ma viene selezionata insieme ad Alija Mustafina e Seda Tutchaljan per partecipare ai I Giochi Europei di Baku in programma dal 14 al 21 giugno. Esegue dei buoni esercizi in tutti e quattro gli attrezzi e, con un complessivo di 56.956 punti (14.566 al volteggio, 14.866 alle parallele, 14.233 alla trave e 13.300 al corpo libero) vince la medaglia d'oro nel concorso a squadre. A causa della regola dei passaporti, non accede in alcuna finale di specialit\u00e0.\nViene scelta per rappresentare la Russia ai Mondiali di Glasgow. Aiuta la squadra a qualificarsi per i Giochi Olimpici di Rio. Individualmente, vince la medaglia d'oro alle parallele pari merito con la connazionale Dar'ja Spiridonova, l'americana Madison Kocian e la cinese Yilin Fan."}
{"id": "3782601", "revid": "406085", "url": "https://it.wikipedia.org/wiki?curid=3782601", "title": "Cinquina (calcio)", "text": ""}
{"id": "3782605", "revid": "1565034", "url": "https://it.wikipedia.org/wiki?curid=3782605", "title": "Zefirino Agostini", "text": "Biografia.\nFu ordinato sacerdote nel 1837 e il suo primo incarico fu quello di responsabile dell'oratorio e della catechesi nella vasta a povera parrocchia dei Santi Nazaro e Celso a Verona; accanto alle responsabilit\u00e0 pastorali, ebbe anche il compito di coadiutore di curia.\nNel 1845 fu nominato parroco di Santi Nazaro e Celso.\nAgostini animava un oratorio femminile nel quale si form\u00f2 un gruppo di collaboratrici al quale affid\u00f2 la scuola di carit\u00e0 per fanciulle della parrocchia: nel 1860 alcune di quelle maestre iniziarono a condurre vita comune e nel 1869 diedero vita alla congregazione delle Orsoline Figlie di Maria Immacolata.\nZefirini resse la parrocchia per oltre 50 anni, fino alla morte che lo colse nel 1896.\nIl culto.\nIl 22 gennaio 1991 papa Giovanni Paolo II ha decretato le sue \"virt\u00f9 eroiche\" riconoscendole il titolo di venerabile.\nLo stesso pontefice l'ha proclamato beato in Piazza San Pietro a Roma il 25 ottobre 1998."}
{"id": "3782614", "revid": "767487", "url": "https://it.wikipedia.org/wiki?curid=3782614", "title": "Petros Michos", "text": ""}
{"id": "3782616", "revid": "106908", "url": "https://it.wikipedia.org/wiki?curid=3782616", "title": "Diga sul pianeta Hestia", "text": "Diga sul pianeta Hestia (nell'originale inglese \"Hestia\") \u00e8 un romanzo di fantascienza della scrittrice statunitense C. J. Cherryh pubblicato nel 1979.\nTrama.\nSul pianeta Hestia, caratterizzato da un clima quasi in permanenza piovoso, si \u00e8 insediata da circa un secolo una colonia terrestre alla foce di un grande fiume e sulle sponde del suo basso corso. L'esistenza dell'insediamento, che viene saltuariamente visitato dalle astronavi terrestri, \u00e8 per\u00f2 povera e stentata e viene messa periodicamente in pericolo dalle piene del fiume. Il governatore della colonia ha fatto richiesta alla terra di aiuti ottenendo solo l'invio di una squadra di tre tecnici incaricati di valutare la fattibilit\u00e0 della costruzione di una grande diga sull'alto corso del fiume per regolarizzarne la portata e mettere cos\u00ec in sicurezza case e coltivazioni.\nIl romanzo comincia con la partenza di un'astronave per la terra sulla quale due dei tre tecnici abbandonano Hestia; l'ingegner Sam Merrit viene invece trattenuto contro la propria volont\u00e0 sul pianeta ed \u00e8 costretto a recarsi a Burns Station, il luogo dove dovrebbe sorgere la diga, per seguirne i lavori di costruzione.\nSia pure a malincuore Sam comincia l'opera, fortemente voluta non solo dal governo ma anche dai coloni che vivono di allevamento e agricoltura nelle fattorie della zona. Nel frattempo nasce tra lui e Meg Burns, una ragazza del posto, un rapporto sentimentale. Attorno alla stazione iniziano per\u00f2 misteriosi sabotaggi dovuti alla \"Gente\". Si tratta di una popolazione indigena dalle caratteristiche umanoidi che vive nelle foreste attorno al fiume e che si oppone in modo progressivamente pi\u00f9 duro all'espansione dei terrestri nel proprio ambiente naturale.\nSam Merrit si trova a soccorrere Sazhje, una donna indigena che viene poi trattenuta come prigioniera presso la stazione per alcune settimane. L'ingegnere comincia a dubitare della bont\u00e0 della costruzione della diga suscitando una crescente diffidenza da parte dei coloni, i quali odiano la \"Gente\" e vedono in essa un ostacolo al proprio benessere e alla propria sicurezza. Man mano che procede la conoscenza con la popolazione indigena lo scontro tra Sam e i coloni diventa sempre pi\u00f9 aspro fino ad un finale carico di suspense.\nTematiche.\nTra le principali tematiche presenti nel romanzo si possono citare quella dell'etica del lavoro, la liberazione sessuale, il rapporto tra indigeni e colonizzatori, la burocrazia e l'inerzia del governo centrale, lo scambio tra diverse culture, l'ecologia e l'impatto dei pregiudizi sulla libert\u00e0 di scelta individuale."}
{"id": "3782619", "revid": "621682", "url": "https://it.wikipedia.org/wiki?curid=3782619", "title": "Petros Mihos", "text": ""}
{"id": "3782624", "revid": "767487", "url": "https://it.wikipedia.org/wiki?curid=3782624", "title": "The Goat (film 1917)", "text": "The Goat \u00e8 un film muto del 1917 diretto da Arvid E. Gillstrom con Oliver Hardy."}
{"id": "3782630", "revid": "767487", "url": "https://it.wikipedia.org/wiki?curid=3782630", "title": "The Millionaire (film 1917)", "text": "The Millionaire \u00e8 un film muto del 1917 diretto da Arvid E. Gillstrom con Oliver Hardy e Billy West."}
{"id": "3782633", "revid": "767487", "url": "https://it.wikipedia.org/wiki?curid=3782633", "title": "Renault Sport", "text": "La Renault Sport \u00e8 il reparto corse ufficiale della Renault.\nCampionato monomarca.\nPer diverso tempo la Renault Sport ha organizzato campionati monomarca impiegando versione speciali da competizione derivate dalla Clio e dalla Megane. Nel 2014 \u00e8 stata invece introdotta la R.S. 01, vettura appositamente progettata per questo tipo di gare e non derivata da un modello stradale.\nRally.\nHa partecipato al campionato del mondo rally dal 1976 al 1991, vincendo sette gare.\nNegli anni 2000, la Renault Sport torna ad impegnarsi nei rally con la Renault Clio, ma nelle categorie inferiori del mondiale WRC."}
{"id": "3782634", "revid": "729019", "url": "https://it.wikipedia.org/wiki?curid=3782634", "title": "Isola di Tom", "text": "L'isola di Tom (in russo \u041e\u0441\u0442\u0440\u043e\u0432 \u0422\u043e\u043c\u0430, \"ostrov Toma\") \u00e8 un'isola russa che fa parte dell'arcipelago della Terra di Francesco Giuseppe, bagnata dal mare di Barents. Amministrativamente fa parte dell'oblast' di Arcangelo.\nGeografia.\nL'isola di Tom si trova nella parte occidentale dell'arcipelago, 1,5 km al largo della costa orientale dell'isola di Bruce, a nord-est di capo Pinegina (\u043c\u044b\u0441 \u041f\u0438\u043d\u0435\u0433\u0438\u043d\u0430). A sud, al di l\u00e0 del canale di Mayers, si trova l'isola di Northbrook. L'isola di Tom ha la forma di una mezzaluna ed \u00e8 lunga circa 0,7 km."}
{"id": "3782635", "revid": "767487", "url": "https://it.wikipedia.org/wiki?curid=3782635", "title": "The Villain (film 1917)", "text": "The Villain \u00e8 un cortometraggio muto del 1917 diretto da Arvid E. Gillstrom con Oliver Hardy."}
{"id": "3782643", "revid": "767487", "url": "https://it.wikipedia.org/wiki?curid=3782643", "title": "Cupid's Rival", "text": "Cupid's Rival \u00e8 un cortometraggio muto del 1917 diretto da Arvid E. Gillstrom e interpretato da Billy West, Oliver Hardy - nei panni di un povero artista - e Leo White.\nProduzione.\nIl cortometraggio fu prodotto dalla King Bee Studios."}
{"id": "3782649", "revid": "767487", "url": "https://it.wikipedia.org/wiki?curid=3782649", "title": "Nils Middelboe", "text": "Era il fratello di Kristian Middelboe, a sua volta calciatore della nazionale danese.\nCarriera.\nNazionale.\nMiddelboe segn\u00f2 il primo gol nella storia della Nazionale danese di calcio, nel 1908; questa rete fu anche la prima ad essere segnata in una partita di calcio alle Olimpiadi. Con la Danimarca prese parte a tre edizioni dei Giochi olimpici (1908, 1912 e 1920), ottenendo la medaglia d'argento nelle prime due. Nel 1913 venne acquistato dal Chelsea, di cui divenne il primo calciatore straniero della storia. Vi rimase fino al 1923, poi continu\u00f2 a giocare ancora per alcuni anni in Inghilterra da dilettante. Nel 1936 torn\u00f2 in Danimarca per allenare il KB, portato alla vittoria del titolo nel 1940. \nAltri sport.\nFu anche un eccellente atleta e detenne il record nazionale danese degli 800 metri piani e del salto triplo."}
{"id": "3782668", "revid": "29361", "url": "https://it.wikipedia.org/wiki?curid=3782668", "title": "Uopa", "text": ""}
{"id": "3782669", "revid": "217830", "url": "https://it.wikipedia.org/wiki?curid=3782669", "title": "Rally del Messico", "text": "Il Rally del Messico \u00e8 una manifestazione sportiva automobilistica inserita per la prima volta nel Campionato del mondo rally nel 2004."}
{"id": "3782670", "revid": "248115", "url": "https://it.wikipedia.org/wiki?curid=3782670", "title": "Dermatite allergica", "text": ""}
{"id": "3782672", "revid": "371529", "url": "https://it.wikipedia.org/wiki?curid=3782672", "title": "Flickering Flame - The Solo Years, Volume One", "text": "Flickering Flame - The Solo Years, Volume One \u00e8 un album raccolta dell'ex bassista dei Pink Floyd Roger Waters pubblicata nel 2002.\nIl disco contiene 12 canzoni del bassista pubblicate durante la sua carriera solista.\nQuesto disco non fu mai pubblicato negli Stati Uniti fino al 2011 anno in cui venne pubblicato il cofanetto \"The Roger Waters Collection\"."}
{"id": "3782675", "revid": "767487", "url": "https://it.wikipedia.org/wiki?curid=3782675", "title": "William Loud Bendigo International 2011", "text": "Il William Loud Bendigo International 2011 (Australia F13 Futures 2011) \u00e8 stato un torneo di tennis facente parte della categoria ITF Men's Circuit nell'ambito dell'ITF Men's Circuit 2011 e dell'ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Bendigo in Australia dal 21 al 27 novembre su campi in cemento.\nPartecipanti WTA.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nVincitori.\nSingolare maschile.\n Matt Reid ha battuto in finale Benjamin Mitchell 7\u20136(8\u20136), 4\u20136, 6\u20131\nDoppio.\n Luke Saville / Andrew Whittington hanno battuto in finale Matthew Barton / Michael Look 6\u20137(7\u20139), 6\u20134, [12\u201310]\nSingolare femminile.\n Casey Dellacqua ha battuto in finale Isabella Holland, 6\u20132, 6\u20132\nDoppio femminile.\n Stephanie Bengson / Tyra Calderwood hanno battuto in finale Samantha Murray / Storm Sanders, 2\u20136, 6\u20131, [10\u20135]"}
{"id": "3782685", "revid": "6923", "url": "https://it.wikipedia.org/wiki?curid=3782685", "title": "Salone dell'automobile di Shanghai", "text": "Il Salone dell'automobile di Shanghai (in inglese \"Auto Shanghai\") \u00e8 un salone dell'automobile che si svolge ogni due anni ad aprile nella citt\u00e0 cinese. Si alterna con il salone dell'automobile di Pechino. \u00c8 stato indetto per la prima volta nel 1985. L'evento \u00e8 stato il primo salone dell'auto cinese ad essere approvato dall'UFI, nel giugno del 2004.\n\u00c8 programmato ogni due anni nel distretto di Pudong, a Shanghai. Dalla nona edizione, quella del 2001, \u00e8 organizzato al Shanghai New International Expo Center."}
{"id": "3782686", "revid": "767487", "url": "https://it.wikipedia.org/wiki?curid=3782686", "title": "Miroslav Chv\u00edla", "text": ""}
{"id": "3782689", "revid": "1543377", "url": "https://it.wikipedia.org/wiki?curid=3782689", "title": "OrtoL\u00e4\u00e4k\u00e4rit Open 2011", "text": "L'OrtoL\u00e4\u00e4k\u00e4rit Open 2011 \u00e8 stato un torneo professionistico di tennis femminile giocato sul cemento. \u00c8 stata la 4\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2011. Si \u00e8 giocato a Helsinki in Finlandia dal 21 al 27 novembre 2011.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nCampionesse.\nSingolare.\n T\u00edmea Babos ha battuto in finale Jana \u010cepelov\u00e1, 6\u20133, 6\u20131\nDoppio.\n Janette Hus\u00e1rov\u00e1 / Emma Laine hanno battuto in finale T\u00edmea Babos / Iryna Burja\u010dok, 5\u20137, 7\u20135, [11\u20139]"}
{"id": "3782703", "revid": "891358", "url": "https://it.wikipedia.org/wiki?curid=3782703", "title": "Jeff Saibene", "text": "Ha passato gran parte della sua carriera calcistica in Svizzera.\nCarriera.\nGiocatore.\nClub.\nInizi\u00f2 la sua carriera in uno dei club della capitale lussemburghese, l'Union Luxembourg, dove rest\u00f2 per una stagione. Nel 1986 gioc\u00f2 in Belgio per lo , club per il quale ha segnato molte reti. Nel 1989 lascia il Belgio per raggiungere la Svizzera: comincia nell', e ci rimane per quattro stagioni. Successivamente gioca per il BSC Old Boys per una stagione. Nel 1994 passa al FC Monthey, e anche qui rimane una sola stagione. Nel 1995 ritorna all'Aarau e ci rimane fino al 1998. Nel 1999 gioca per il Locarno. Termina la sua carriera in Lussemburgo nel 2002, con la maglia dello Swift Hesperange.\nNazionale.\nGioc\u00f2 per la Nazionale lussemburghese dal 1986 fino al 2001, disputando 64 partite e giocando inoltre 27 partite di qualificazione per i Mondiali. La sua ultima partita in Nazionale \u00e8 quella giocata nell'ottobre del 2001 contro la Serbia, match che il Lussemburgo perse per 1-0.\nAllenatore.\nLa sua carriera da allenatore inizi\u00f2 in Svizzera, nel club per il quale ha giocato per tanti anni, l'Aarau. Successivamente lasci\u00f2 il club per tornare nel suo paese natale, e fu contattato dalla FLF. Divenne allora allenatore dell'Under-21 lussemburghese. Ancora sotto contratto con la FLF, nel marzo 2011 accetta l'offerta del , militante nella Super League svizzera, che per \"liberarlo\" dovette versare una clausola alla FLF. Dopo quattro stagioni, nel 2015 viene ingaggiato dal Thun che lascia, dopo due stagioni, il 19 marzo 2017 per approdare in seconda divisione tedesca all'Arminia Bielefeld. Nel 2018 viene esonerato a vantaggio dell\u2019allenatore tedesco Uwe Neuhaus."}
{"id": "3782705", "revid": "838137", "url": "https://it.wikipedia.org/wiki?curid=3782705", "title": "Javorn\u00edk", "text": "Il toponimo Javorn\u00edk pu\u00f2 riferirsi a diverse localit\u00e0 della Repubblica Ceca:"}
{"id": "3782710", "revid": "729019", "url": "https://it.wikipedia.org/wiki?curid=3782710", "title": "Isola di Geddes", "text": "L'isola di Geddes (in russo: \u041e\u0441\u0442\u0440\u043e\u0432 \u0413\u0435\u0434\u0436, \"ostrov Ged\u017e\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di Geddes si trova nella parte centrale della Terra di Francesco Giuseppe; \u00e8 situata nelle acque dello stretto di Vanderbilt (\u043f\u0440\u043e\u043b\u0438\u0432 \u0412\u0430\u043d\u0434\u0435\u0440\u0431\u0438\u043b\u044c\u0442\u0430, \"proliv Vanderbil'ta\") a 5,5 km dall'isola di La Ronciere a nord-est e a 4 km dalla Terra di Wilczek a sud. Ha una forma circolare con un diametro di circa 1 km; l'altezza massima \u00e8 di 25 m s.l.m.\nIl territorio \u00e8 completamente ricoperto dal ghiaccio.\nL'isola \u00e8 stata cos\u00ec chiamata in onore dello scienziato scozzese Patrick Geddes. In seguito, la spedizione Fiala-Ziegler le diede il nome di \"isola di Hayden\", in onore del geologo statunitense Ferdinand Vandeveer Hayden, tuttavia prevale il nome datogli in precedenza."}
{"id": "3782717", "revid": "767487", "url": "https://it.wikipedia.org/wiki?curid=3782717", "title": "Javorn\u00edk (Boemia centrale)", "text": "Javorn\u00edk \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3782718", "revid": "287204", "url": "https://it.wikipedia.org/wiki?curid=3782718", "title": "Javornik", "text": ""}
{"id": "3782720", "revid": "248115", "url": "https://it.wikipedia.org/wiki?curid=3782720", "title": "Epatite virale C", "text": ""}
{"id": "3782723", "revid": "248115", "url": "https://it.wikipedia.org/wiki?curid=3782723", "title": "Epatite virale A", "text": ""}
{"id": "3782726", "revid": "248115", "url": "https://it.wikipedia.org/wiki?curid=3782726", "title": "Epatite virale D", "text": ""}
{"id": "3782727", "revid": "466539", "url": "https://it.wikipedia.org/wiki?curid=3782727", "title": "Hennesey", "text": "Hennesey \u00e8 una serie televisiva statunitense in 94 episodi trasmessi per la prima volta nel corso di 3 stagioni dal 1959 al 1962.\nTrama.\nIl tenente Charles \"Chick\" Hennesey, medico della Marina statunitense, e l'infermiera tenente Martha Hale vengono assegnati ad un ospedale presso la base di San Diego.\nProduzione.\nLa serie fu prodotta da Hennesey Productions, Jackie Cooper Productions e Outlet Productions e girata negli studios della General Service a Los Angeles, in California. Cooper interpret\u00f2, produsse e diresse la serie attingendo alla sua esperienza come veterano della Marina nella seconda guerra mondiale e come ufficiale nei riservisti. Era un ex attore bambino che aveva recitato nelle \"Simpatiche canaglie\" nei primi anni trenta per poi passare ai lungometraggi.\nLo sceneggiatore Richard Baer scrisse 38 episodi che gli valsero una nomination per l'Emmy Award.\nDistribuzione.\nLa serie fu trasmessa negli Stati Uniti dal 1959 al 1962 sulla rete televisiva CBS.\nSpin-off.\n\"Hennesey\" produsse uno spin-off, \"Mrs. G. Goes to College\", \nserie trasmessa sulla CBS nella stagione 1961-1962, con Gertrude Berg nel ruolo della \"zia Sarah\", zia di Hennesey."}
{"id": "3782731", "revid": "363629", "url": "https://it.wikipedia.org/wiki?curid=3782731", "title": "Epatite virale G", "text": ""}
{"id": "3782733", "revid": "767487", "url": "https://it.wikipedia.org/wiki?curid=3782733", "title": "The Cave (singolo)", "text": "The Cave \u00e8 un brano dei Mumford &amp; Sons presente nell'album \"Sigh No More\". La canzone \u00e8 stata pubblicata nel Regno Unito come terzo singolo dell'album il 26 febbraio 2010\nVendite.\nIl 12 febbraio 2010, un mese prima della sua uscita, il brano si classific\u00f2 31\u00ba nell\"'ARIA Charts\", diventando cos\u00ec il secondo singolo dei \"Mumford &amp; Sons\" ad entrare nella classifica. Il 19 febbraio dello stesso anno si classific\u00f2 43\u00ba nella \"Irish Singles Chart\", diventando cos\u00ec il secondo singolo del gruppo ad entrare nella classifica.\nNel 2010 si classific\u00f2 al secondo posto nella \"US Rock Songs Billboard\" e al terzo nella \"US Alternative Songs Billboard\".\nNel 2011 il singolo \u00e8 stato nominato a 4 Grammy Awards, tra cui le nomination a \"Singolo dell'anno\" e \"Canzone dell'anno\"."}
{"id": "3782735", "revid": "1543377", "url": "https://it.wikipedia.org/wiki?curid=3782735", "title": "T\u00f3tila Albert Schneider", "text": "Biografia.\nNato nel 1892 e morto nel 1967, \u00e8 stato un artista, scultore, poeta e filosofo visionario, di cui Claudio Naranjo \u00e8 stato amico fin da adolescente e di cui ha raccolto l'eredit\u00e0. Poco prima della morte infatti T\u00f3tila Albert gli ha affidato i suoi manoscritti, confidando che Naranjo avrebbe diffuso e sviluppato il suo messaggio nel futuro. La poesia di Albert \u00e8 rimasta inedita per anni, finch\u00e9 \u00e8 cominciata ad apparire nell'originale tedesco, per la prima volta, nel sito www.claudionaranjo.net.\nDopo aver completato la sua opera epica in cinque volumi, \u201cLa Nascita dell'Io\u201d, T\u00f3tila Albert cominci\u00f2 a \"udire delle parole nella musica\" di grandi compositori e a scriverle, originando cos\u00ec un corpus di quella che chiam\u00f2 \"Music Dictation\", o dettatura musicale. Cominci\u00f2 con alcune opere di Beethoven e poi \"dett\u00f2\" le ultime sinfonie di Schubert, di numerose opere di Schumann e di buona parte di quelle di Brahms. \nUna delle principali opere scultoree di Albert, la \"Terra\", esposta al Museo d'Arte Contemporanea di Santiago del Cile, \u00e8 stata adottata da Naranjo come logo della sua Fondazione."}
{"id": "3782740", "revid": "670021", "url": "https://it.wikipedia.org/wiki?curid=3782740", "title": "UFI (associazione)", "text": "L\u2019UFI (in origine \"Union des Foires Internationales\", da cui l'acronimo) \u00e8 un'associazione mondiale che raggruppa gli organizzatori, i proprietari e le organizzazioni nazionali ed internazionali dell'industria fieristica.\nL'UFI \u00e8 stata fondata il 15 aprile 1925 a Milano da 20 fiere europee, che avevano sede a Bordeaux, Bruxelles, Budapest, Colonia, Danzica, Francoforte sul Meno, Lipsia, Lubiana, Leopoli, Lione, Milano, Ni\u017enij Novgorod, Padova, Parigi, Praga, Reichenberg, Utrecht, Valencia, Vienna e Zagabria.\nAl 2011, dell'UFI fanno parte pi\u00f9 di 550 membri che provengono da pi\u00f9 di 84 nazioni e che organizzano pi\u00f9 di 4.500 eventi."}
{"id": "3782741", "revid": "287204", "url": "https://it.wikipedia.org/wiki?curid=3782741", "title": "Je\u0161etice", "text": "Je\u0161etice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3782743", "revid": "287204", "url": "https://it.wikipedia.org/wiki?curid=3782743", "title": "Jesetice", "text": ""}
{"id": "3782748", "revid": "438678", "url": "https://it.wikipedia.org/wiki?curid=3782748", "title": "Paul Allard", "text": "Avvocato a Rouen, studi\u00f2 a Roma. Si dedic\u00f2 all'archeologia cristiana e alla storia della Chiesa nei primi secoli.\nFu direttore della \"Revue des questions historiques\" dal 1904 al 1914."}
{"id": "3782749", "revid": "339392", "url": "https://it.wikipedia.org/wiki?curid=3782749", "title": "Crimine di Polsi", "text": ""}
{"id": "3782752", "revid": "287204", "url": "https://it.wikipedia.org/wiki?curid=3782752", "title": "Kamberk", "text": "Kamberk \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3782753", "revid": "1442080", "url": "https://it.wikipedia.org/wiki?curid=3782753", "title": "Ernesto Allason", "text": "Biografia.\nErnesto Allason studi\u00f2 legge, laureandosi ma coltivando sempre la passione per l'arte. Nel 1843 s'iscrive all'Accademia Albertina diventando allievo di Carlo Piacenza pittore \"paesista\". Fin dal 1848 espone regolarmente alla Societ\u00e0 Promotrice delle belle arti di Torino come Edoardo Perotti e dal 1863 al 1867 presenta i suoi lavori anche al Circolo degli Artisti di Torino.\nMolti suoi quadri saranno dedicati alle vallate alpine. Le sue opere sono disperse in varie collezioni private ma \"Primavera\" (1865) e \"Valle dell'Orco\" (1867) si possono ammirare nelle sale del Galleria d'Arte Moderna di Torino.\nAllason \u00e8 ricordato anche perch\u00e9 fu professore di pittura della giovane Margherita di Savoia."}
{"id": "3782754", "revid": "363629", "url": "https://it.wikipedia.org/wiki?curid=3782754", "title": "Epatite G", "text": ""}
{"id": "3782756", "revid": "1543377", "url": "https://it.wikipedia.org/wiki?curid=3782756", "title": "Tehuantepec", "text": "Tehuantepec (nome completo Santo Domingo Tehuantepec) \u00e8 un comune messicano con status di citt\u00e0, situato nella parte sud-orientale dello stato messicano di Oaxaca. Fa parte del Distretto di Tehuantepec, nella parte occidentale dell'Istmo di Tehuantepec. L'area fu importante nel periodo precoloniale, essendo sulla rotta commerciale che univa l'America Centrale all'odierno Messico. In seguito divenne la capitale secondaria del dominio zapoteco, prima di essere conquistata dagli spagnoli all'inizio del XVI secolo.\nLa citt\u00e0 \u00e8 tuttora il centro della cultura zapoteca nell'Istmo di Tehuantepec, ed \u00e8 la seconda citt\u00e0 pi\u00f9 grande della regione. La citt\u00e0 \u00e8 famosa per le sue donne ed i loro abiti tradizionali, utilizzati anche da Frida Kahlo. Tehuantepec ha una reputazione di \"societ\u00e0 matriarcale\". Le donne comandano i mercati locali e sono famose per deridere gli uomini. Il potere politico \u00e8 comunque in mano agli uomini. La citt\u00e0 visse un breve boom economico all'inizio del XX secolo, grazie alla ferrovia che univa i due oceani, ma presto eclissata dalla nascita del canale di Panama. Esistono progetti che vorrebbero ripristinare il collegamento tra Golfo del Messico ed Oceano Pacifico, ma sono bloccati da problemi finanziari.\nDescrizione e storia.\nTehuantepec \u00e8 la seconda citt\u00e0 pi\u00f9 grande dell'Istmo di Tehuantepec, nel sud del Messico. Fondata dagli Zapotechi nel periodo immediatamente precedente all'arrivo degli spagnoli nel XVI secolo, Tehuantepec rimase il centro della cultura Zapoteca nell'Istmo. Un importante simbolo di questa cultura \u00e8 l'immagine di una donna zapoteca originaria di La Tehuana. Nella decade del 2000, una scultura con quest'immagine fu creata da Miguel Hern\u00e1ndez Urb\u00e1n dello Stato del Messico. La scultura si trova all'entrata principale della citt\u00e0 di Tehuantepec, fatta in marmo locale e ottimo legno con acciaio inossidabile acquistato a Citt\u00e0 del Messico. L'opera rese Hern\u00e1ndez un \"figlio adottivo\" della citt\u00e0. In citt\u00e0 esistono ancora numerose tradizioni antiche di secoli, e soprattutto nei mercati locali si preferisce parlare le antiche lingue zapoteche piuttosto che lo spagnolo. La citt\u00e0 raggiunse il suo apice all'inizio del XX secolo con l'arrivo della ferrovia. Da allora la ferrovia perse importanza a causa della costruzione del canale di Panama. Oggi la citt\u00e0 \u00e8 considerata povera e molti dei suoi edifici sono in rovina. Molti vivono di commercio. Molti autisti di mototaxi in attivit\u00e0 a Tehuantepec e nelle altre citt\u00e0 di Oaxaca sono giovanissimi, tra i 13 ed i 15 anni. La citt\u00e0 ha anche problemi con i cani randagi, compreso un caso in cui 20 cani presero il possesso dell'entrata principale.\nTehuantepec e la vicina Juchit\u00e1n hanno una feroce rivalit\u00e0 che risale al XIX secolo. Nel 1862 Napoleone III invi\u00f2 truppe francesi a riscuotere i debiti messicani. Questi francesi si allearono con i messicani conservatori, i quali gli permisero di occupare l'istmo. Juchit\u00e1n e Tehuantepec resistettero all'occupazione finch\u00e9 un capitano di Tehuantepec cambi\u00f2 schieramento. Quando i Juchitecos lo seppero attaccarono Tehuantepec ma furono sconfitti. Quattro anni dopo lo stesso capitano attacc\u00f2 Juchit\u00e1n ma fu anch'egli sconfitto. Dopo l'abbandono francese del 1862, Juchit\u00e1n attacc\u00f2 di nuovo Tehuantepec per vendicarsi. Anche se da allora non ci furono pi\u00f9 atti sanguinosi, la rivalit\u00e0 \u00e8 rimasta ed \u00e8 sentita. Ognuna delle due citt\u00e0 cerca di superare l'altra nelle feste, per numero e grandiosit\u00e0. Le due comunit\u00e0 si sminuiscono a vicenda riguardo ad aspetto, capigliatura e vestiario.\nIl centro cittadino ha costruzioni di epoca coloniale, quali il monastero di Santo Domingo del XVI secolo, che funge anche da cattedrale principale. L'antica parte della cattedrale che fungeva da monastero ospita la Casa de Cultura o centro culturale. Il monastero fu rimodellato per questo proposito con un costo di 50\u00a0000 pesos, impiegati soprattutto per la ristrutturazione di mura e soffitti. Questa Casa de Cultura ospita il 'Museo de Antropolog\u00eda e Historia Zapoteca del Istmo\", che contiene oggetti artistici ed archeologici della regione. Il museo ha sale dedicate all'archeologia, agli studi etnografici, alla storia della rivoluzione messicana e della guerra della riforma, oltre ad oggetti religiosi, abiti tradizionali, e arte folcloristica. Contiene anche una biblioteca. Il palazzo municipale fu costruito durante il boom ferroviario all'inizio del XX secolo. Occupa un intero lato della piazza, e sovrasta gli altri edifici del centro. \u00c8 costruito in stile neoclassico provinciale, con colle ed archi massicci. Il retro della struttura \u00e8 diverso, e ha un motivo irregolare di mattoni, che lo fa sembrare per met\u00e0 crollato. In realt\u00e0 la struttura non fu mai completata. Dal 1906 la citt\u00e0 promette di terminarne la costruzione, ma non l'ha mai fatto. Il governo federale, nel 1975, annunci\u00f2 la stesura di progetti che avrebbero terminato la costruzione dell'edificio e restaurato molte chiese e piazze cittadine, ma non \u00e8 mai stato portato a termine.\"\nL'istituzione pi\u00f9 importante in citt\u00e0 \u00e8 il mercato. Esistono quattro mercati tradizionali, di cui il pi\u00f9 importante si svolge subito fuori dalla piazza principale. Il principale edificio del mercato fu eretto nel 1970. I proprietari dei negozi pagano una piccola tassa destinata ai lavori pubblici. A loro si aggiungono i mercati tianguis nella vicina Guichivere il mercoled\u00ec, ed a Reoloteca la domenica. Il mercato \u00e8 il centro di quasi tutto il commercio cittadino. Per questo motivo, nel resto, della citt\u00e0 scarseggiano i negozi di elettronica, vestiario, gioielleria, ecc.\nI mercati cittadini sono gestiti dalle donne, che fanno quasi tutto il lavoro di venditori e acquirenti. Fino agli anni settanta, agli uomini era vietato entrarvi, ma ora questa limitazione non c'\u00e8 pi\u00f9. Le stime parlano di una presenza maschile di meno del 5%. La ragione storica \u00e8 che un tempo le donne si dedicavano al mercato, e gli uomini ai campi. Gli uomini che si recano al mercato possono essere oggetto di scherno per le donne che ne mettono in dubbio la virilit\u00e0. Il dominio delle donne al mercato, ed nella citt\u00e0 in generale durante il giorno, hanno reso famosa la citt\u00e0 all'inizio del XIX secolo. Gli scritti dello storico e viaggiatore francese Brasseur de Bourbourg ed in seguito del professore messicano Jos\u00e9 Vasconcelos descrivono Tehuantepec come una \"societ\u00e0 matriarcale\". Opere successive dicono che la nascita di una figlia femmina era motivo di festeggiamenti, e che gli uomini passano i loro salari alle donne. Questa rappresentazione delle donne di Tehuantepec si basa su tre fatti, il loro dominio al mercato, l'abitudine di deridere gli uomini in pubblico ed il fatto che fanno il bagno seminude nel fiume locale. Nel XX secolo la pittrice Frida Kahlo utilizz\u00f2 l'abito tradizionale Tehuana per solidariet\u00e0 nei confronti di queste donne. Il dominio delle donne sembra per\u00f2 limitato al mercato ed all'economia domestica. Guadagnano soprattutto grazie al commercio ed hanno il diritto di utilizzare come vogliono questi soldi, a prescindere da quanto dicono il marito o gli altri familiari. Gli uomini comandano invece nella politica di Tehuantepec e di altre zone dell'Istmo meridionale. Le donne partecipano agli scioperi, alle proteste ed ai movimenti politici, ma non ricoprono cariche di potere quali il ruolo di sindaco o di consigliere comunale. Anche nei rari casi in cui succede, ricoprono ruoli di minor potere, relativi soprattutto a salute ed istruzione.\nIl modello di donna Tehuana \u00e8 una donna di nome Juana Cata Romero, la quale visse a cavallo tra XIX e XX secolo. Inizi\u00f2 come venditrice di dolci, e divenne un potente broker ed un'importante figura nella vita cittadina. Romero divenne famosa grazie all'amicizia con un giovane soldato, allora tenente colonnello, Porfirio D\u00edaz. D\u00edaz era incaricato di difendere la citt\u00e0 dalle rivolte dei conservatori durante la guerra della riforma. Juana Cata si un\u00ec alla causa di D\u00edaz indicandogli il momento migliore per attaccare le forze nemiche. Juana fu messa a capo dell'intelligence di D\u00edaz, e ne divenne amante per quarant'anni, anche se entrambi sposarono persone diverse. Quest'alleanza avrebbe reso Juana la donna pi\u00f9 ricca e potente di Tehuantepec, proprietaria di piantagioni di zucchero e noci di cocco. La ferrovia dell'istmo di Tehuantepec fu modificata in modo da passare da casa sua.\nLa casa di Romero si trova ancora a Tehuantepec, ed era l'unica a due piani in citt\u00e0 quando fu costruita. Fu progettata in modo da sembrare uno chalet francese, con ali settentrionale e meridionale che spuntavano da un corpo centrale. La struttura si differenzia dalle vicine strutture architettoniche spagnole del XVIII secolo.\nLa citt\u00e0 fece costruire una statua in bronzo di Romero, ma \u00e8 una cosa discussa. La statua raffigura una donna vestita in modo conservativo che regge un libro aperto. Secondo molti la statua non la rappresenterebbe. Il plinto elenca le sue opere di carit\u00e0 svolte negli ultimi anni, ma la verit\u00e0 \u00e8 che \u00e8 ammirata per il fatto di aver accumulato potere e ricchezza grazie al suo aspetto ed alla sua accortezza, considerate caratteristiche Tehuana.\nVela.\nIl resto della citt\u00e0 \u00e8 diviso in quindici quartieri chiamati barrio, ognuno dei quali ha una propria chiesa. Ognuna di queste chiese ha un santo patrono, festeggiato ogni anno con una festa chiamata \"vela\". Le vela sono feste di origine preispanica, che si svolgono in ogni quartiere dell'istmo e che consta di processioni nelle vie principali, e nell'offerta di una candela cerimoniale al patrono. Ogni vela \u00e8 organizzata da un maggiordomo e prevede una \"regina\" incoronata di fiori. Queste vela sono diventate annuali a partire dal XIX secolo, con l'aggiunta di elementi europei come balli e danze. Queste danze sono state modificate per includere elementi tradizionali indigeni e le relative decorazioni. Per questi ed altri eventi speciali, le donne indossano abiti tradizionali Tehuana, riccamente ricamate ed ornate con gioielli ed oro. La gioielleria contiene spesso vecchie monete d'oro ed orecchini con filigrana d'oro. Vengono inoltre servite specialit\u00e0 locali con varie salse mole (negro, rojo, amarillo, coloradito, chichilo) ma anche tasajo, quesadilla di mais fresco e tamale. Nonostante all'inizio fossero delle feste religiose, oggi hanno perso la loro sacralit\u00e0. Molte delle vela avvengono d'estate. La vela di Santa Mar\u00eda Reoloteca si tiene tra il 13 ed il 18 agosto, mentre quella di Guiexoba \u00e8 all'inizio dell'anno. I quartieri si dividono nei gruppi nord e sud per ingaggiare un'amichevole rivalit\u00e0, cercando di presentare i migliori musicisti dello stato. Esistono inoltre vela a livello delle citt\u00e0, come la vela di Tehuantepec del 26 dicembre, e la pi\u00f9 importante vela di Sandunga alla fine di maggio.\nLa vela di Sandunga celebra una canzone intitolata La Sandunga, considerata il miglior inno regionale, ed imparata in tutta la regione. Il testo fu scritto da Maximo Ramon Ortiz nel 1853, e rende onore alle donne di Tehuantepec. Ortiz sostenne la separazione dell'Istmo dal governo messicano, e la costituzione del Territorio Libre del Tehuantepec, scrivendo canzoni che supportavano l'idea di un'identit\u00e0 separata per Tehuantepec. Si pensa che la musica si basi su una melodia andalusa riarrangiata dal musicista zapoteca Andres Gutierrez, o Ndre Sa'a come viene chiamato nella sua lingua nativa. \u00c8 considerata una canzone mestizo dato che contiene elementi europei ed indigeni.\nPer ricordare la creazione della canzone, si tiene una grande festa che dura una settimana. Comprende la festa ed un'esibizione musicale del Conservatoire de Paris, che tiene una festa simile per l'apertura dell'opera La Traviata di Giuseppe Verdi. Avviene anche l'elezione della reginetta ed una parata dedicata all'evoluzione dell'abito tradizionale di Tehuantepec. La festa termina con una processione in onore di san Domenico, santo patrono dell'istmo.\nLa municipalit\u00e0.\nCome sede municipale, la citt\u00e0 di Tehuantepec governa circa 120 altre comunit\u00e0, che complessivamente coprono un'area di 965,8 km\u00b2. Le sue principali comunit\u00e0 sono Concepci\u00f3n Bamba, Morro Mazat\u00e1n, San Jos\u00e9 El Para\u00edso, Santa Cruz Bamba, Santa Isabel de la Reforma, Aguascalientes de Mazat\u00e1n, Buenos Aires, Colonia Jord\u00e1n, Guelaguechi, Las Cruces, Potrero de Carballo, Potrero de San Miguel Tenango, Rinc\u00f3n Moreno, San Francisco, San Juan Zaragoza, Santa Gertrudis Miramar, Zanj\u00f3n y Garrapatero, Caj\u00f3n de Piedra, Pishishi, San Vicente Mazat\u00e1n, Santa Clara, Santa Cruz Hidalgo, Colonia San Luis, El Lim\u00f3n, La Noria, San Andr\u00e9s Villa Zapata, Santa Rita and Ejido El Jord\u00e1n. It borders the municipalities of Santa Mar\u00eda Jalapa de Marqu\u00e9s, Santa Mar\u00eda Mixtequilla, Magdalena Tlacotepec, San Pedro Huamelula, San Miguel Tenango, Magdalena Tequisistl\u00e1n, San Pedro Comitancillo, San Blas Atempa e Salina Cruz, con l'oceano Pacifico a sud. Il governo municipale \u00e8 gestito da un presidente municipale, due \"sindicos\" e 17 ufficiali chiamati regidores.\nNel 2005 il comune aveva 13\u00a0555 case, quasi tutte di propriet\u00e0 di coloro che le abitavano. I pavimenti sono in terra battuta o mattoni e cemento, mentre le mura sono in adobe e mattoni, con i tetti di cemento. Nel 2005 erano 5300 le persone che parlavano una lingua nativa, su una popolazione totale di 55\u00a0000 persone. L'autostrada Panamericana attraversa il comune, unendola a Salina Cruz. Un'altra autostrada la unisce a Coatzacoalcos .\nTra le principali cime si trovano El Zacatal (1040 mslm), Cerro de la Marimba (1257mslm), Guiengola (1257) e Tecuani (700). All'interno della citt\u00e0 vera e propria si trovano numerose colline chiamate El Tigre (Dani'i Guie Be'edxe in Zapoteca), Crux Padre L\u00f3pez, El Zopilote, Vixhana e La Cueva. Nessuna di loro supera i 425 metri di altitudine. Esiste anche un fiume omonimo, che taglia la citt\u00e0. Il suo nome zapoteca \u00e8 Guigu Roo Guisii. Questo fiume nasce nella Sierra Miahuatl\u00e1n e sfocia nell'oceano Pacifico presso La Ventosa di Salina Cruz. Il clima \u00e8 caldo ed umido con piogge in primavera, estate ed autunno. Pu\u00f2 essere a volte ventoso, con venti provenienti soprattutto da nord a sud o viceversa. La vegetazione \u00e8 principalmente decidua, con guanacaste, querce, guirisi\u00f1a, granadillo (Rhamnus alaternus), mango, chicozapote, erba del cancro (Cuphea procumbens) ed altre. Tra la fauna si segnalano cervi, armadillo, conigli, aquile, quaglie e mimus.\nStoria.\nIl nome completo della citt\u00e0 \u00e8 Santo Domingo Tehuantepec. \"Tehuantepec\" deriva dal nahuatl e significa \"collina degli animali selvatici\" o \"collina dei demoni\". Il nome fu dato alla zona dagli Aztechi a causa della ferocia dei nativi guerrieri Zapotechi. Il nome zapoteca dell'area \u00e8 Guie-Ngola, o Grande Collina/Roccia, mentre la citt\u00e0 si chiama Guisi'si Gui. Santo Domingo fu aggiunto da Bartolom\u00e9 de Las Casas in onore della chiesa domenicana che gi\u00e0 vi si trovava. Fin dal periodo preispanico, l'insediamento \u00e8 rappresentato da un glifo azteco, il cui l'esemplare pi\u00f9 antico \u00e8 contenuto nel Codice Guevea, noto anche come Codice Zapoteco. Questo glifo rappresenta una collina con un giaguaro. La collina \u00e8 divisa in 66 parti, ed ognuna di loro ha un cerchio.\nL'area circostante \u00e8 stata studiata poco dal punto di vista archeologico, in parte a causa del fatto che molti siti archeologici sono difficilmente accessibili e perch\u00e9 il clima della parte meridionale dell'istmo rende difficili gli scavi. Molte delle interazioni culturali dell'antica regione sono solo ipotizzate, anche se si sa con certezza che vi furono contatti con Teotihuacan, Tula, Monte Alb\u00e1n ed in seguito con Tenochtitl\u00e1n . L'area di Tehuantepec durante il primo preclassico si trovava nella periferia della zona influenzata dagli Olmechi, come si nota dagli artefatti. All'inizio la zona non era un centro di comando, ma semplicemente un luogo di commercio che univa l'America Centrale all'odierno Messico. Per le sue strade passavano mante giganti, giada, altre pietre preziose, conchiglie, spugne, oro, ambra, sale, piume, pelli, cotone, spezie, miele e cacao. Probabilmente il centro pi\u00f9 importante era Lass Gui'e'e, secondo i pi\u00f9 recenti scavi. Questo sito ha una storia di almeno 3500 anni, con reperti Olmechi e Chiapas ritrovati nelle sue sezioni pi\u00f9 antiche. Questo e l'abbondanza di conchiglie marine indicano che il sito di Ca\u00f1ada de Tehuantepec si trovava sull'asse di comunicazione principale tra le alture di Oaxaca, l'istmo di Tehuantepec ed il Guatemala fin dalla nascita della Mesoamerica.\nIl regno zapoteco di Zaachila si espanse nell'area di Tehuantepec sotto il governo di Cosijoeza, a partire dal 1487, schiacciando i nativi Huaves sulla striscia costiera attorno alla laguna di Tehuantepec. In questo modo gli Zapotechi presero il controllo di una seconda capitale zapoteca. Questo dominio aveva relazioni con gli Aztechi ma non pagava loro tributi, e controllava il commercio dell'America centrale. L'influenza di questo dominio si estendeva ad ovest fino a Nexapa, e lungo la costa a Tlapanatepec. Tequixixtlan e Xallapan gli erano subordinate, guidate da governatori inviati da Tehuantepec. Tehuantepec increment\u00f2 la propria importanza quando la capitale di Zaachila sub\u00ec pressioni dai Mixtechi e, in seguito, dagli Aztechi, alla fine del XV secolo. Gli Aztechi puntavano a controllare la rotta commerciale tra l'altopiano messicano e Soconusco nel Chiapas, fino al Guatemala. Gli Aztechi attaccarono Tehuantepec nel 1496, e furono sconfitti da un'alleanza di Mixtechi e Zapotechi. Questi due gruppi solitamente si combattevano, ma si allearono contro uno nemico comune. Questa alleanza e le forti difese cittadine portarono ad un assedio di sette mesi condotto dall'azteco Axayacatl. Il successivo capo azteco, Ahuiztotl, decise di far sposare sua figlia Coyolicatzin al re zapoteca Cosijoeza. Questo pose fine alla guerra.\nAl tempo della conquista spagnola, e per qualche tempo dopo, l'area fu dominata da tre gruppi linguistici, Zapotechi, Mixe e Chontal, non legati tra loro. Gli Zapotechi occuparono l'area che andava dalla Sierra Madre del Sud e Xallapan fino a Tehuantepec. I Chontal si trovavano tra Mazatl\u00e1n e Tequixixtlan. I Mixe abitavano le zone montagnose, accentrati in Utlatepec.\nIl figlio di Cosijoeza, Cosijopii, divenne tlatoani di Tehuantepec per breve tempo prima dell'arrivo degli spagnoli nel 1518. Pedro de Alvarado fece due incursioni da ovest nel 1522, arrivando all'area Mixe di Ultatepec e Xoconochco. Alvarado entr\u00f2 a Tehuantepec nel 1524, soggiogando la popolazione locale di Tequixixtlan e Xallapan. Sarebbero comunque passati molti anni prima che gli spagnoli avessero il controllo totale della regione. Dopo la conquista, Cosijopii rimase a capo della citt\u00e0, ma soggetto all'egemonia spagnola dal 1521 fino alla morte avvenuta nel 1563.\nSi conosce poco dello sviluppo dell'area di Tehuantepec nel periodo coloniale, soprattutto dal punto di vista economico. Uno dei primi cantieri navali fu stabilito in quest'area. Alla fine del 1532, furono costruite due navi che sarebbero diventate parte della flotta di Diego Hurtado de Mendoza, ma naufragarono sulla costa dell'attuale Jalisco. Tra il 1536 ed il 1537 furono costruite altre navi che raggiunsero il Per\u00f9. Questo cantiere si trovava vicino al fiume\nCoatzacoalcos, che era navigabile. Poco dopo Hern\u00e1n Cort\u00e9s ed altre autorit\u00e0 coloniali persero interesse nello sviluppo economico della zona, a favore di altre aree. Una strada chiamata \"Camino Real de Tehuantepec\" collegava la citt\u00e0 ad altre parti di quello che oggi \u00e8 lo stato di Oaxaca. La citt\u00e0 spagnola di Tehuantepec fu fondata ufficialmente dai domenicani Gregorio de Beteta e Bernardo de Alberquerer nel 1538, e ricevette il sigillo reale da Carlo V nel 1543. La chiesa ed il monastero furono costruiti a partire dal 1544. Nel 1550 la citt\u00e0 aveva 49 quartieri.\nUlteriori sviluppi dell'area di Tehuantepec si focalizzarono sul Camino Real di Tehuantepec, costruito per controllare le zone appena conquistate, facilitare la raccolta di tasse ed il commercio. Lungo la strada furono creati ranch e hacienda per regolarizzare il commercio e dare unit\u00e0 politica e sociale all'area. Il processo port\u00f2 a conflitti tra proprietari di hacienda e indigeni, durante il passaggio di propriet\u00e0 dei terreni. Nel 1660 gli indigeni si ribellarono contro le autorit\u00e0 spagnole. La ribellione termin\u00f2 nel 1661, in parte perch\u00e9 Filippo IV mise la citt\u00e0 sotto il diretto controllo della corona e perdon\u00f2 i ribelli.\nA met\u00e0 del XIX secolo, gli Stati Uniti d'America fecero pressione sul Messico per avere il diritto di passaggio lungo l'istmo di Tehuantepec, grazie alla costruzione di una strada, ferrovia o canale che unisse Atlantico e Pacifico. La pressione aument\u00f2 durante la guerra messicano-statunitense, quando questi diritti entrarono a far parte dei primi negoziati di pace. Il concetto non fu per\u00f2 inserito nel trattato di Guadalupe Hidalgo. Durante i negoziati per l'Acquisto Gadsden, il problema fu sollevato di nuovo, ma i diritti furono negati ancora una volta. Nonostante il forte interesse statunitense, l'esercito americano non invase mai Tehuantepec, anche se le sue truppe raggiunsero il Veracruz meridionale. La guerra fece spostare le truppe verso il meridione dello stato, perdendo cos\u00ec il controllo di Citt\u00e0 del Messico. Come risultato, l'istmo si ribell\u00f2 di nuovo a partire dalla citt\u00e0 di Oaxaca. Nel 1850 prese forma il primo progetto per separare l'area di Tehuantepec da Oaxaca. Il risultato fu la conquista di una certa autonomia. Il secondo tentativo ebbe luogo nel 1853.\nTehuantepec fu elevato a comune nel 1857 e ottenne lo status di citt\u00e0 nel 1857. Le leggi della riforma secolarizzarono molte delle terre di propriet\u00e0 dei domenicani.\nL'et\u00e0 dell'oro di Tehuantepec inizi\u00f2 con il XX secolo, con la costruzione della ferrovia trans-Istmo, che rappresentava la pi\u00f9 breve rotta che univa i due oceani. Al suo culmine, la linea vedeva il transito di cinquanta treni al giorno. Beni e persone portarono ricchezza alla citt\u00e0, che crebbe. Il boom termin\u00f2 poco dopo la costruzione del canale di Panama nel 1914. L'autostrada Panamericana attravers\u00f2 la regione a met\u00e0 del XX secolo, unendola al resto del Messico e, quindi, a tutte le Americhe. Poco dopo una nuova autostrada un\u00ec la citt\u00e0 alla citt\u00e0 di Oaxaca.\nLa parte meridionale dell'istmo di Tehuantepec e di Juchit\u00e1n hanno avuto sporadiche rivolte fino alla fine degli anni sessanta, parallelamente ad altri conflitti scoppiati nel resto del Messico. Questo trend continu\u00f2 fino agli anni settanta, ottanta e novanta, soprattutto nella diocesi di Tehuantepec guidata dal vescovo Arturo Lona Reyes tra il 1971 ed il 2000. La diocesi di Tehuantepec fece parte del movimento che mobilit\u00f2 poveri ed indigeni negli anni ottanta e novanta, alleandosi con altri elementi della chiesa cattolica di Oaxaca, tra cui il CEDIPIO. Il vescovo Arturo Lona era un grande sostenitore degli insegnamenti della liberazione, con cui il Concilio Vaticano II chiedeva la creazione di una \"chiesa di persone\". La chiesa di Oaxaca si alle\u00f2 con la diocesi del Chiapas del vescovo Samuel Ruiz Garc\u00eda. Lo stile pastorale delle chiese di Oaxaca e Chiapas divenne famoso come \"pastoral ind\u00edgena\", e si facolizz\u00f2 sulle opere nei confronti dei segmenti sociali pi\u00f9 emarginati. Istitu\u00ec una clinica subito fuori dalla citt\u00e0 di Tehuantepec, in cui si formavano anche medici chiamati curandero. Nello stesso luogo, un centro ecologico promuoveva il riciclaggio ed i fertilizzanti organici per l'agricoltura.\nNegli anni ottanta la diocesi fronteggi\u00f2 la violenza di coloro che detenevano il potere, con due tentati omicidi nell'anno che precedette il ritiro di Lona. L'obbiettivo di questi gruppi era quello di sopprimere l'attivismo politico in modo simile alla rivolta zapatista del Chiapas. Gli attacchi contro Lona ed i suoi alleati continuarono fino agli anni novanta. La teologia della liberazione rimase al centro della diocesi finch\u00e9 Lona rimase vescovo, anche se il perse potere negli anni novanta quando lo stato persegu\u00ec politiche neoliberali, e la Chiesa abbandono la teologia della liberazione. Arturo Lona Reyes fu uno dei capi della chiesa allineati con la teologia della liberazione.\nIl ritiro del vescovo Arturo Lona Reyes colp\u00ec circa 4000 persone, soprattutto nativi Zapotechi e Mixe. Lona Reyes si ritir\u00f2 dalla carica ufficiale, ma rimase a capo di un gruppo religioso chiamato \"Iglesia Universal\". Il vescovo disse che il programma \"Opci\u00f3n por los Pobres\" (Scelta per i poveri) che guid\u00f2 rimase intatto dopo le sue dimissioni. Le omelie del vescovo contenevano spesso riferimenti a coloro che erano \"esclusi dal sistema\" ed ai \"diritti umani\". Il vescovo di Tehuantepec \u00e8 Oscar Armando Campos Cantreras.\nLa ferrovia che aveva segnato il boom di Tehuantepec all'inizio del XX secolo perse importanza nel resto del secolo. Fu privatizzata nel 2001, ma i 24\u00a0km vicini alla citt\u00e0 furono abbandonati, le stazioni smantellate e gli equipaggiamenti venduti. Questo mise fine all'economia basata sulla ferrovia, soprattutto nel quartiere di Reoloteca.\nDa allora si sono susseguiti numerosi tentativi di ristabilire la linea ferroviaria che attraversa Tehuantepec. L'obbiettivo del progetto \u00e8 quello di creare un'alternativa all'affollato canale di Panama. Si tratterebbe di una linea ferroviaria tra il Golfo del Messico ed il Pacifico presso Tehuantepec, modernizzando ed estendendo le attuali linee. Questo progetto fu presentatola prima volta nel 1980, e poi di nuovo nel 1997, nel 2006 e nel 2009. Alcune di queste versioni prevedeono la costruzioni di una parte delle infrastrutture a Tehuantepec e nella vicina Salina Cruz. Comunque il progetto si \u00e8 dimostrato troppo elefantiaco per poter essere implementato.\nNonostante unincasso di 100 milioni di pesos l'anno, il comune ha avuto problemi di bancarotta nel 2009. Il presidente municipale fu accusato di appropriazione indebita, avendo lasciato la citt\u00e0 in una delle peggiori crisi della sua storia.\nEconomia.\nIl 21% delle persone che lavorano sono occupate nell'agricoltura e nell'allevamento. Tra le principali coltivazioni ci sono fagioli, mais, sorghum, semi di sesamo, meloni, angurie, squash, noccioline e fiori. Tra gli animali allevati ci sono maiali e capre. L'Unione delle comunit\u00e0 indigene della regione dell'Istmo, una cooperativa fondata nel 1982, assiste nella produzione e nella distribuzione dei prodotti locali, soprattutto caff\u00e8, tramite una marca di commercio equo e solidale.\nIl 25% delle persone lavora nell'industria, nelle miniere e nell'edilizia. L'industria \u00e8 limitata alla depurazione dell'acqua, ad una ghiacciaia e ad una fabbrica di calce vica. Anche il calcare viene estratto. L'artigianato pi\u00f9 tipico \u00e8 quello legato agli abiti tradizionali. Vi \u00e8 anche una produzione di cermica, soprattutto per cucina e oggetti decorati.\nIl restante 51% lavora nel commercio, nel turismo e nei servizi. Buona parte del commercio \u00e8 riservato agli abitanti locali piuttosto che ai turisti. Vi sono due hotel a quattro stelle, uno a due stelle, e nove affittacamere. Il comune comprende anche parchi acquatici e spiagge.\nIstruzione.\nNel comune si trovano sei asili, 38 scuole primarie (dieci delle quali sono bilingui), cinque scuole medie, sette scuole superiori ed una scuola di ostetricia. L'Universidad del Istmo ha aperto nel 2002 con un campus a Tehuantepec ed uno a Ixtepec.\nArcheologia.\nIl principale sito archeologico si trova su una grande collina chiamata Guiengola, Gola, Gui'ngola o Guien-Gola. Lui ed il vicino cono vulcanico erano fortificati con mura, trincee e torri lungo i pendii. Sulla sommit\u00e0 erano costruiti terrazze, basamenti, piramidi e templi, con pietre ricoperte di stucco. La fortezza cittadina aveva anche allevamenti di cervi e cinghiali, oltre che bacini artificiali con pesci che servivano da riserva di cibo. L'area \u00e8 piena di piccole rovine, il che aumenta la difficolt\u00e0 degli scavi. Le fortificazioni furono utilizzate attorno al 1490, quando gli Aztechi assediarono la citt\u00e0, e gli impedirono di conquistarla nonostante i sette mesi di assedio.\nLa cima offre una vista panoramica di buona parte della zona, su tutte le pianure circostanti. Molte delle mura originali e delle altre strutture sono rimaste oltre 700 anni dopo la loro costruzione. Esistono camere sotterranee. In cima alla collina vi sono piccole piramidi orientate lungo l'asse est-ovest, ed un tipo di tempio con mura circolari oltre ad un'importante abitazione. La piazza principale contiene un campo di tlachtli, il gioco mesoamericano della palla, posizionato ad est. Esistono anche due strutture cilindriche che potrebbero essere stati osservatori astronomici. La zona archeologica si trova ad oltre dodici chilometri dall'odierna citt\u00e0, posta lungo l'autostrada federale 190. Da qui parte una strada in sterrato che conduce alla collina.\nDue motivi per cui l'area non \u00e8 stata studiata bene dagli archeologici sono la difficolt\u00e0 nel reggiungerla ed il clima troppo caldo. Altre fortezze Zapoteche si possono trovare a Nexapa, a Maxaltepec, a Quievicuasa, a Quiechapa ed a Quiecolani, tutte probabilmente controllate direttamente da Tehuantepec."}
{"id": "3782760", "revid": "599013", "url": "https://it.wikipedia.org/wiki?curid=3782760", "title": "Vladim\u00edr Labant", "text": "Carriera.\nClub.\nLabant esordisce nella stagione 1992-1993 nello \u017dilina, societ\u00e0 calcistica della sua citt\u00e0 natale. Nelle stagioni seguenti gioca con Dukla Bansk\u00e1 Bystrica, nuovamente con lo \u017dilina, poi con il Ko\u0161ice ritornando a Bansk\u00e1 Bystrica nella stagione 1996-97. Nella stagione successiva viene acquistato dallo Slavia Praga e, nella stagione 1999-2000, viene acquistato dallo Sparta Praga. Nel 2001 viene acquistato dal West Ham, squadra di Premier League, per poco meno di 1 milione di sterline. Labant non riesce ad adattarsi al calcio inglese, calando nella condizione fisica durante la sua parentesi inglese. Ritorna a Praga dopo una stagione e mezza. Dopo un paio di esperienze austriache con Admira Wacker M\u00f6dling e Sportklub Rapid Wien conclude la sua carriera professionistica in patria, tra le file dello Spartak Trnava. Durante la sua carriera ha vinto 4 Gambrinus Liga e 2 Poh\u00e1r \u010cMFS. Nel 1999 fu nominato calciatore slovacco dell'anno.\nNazionale.\nViene convocato 26 volte tra il 1999 e il 2004, totalizzando 2 reti."}
{"id": "3782762", "revid": "116944", "url": "https://it.wikipedia.org/wiki?curid=3782762", "title": "Vendemmiatore", "text": ""}
{"id": "3782763", "revid": "1318658", "url": "https://it.wikipedia.org/wiki?curid=3782763", "title": "Sanzione regia", "text": "La sanzione regia (detta anche sanzione reale o assenso reale) era un istituto che, agli inizi delle monarchie costituzionali prevedeva la necessit\u00e0 dell'assenso del re per la formazione delle leggi.\nLa Costituzione di Spagna del 1812.\nLa costituzione di Spagna accentuava il potere delle Cortes e riduceva la \"sanzione regia\" a un'espressione della promulgazione da parte del re delle leggi approvate dalle Cortes.\nRegno di Francia (1814).\nIl Regno di Francia ricostituito per la dinastia dei Borbone fu dotata di una carta \"ottriata\", concessa dal sovrano e non espressione della volont\u00e0 popolare. Il re, oltre al potere di iniziativa in campo legislativo, aveva un ampio diritto di esercitare in un senso o nell'altro la \"sanzione regia\".\nLa costituzione del 1821 nel regno di Sardegna.\nCon i moti del 1821 in Piemonte (aveva il nome ufficiale di Regno di Sardegna) era stata avanzata dai rivoluzionari la richiesta di adottare una costituzione modellata su quella spagnola. L'erede presuntivo Carlo Alberto si era sbilanciato nell'approvarla. In essa la \"sanzione regia\" era meticolosamente regolamentata. Il ritorno del re Carlo Felice port\u00f2 in breve all'abrogazione della costituzione.\nStatuto albertino.\nNello Statuto albertino una proposta di legge, per diventare legge doveva essere approvata nello stesso testo da entrambe le Camere (una elettiva la Camera dei deputati e una di nomina regia il senato, senza ordine di precedenza (a parte quelle tributarie e di bilancio che dovevano passare prima per la Camera dei deputati) e dovevano essere munite di sanzione regia, inizialmente visto come un terzo livello di approvazione, (detto anche \"terza camera\" ma successivamente, specie nel ventennio fascista, molto svuotato di contenuto. Con il passaggio alla Costituzione della Repubblica l'istituto si \u00e8 evoluto nel potere di rinvio Promulgazione, che ha molti aspetti innovativi.\nRegno Unito.\nNel Regno Unito la \"regia sanzione\" (\"Royal assent\") \u00e8 una forma particolare di potere di veto della Corona Britannica (anche se il termine potrebbe fare intendere l'esatto contrario), esercitato dal monarca per impedire lo sviluppo di una proposta di legge gi\u00e0 approvata dal parlamento. Oggi tale potere \u00e8 ormai perduto anche a causa della modifica della forma di monarchia parlamentare con il progressivo spostamento dei poteri a favore della Camera dei comuni.\nQuesto potere, in termini di veto assoluto, non \u00e8 pi\u00f9 esercitato dal 1708. Esso \u00e8 evoluto nell'esercizio del potere di promulgazione, sotto forma di contributo della Corona al perfezionamento finale della procedura legislativa.\nStati repubblicani.\nLa sanzione regia come tale \u00e8 tipica delle monarchie costituzionali, ma ha influenzato i regimi repubblicani, specie quelli di tipo presidenziale. Negli Stati Uniti il Presidente ha un \"veto sospensivo\" comparato alla sanzione regia degli stati monarchici."}
{"id": "3782767", "revid": "110157", "url": "https://it.wikipedia.org/wiki?curid=3782767", "title": "Keblov", "text": "Keblov \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3782771", "revid": "158913", "url": "https://it.wikipedia.org/wiki?curid=3782771", "title": "Ombre dal profondo", "text": ""}
{"id": "3782773", "revid": "287204", "url": "https://it.wikipedia.org/wiki?curid=3782773", "title": "August Alleb\u00e9", "text": "Nel 1857 si rec\u00f2 a Parigi, dove fu fortemente influenzato dal Romanticismo. Tratt\u00f2 la pittura di genere, con minuzia di particolari e spiccata ricerca verso la percezione della luce in luoghi chiusi.\nInsegnante fin dal 1870 diresse per un arco di ventisei anni (1880-1906) l'Accademia di Amsterdam."}
{"id": "3782775", "revid": "39884", "url": "https://it.wikipedia.org/wiki?curid=3782775", "title": "Fratelli Vivarini", "text": ""}
{"id": "3782776", "revid": "713168", "url": "https://it.wikipedia.org/wiki?curid=3782776", "title": "Hugh Roe O'Donnell", "text": "La nascita e la fuga.\nHugh O'Donnell nacque nel 1572 dal sovrano di Tir Chonaill Aodh mac Maghnusa \u00d3 Domhnaill (morto circa nel 1600) e dalla seconda moglie In\u00edon Dubh (fl. 1570-1608). All'epoca della nascita di Hugh gli inglesi stavano tentando di conquistare l'Irlanda da ormai un secolo ed Enrico VIII era andato molto vicino a rendere l'isola una vera e propria colonia dell'Inghilterra promettendo protezione all'\u00e9lite irlandese a patto che questa giurasse fedelt\u00e0 alla corona inglese. Alla morte di Enrico VIII la situazione tuttavia precipit\u00f2 sfociando in numerose rivolte che vennero soffocate nel sangue dai nobili fedeli agli inglesi o dall'esercito britannico stesso. Questi moti non cessarono con la morte di Edoardo VI d'Inghilterra e sia Maria I d'Inghilterra che la sorella Elisabetta I d'Inghilterra decisero di adottare la legge marziale.\nNel 1587 Hugh venne rapito dal \"Lord Deputy of the Ireland\" John Perrot che voleva tentare di scongiurare un'alleanza fra gli O'Donnell e gli O'Neill imprigionandolo nel Castello di Dublino che si trovava nella zona chiamata The Pale. Hugh riusc\u00ec a fuggire nel 1591, ma venne ripreso poco dopo e solo nel gennaio seguente riusc\u00ec a scappare grazie all'aiuto di Hugh O'Neill che riusc\u00ec a fargli raggiungere i Monti Wicklow nel cuore dell'inverno. Da l\u00ec raggiunse poi la fortezza di Fiach McHugh O'Byrne, un altro alleato degli O'Neill nella valle di Glenmalure, la fuga comunque ebbe il suo prezzo, Hugh perse entrambi gli alluci per il freddo, e gli altri due prigionieri fuggiti con lui, entrambi degli O'Neill, morirono per le disastrose condizioni ambientali.\nCapo della rivolta.\nHugh ritorn\u00f2 quindi nell'Ulster divenendo il capo del clan O'Donnell a seguito dell'abdicazione del padre in suo favore avvenuta quello stesso anno. Una delle sue prime azioni fu una spedizione contro Turlough Luineach O'Neil (1532-1595) per costringerlo ad abbandonare il comando in favore di Hugh O'Neill con cui aveva un indubbio debito di riconoscenza. O'Neill non si un\u00ec apertamente all'attacco a Luineach, che era leale alla regina Elisabetta, per non compromettere il proprio crescente potere con gli inglesi, dall'altro lato condusse anche delle contrattazioni segrete per aiutare Filippo II di Spagna nei suoi progetti di invasione dell'Inghilterra.\nNel 1593 Hugh attacc\u00f2 apertamente gli inglesi arrivando a catturare parte del Connacht da Sligo fino a Leitrim entro il 1595 anno in cui scoppi\u00f2 la Guerra dei nove anni. Entro il 1596 anche O'Neill abbandon\u00f2 del tutto i negoziati con gli inglesi, i due clan unirono le forze sconfiggendo l'esercito inglese di Henry Bagenal (1556 circa-14 agosto 1598) alla Battaglia di Clontibret.\nIl 14 agosto 1598 le forze ribelli imposero agli inglesi un'altra sonora sconfitta nella Battaglia del Yellow Ford nella contea di Tyrone liberando la citt\u00e0 di Armagh, la portata della vittoria fu tale da far credere che gli inglesi sarebbero davvero stati cacciati dall'isola.\nA quel punto O'Neill scese verso sud per stipulare un'alleanza sicura con i signori della regione di Munster (Irlanda), ma senza troppo successo, mentre Hugh invase i pochi insediamenti inglesi presenti nel Connacht, senza per\u00f2 essere in grado di convincere i nobili locali ad unirsi a lui.\nA quel punto il comando inglese pass\u00f2 nelle mani di Robert Devereux, II conte d'Essex che mand\u00f2 truppe su truppe contro i rivoltosi nell'ovest dell'Ulster e Hugh ed O'Neill dovettero difendersi e contrattaccare continuamente, in diversi casi anche con successo come nella Battaglia di Curlew Pass del 15 agosto 1599. Ancora peggio per\u00f2 fu il tradimento del cognato di Hugh, Niall Garve O'Donnell (1569-1626) che pass\u00f2 a combattere per gli inglesi che in cambio gli promisero un aiuto nella conquista del comando del clan. Questa defezione permise agli inglesi di sbarcare con delle truppe a Derry nel cuore delle terre degli O'Donnell.\nHugh ed O'Neill compresero che il solo modo per vincere era tenere gli inglesi occupati su un altro fronte e a questo scopo serviva un tentativo di invasione da parte spagnola che alla fine attraccarono a Kinsale, dalla parte opposta dell'Irlanda, nel settembre del 1601. Hugh port\u00f2 i suoi uomini in una lunga marcia per raggiungere gli uomini del generale Juan del \u00c1guila arrivandovi nel mese di dicembre.\nSi dice che poco prima, il 30 novembre Hugh si fosse fermato presso l'abbazia di Holy Cross per venerare la reliquia della Vera Croce e portandone con s\u00e9 un pezzetto. Da Kinsdale comunque Hugh si mosse verso la Contea del Kerry, dove riport\u00f2 una veloce vittoria ad Ardfert riuscendo a riportare al proprio alleato FitzMaurice, Signore di Kerry, ed al figlio le terre che avevano perso nove anni addietro.\nFra il 5 ed il 6 gennaio ebbe luogo la Battaglia di Kinsale, ma le forze congiunte di Hugh, O'Neill e degli spagnoli non poterono nulla contro gli Charles Blount (1563-3 aprile 1606) che li sconfisse.\nL'esilio spagnolo.\nLa disfatta di Kinsale provoc\u00f2 la fuga di Hugh in Spagna, a La Coru\u00f1a, dove molti altri rivoltosi avevano gi\u00e0 trovato riparo. Hugh venne ricevuto con grandi onori e poco dopo il suo arrivo medit\u00f2 di tornare in Irlanda e part\u00ec per Valladolid allo scopo di chiedere aiuto ed assistenza al nuovo sovrano Filippo III di Spagna. Il re promise che avrebbe organizzato una nuova invasione, ma un anno dopo la cosa non aveva ancora preso corpo e Hugh si rimise in viaggio per tornare da Filippo, durante il viaggio per\u00f2 si ammal\u00f2 e mori presso Simancas.\nIl titolo di re di Tir Chonaill alla sua morte pass\u00f2 al fratello minore Rory O'Donnell (1575-1\u00ba agosto 1608) che venne creato I conte di Tyrconnell dalla corona inglese nel 1603."}
{"id": "3782777", "revid": "767487", "url": "https://it.wikipedia.org/wiki?curid=3782777", "title": "Great Jones Street", "text": "Great Jones Street \u00e8 un romanzo di Don DeLillo del 1973, tradotto in italiano nel 1997.\nIl libro \u00e8 un affresco spietato e ironico del mondo dello spettacolo, una riflessione visionaria sul mito del successo.\nTrama.\nLa rockstar Bucky Wunderlick, all'apice della fama, decide di abbandonare il suo gruppo mentre \u00e8 in corso una tourn\u00e9e. Si rifugia in un angolo nascosto di New York, in un appartamento di Great Jones Street, per sfuggire al culto della personalit\u00e0 di cui \u00e8 oggetto e a un successo in cui non crede pi\u00f9. \nL'esilio del protagonista, per\u00f2, \u00e8 continuamente disturbato dalle visite pi\u00f9 disparate: giornalisti a caccia di scoop, agenti interessati a certe sue incisioni inedite, emissari di una misteriosa comune agricola che tentano di coinvolgerlo nel commercio di una nuova e potente droga carpita ai laboratori federali."}
{"id": "3782784", "revid": "248115", "url": "https://it.wikipedia.org/wiki?curid=3782784", "title": "Cancro del colon-retto", "text": ""}
{"id": "3782788", "revid": "287204", "url": "https://it.wikipedia.org/wiki?curid=3782788", "title": "Antonio Allegretti (scultore)", "text": "Biografia.\nStudi\u00f2 a Genova con Santo Varni, che ritrasse in un busto in bronzo. Con l'opera dedicata a \"Caino\", vince il concorso indetto dall'Accademia ligustica di belle arti di Genova ottenendo una medaglia d'oro e una pensione, quindi pass\u00f2 a Firenze, dove rimase per qualche tempo eseguendo nel frattempo il \"Ritratto a Gino Capponi\".\nSuccessivamente si trasfer\u00ec Roma, dove stazion\u00f2 per molti anni, essendo stato nominato professore aggiunto alla cattedra di scultura al Regio Istituto di Belle Arti. Successivamente si trasfer\u00ec a Carrara per insegnare e dirigere l'Accademia di belle arti, citt\u00e0 dove visse l'ultimo periodo della sua vita.\nEspose alla \"Promotrice di Belle Arti\" a Torino dal 1884, a Roma nel 1888 e a Chicago nel 1893.\nLa sua \"Eva dopo il peccato\" fu esposta sia a Milano che Roma ed una copia fu acquistata dal Municipio di Roma. La posa ricorda l'opera del maestro Varni dedicata nel 1875 alla moglie Giulietta. Scultore di sicuro mestiere ma di compassata e scolastica freddezza accademica, , mentre altre oscillano tra naturalismo e romanticismo."}
{"id": "3782790", "revid": "767487", "url": "https://it.wikipedia.org/wiki?curid=3782790", "title": "Paul de Noailles", "text": "Era pronipote del senza eredi Jean Paul Fran\u00e7ois de Noailles, V Duca di Noailles, e gli succedette come Duca di Noailles alla morte di quest'ultimo 1824, sebbene non prese il suo posto fra i pari di Francia fino alla sua maggiore et\u00e0 nel 1827. Cavaliere del Toson d'Oro, era anche noto come scrittore ed oratore parlamentare.\nIl Duca di Noailles fu eletto a succedere il suo amico e confidente Chateaubriand all'Acad\u00e9mie fran\u00e7aise l'11 gennaio 1849, con 25 voti su 31. Poich\u00e9 Honor\u00e9 de Balzac a quel tempo ottenne solo quattro voti, questo sviluppo provoc\u00f2 un'esplosione di protesta sulla stampa letteraria. Con il duc Pasquier ed il duc de Broglie, il duc de Noailles form\u00f2 il \"parti des ducs\" (il partito dei duchi).\nFamiglia.\nSpos\u00f2 il 5 febbraio 1823 Alice de Rochechouart-Mortemart, figlia di Victurnien de Rochechouart, VIII duca de Mortemart,\ned ebbe tre figli: "}
{"id": "3782804", "revid": "767487", "url": "https://it.wikipedia.org/wiki?curid=3782804", "title": "Carlo Allegretti", "text": "Biografia.\nA Venezia, dove soggiorn\u00f2 a lungo, si form\u00f2 studiando i Bassano, oltre ad essere allievo di Girolamo Buratti.\nDai suoi lavori nella Chiesa di San Bartolomeo a Offida capiamo la natura manieristica della sua pur mediocre opera."}
{"id": "3782806", "revid": "248115", "url": "https://it.wikipedia.org/wiki?curid=3782806", "title": "Gene Ret", "text": ""}
{"id": "3782808", "revid": "18379", "url": "https://it.wikipedia.org/wiki?curid=3782808", "title": "Kladruby", "text": "Il toponimo Kladruby pu\u00f2 riferirsi a diverse localit\u00e0 della Repubblica Ceca:"}
{"id": "3782815", "revid": "61051", "url": "https://it.wikipedia.org/wiki?curid=3782815", "title": "Harrison Allen", "text": "Insegn\u00f2 nella celebre Universit\u00e0 di Filadelfia, la sua citt\u00e0 natia.\nEccellente anatomista e chirurgo, si occup\u00f2 di anatomia umana generale, lasciandoci varie opere pratiche e teoriche."}
{"id": "3782818", "revid": "248115", "url": "https://it.wikipedia.org/wiki?curid=3782818", "title": "Neoplasie multiendocrine", "text": ""}
{"id": "3782820", "revid": "287204", "url": "https://it.wikipedia.org/wiki?curid=3782820", "title": "Kladruby (Boemia centrale)", "text": "Kladruby \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3782822", "revid": "248115", "url": "https://it.wikipedia.org/wiki?curid=3782822", "title": "Neoplasie maligne dell'orecchio medio", "text": ""}
{"id": "3782823", "revid": "116135153", "url": "https://it.wikipedia.org/wiki?curid=3782823", "title": "Frank Allen", "text": "Insegn\u00f2 fisica all'Universit\u00e0 di Manitoba per quarant'anni, dal 1904 al 1944. Si occup\u00f2 di acustica e pubblic\u00f2 varie opere sul meccanismo sensoriale umano."}
{"id": "3782828", "revid": "248115", "url": "https://it.wikipedia.org/wiki?curid=3782828", "title": "Neurinoma dell'acustico", "text": ""}
{"id": "3782832", "revid": "729019", "url": "https://it.wikipedia.org/wiki?curid=3782832", "title": "UFC 133", "text": "UFC 133: Evans vs. Ortiz \u00e8 stato un evento di arti marziali miste tenuto dalla Ultimate Fighting Championship il 6 agosto 2011 al Wells Fargo Center a Filadelfia, Pennsylvania, Stati Uniti d'America.\nIn Italia la card principale \u00e8 stata trasmessa in pay per view su Sky Sport alle ore 3:00 italiane.\nRetroscena.\nMolti fighter che avrebbero dovuto partecipare a questo evento hanno sofferto degli infortuni. Questo port\u00f2 molti incontri, inclusi match per il titolo, a venire cancellati.\nIn questo evento avrebbe dovuto esserci la prima difesa del titolo del Light Heavyweight Champion Jon Jones contro l'ex campione della categoria Rashad Evans. Un infortunio precedente alla mano per\u00f2, che avrebbe dovuto tenerlo fermo fino a tardo 2011, fece rimandare a Jones l'incontro. Non volendo attendere, Evans accett\u00f2 un combattimento contro Phil Davis. In seguito Jones decise di non operarsi e difese per la prima volta la cintura contro Quinton Jackson il 24 settembre a UFC 135.\nIl 12 luglio, Phil Davis fu tolto dal main event con Rashad Evans a causa di un infortunio al ginocchio subito in allenamento. Fu offerto di prendere il posto di Davis a Tito Ortiz ma questi inizialmente rifiut\u00f2. Si inizi\u00f2 quindi a vociferare di un rematch tra Evans e Lyoto Machida dopo il loro scontro ad UFC 98. Il team di Machida accett\u00f2 verbalmente il match ma quando Dana White chiam\u00f2 il brasiliano si dichiar\u00f2 disponibile solo se avesse ricevuto un compenso superiore. White rifiut\u00f2 e mise al suo posto Tito Ortiz che nel frattempo aveva cambiato idea.\nNick Pace avrebbe originariamente affrontare Michael McDonald quest'ultimo fu tolto dalla card per rimpiazzare Norifumi Yamamoto a UFC 130 contro Chris Cariaso. Ivan Menjivar fu successivamente scelto per affrontare Pace in questo evento.\nUn incontro tra il campione dei pesi piuma Jos\u00e9 Aldo e Chad Mendes era inizialmente collegato a questo evento. In seguito, Aldo fu tenuto fermo fino ad ottobre per recuperare da alcuni infortuni mentre Mendes rimase nella card per affrontare Rani Yahya.\nRiki Fukuda avrebbe dovuto affrontare Rafael Natal, ma fu costretto al forfait a causa di un infortunio al ginocchio subito in un incidente d'auto e fu rimpiazzato da Costa Philippou.\nVladimir Matyushenko avrebbe originariamente affrontare Alexander Gustafsson. Matyushenko per\u00f2 fu escluso dal combattimento il 13 luglio 2011 a causa di un infortunio al ginocchio e sostituito da Matt Hamill.\nAnt\u00f4nio Rog\u00e9rio Nogueira avrebbe dovuto affrontare Rich Franklin ma Nogueira fu costretto a rinunciare al match il 16 luglio 2011, citando un infortunio alla spalla. Franklin fu tolto anch'egli dalla card.\nJorge Rivera avrebbe dovuto inizialmente combattere contro Alessio Sakara. Il 25 luglio per\u00f2, Rivera annunci\u00f2 che Sakara non fosse in grado di lottare a causa di un infortunio subito in allenamento. L'UFC annunci\u00f2 che Costa Philippou sarebbe stato tolto dal suo match contro Rafael Natal e avrebbe invece affrontato Rivera. Natal affront\u00f2 invece il veterano della Strikeforce e di The Ultimate Fighter, Paul Bradley.\nIl 5 agosto, alla cerimonia ufficiale del peso, Ivan Menjivar non riusc\u00ec a scendere alle 136 libbre di peso previste per la sua categoria di peso. Il suo avversario, Nick Pace, acconsent\u00ec ad affrontare Menjivar in un incontro catchweight a 138 libbre.\nPremi.\nAi vincitori sono stati assegnati 70.000$ per i seguenti premi:\n^\"Brian Ebersole fu premiato per il titolo onorario di \"\"aver tolto quegli orribili shorts dalla tv il prima possibile\" \"da Dana White sconfiggendo Dennis Hallman\"."}
{"id": "3782833", "revid": "767487", "url": "https://it.wikipedia.org/wiki?curid=3782833", "title": "Edwin West Allen", "text": "Allievo di Tollens, si distinse nello studio della chimica agraria.\nIn particolare si occup\u00f2 dell'analisi dei grassi."}
{"id": "3782838", "revid": "547034", "url": "https://it.wikipedia.org/wiki?curid=3782838", "title": "Canada's Next Top Model", "text": "Canada's Next Top Model (a volte abbreviato come CNTM) \u00e8 stato un reality show canadese in onda tra il 2006 e il 2009, nel quale alcune concorrenti femminili si contendevano il titolo di \"Canada's Next Top Model\" e la possibilit\u00e0 di iniziare la loro carriera nel settore della moda. La vincitrice riceveva un contratto con la Elmer Modeling Olsen Agency, un contratto di bellezza da $ 100.000 con la Procter &amp; Gamble, e una diffusione editoriale con una rivista di moda.\nCNTM si basa sul successo del programma statunitense \"America's Next Top Model\" della CTVglobemedia e della CBS Paramount International TV.\nSvolgimento.\nOgni stagione di Canada's Next Top Model \u00e8 composta da otto episodi con una decina di concorrenti. In ogni episodio una concorrente viene eliminata e in certi casi c'\u00e8 una doppia eliminazione se non c'\u00e8 il consenso della giuria. I makeover vengono fatti ai partecipanti all'inizio della stagione (di solito dopo la prima eliminazione finale).\nGiudici.\nNell'edizione 2009 la giuria \u00e8 costituita dalla giornalista di moda Jeanne Beker, dalla top-model Yasmin Warsame e dal fotografo di moda Mike Ruiz. Giudici precedenti sono Tricia Helfer (1\u00aa edizione, ha poi lasciato per concentrarsi sull'attivit\u00e0 di attrice), il modello e allenatore di pista Stacey McKenzie lo stilsta Paul Venoit e il fotografo di moda Paul Alexander. Di solito, un giudice ospite supplementare sieder\u00e0 sul pannello di ogni settimana."}
{"id": "3782839", "revid": "248115", "url": "https://it.wikipedia.org/wiki?curid=3782839", "title": "Mastopatia", "text": ""}
{"id": "3782844", "revid": "287204", "url": "https://it.wikipedia.org/wiki?curid=3782844", "title": "Kondrac", "text": "Kondrac \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3782850", "revid": "287204", "url": "https://it.wikipedia.org/wiki?curid=3782850", "title": "Monsone (disambigua)", "text": ""}
{"id": "3782853", "revid": "122221143", "url": "https://it.wikipedia.org/wiki?curid=3782853", "title": "Monsoon", "text": "Monsoon (monsone in lingua inglese) pu\u00f2 riferirsi a:"}
{"id": "3782858", "revid": "1565034", "url": "https://it.wikipedia.org/wiki?curid=3782858", "title": "Khal\u012bl Al-Hadd\u0101d", "text": "Biografia.\nTerzo di cinque fratelli, lavor\u00f2 come insegnante in Egitto e nel 1892 entr\u00f2 nel noviziato cappuccino di Khashbau, prendendo il nome religioso di Giacomo. Emise i voti perpetui nel 1898 e nel 1901 fu ordinato sacerdote.\nFu assegnato al convento di Beirut: promosse numerose opere a favore dell'infanzia e la costituzione di fraternit\u00e0 di terziari secolari cappuccini.\nAcquist\u00f2 la collina di Jall-Eddib con l'intento di edificarvi un santuario e una croce: vi sorse un centro per la cura dei disabili e l'assistenza agli orfani e agli anziani non autosufficienti. Per dirigere l'opera, istitu\u00ec la congregazione delle Francescane della Croce del Libano.\nMor\u00ec nel 1954.\nIl culto.\nLa sua causa di canonizzazione fu introdotta il 24 febbraio 1979.\nIl 21 dicembre 1992 papa Giovanni Paolo II ha decretato le sue \"virt\u00f9 eroiche\" riconoscendogli il titolo di venerabile.\n\u00c8 stato proclamato beato a Beirut il 22 giugno 2008 nel corso di un rito presieduto dal cardinale Jos\u00e9 Saraiva Martins.\nLa sua memoria liturgica ricorre il 26 giugno (\"dies natalis\")."}
{"id": "3782860", "revid": "486946", "url": "https://it.wikipedia.org/wiki?curid=3782860", "title": "IARC", "text": ""}
{"id": "3782861", "revid": "767487", "url": "https://it.wikipedia.org/wiki?curid=3782861", "title": "Sogno n\u00ba 1", "text": "Sogno n\u00ba 1 \u00e8 un album tributo della London Symphony Orchestra, pubblicato nel 2011 e composto di cover di canzoni di Fabrizio De Andr\u00e9.\nDescrizione.\nL'album comprende le canzoni di De Andr\u00e9 arrangiate in versione sinfonica da Geoff Westley, nell'occasione direttore dell'orchestra, con la collaborazione di Franco Battiato, Vinicio Capossela, del Coro Costanzo Porta di Cremona e di Dori Ghezzi."}
{"id": "3782869", "revid": "1648559", "url": "https://it.wikipedia.org/wiki?curid=3782869", "title": "Bruno Ceccobelli", "text": "Biografia.\nPoco dopo la nascita la famiglia si trasfer\u00ec a Todi, ove crebbe; finita la scuola, si rec\u00f2 a Roma per intraprendere studi artistici. Nella Capitale frequent\u00f2 l'Accademia di Belle Arti, in cui fu allievo di Toti Scialoja, dal quale apprese la teoria e la pratica dell'astrattismo. \nSecondo il Gramiccia, la sua arte, che per alcuni aspetti richiama il conterraneo Alberto Burri e che condivide certi caratteri dell'Arte Povera, si inserisce nel contesto del pi\u00f9 generale \"ritorno alla pittura\" che contraddistingue la sua generazione di artisti (si pensi, in questo senso, al movimento della Transavanguardia)\". Tuttavia, secondo ci\u00f2 che ne scrisse il medesimo Ceccobelli, attraverso lo studio della teosofia, dell'alchimia e delle filosofie orientali, Ceccobelli pervenne a un vero e proprio simbolismo spirituale e sacrale, che lo differenziava dalle correnti sopra richiamate. A tale proposito, scrisse infatti: \"Non voglio essere un artista alla moda, ma appartenere a tutti i tempi ed \u00e8 per questo che credo in un'arte preveggente, non storica n\u00e9 letteraria o sociologica, n\u00e9 stilistica; credo in un'arte simbolica, che dia un messaggio e sia di pacificazione con il mondo\".\nGruppi romani.\nNei primi anni Ottanta, insieme ad altri artisti compagni di studi, si insedi\u00f2 nell'ex-pastificio Cerere, un grande spazio industriale abbandonato situato nel quartiere San Lorenzo. Del gruppo, poi noto come \"Nuova Scuola Romana\" o \"Gruppo di San Lorenzo\" o \"Officina San Lorenzo\", fanno parte anche Piero Pizzi Cannella, Marco Tirelli, Giuseppe Gallo, Gianni Dess\u00ec, Nunzio Di Stefano e Domenico Bianchi. Come scrive Achille Bonito Oliva, questi artisti sono \"tutti portatori di poetiche individuali e tutte affluenti in una comune mentalit\u00e0 estetica e visione morale dell'arte\"\".\nEsposizioni.\nNel 1975 espose per la prima volta in una collettiva nel Palazzo Comunale di Albach, in Austria e, due anni dopo, tenne la sua prima personale presso la Galleria Spazio Alternativo di Roma, dove espose lavori di carattere concettuale, e partecip\u00f2 a due collettive presso \"La Stanza\", uno spazio indipendente autogestito da artisti.\nNegli anni seguenti ricevette numerosi inviti internazionali, esponendo nel 1979 al Festival della Cultura Italiana di Belgrado e, successivamente, ad alcune collettive in Francia, Germania e Croazia. In particolare, da Yvon Lambert a Parigi espone \"Morpheus\", \"un lavoro articolato in elementi diversi coesi da un nesso simbolico\".\nNel 1980 fu invitato alla \"Biennale des Jeunes\" di Parigi, quindi alla galleria \"Ugo Ferranti\" di Roma e da \"Ivon Lambert\" a Parigi (1981). Nel 1983, infine, tenne una personale alla galleria \"Salvatore Ala\" di New York.\nNel 1984 il critico Achille Bonito Oliva cura la mostra \"Ateliers\", in cui gli artisti del Pastificio Cerere aprono i loro studi al pubblico. \u00c8 l'affermazione del Gruppo di San Lorenzo sulla scena artistica internazionale. Nello stesso anno, Ceccobelli fu invitato alla Biennale di Venezia, con opere esposte nella sezione \"Aperto '84\". Nel 1986 arriv\u00f2 un secondo invito alla Biennale di Venezia, con una sala nella sezione \"Arte e Alchimia\" curata da Arturo Schwarz.\nGli Ottanta si chiusero con molte mostre internazionali: nel 1985 fu a New York, da Gian Enzo Sperone Westwater; nel 1988 tenne una triplice esposizione a New York presso Jack Shainmann, a Roma presso il Centro di Cultura Ausoni e a Madrid, presso la Galleria Mar Estrada. In occasione di questa mostra, Italo Mussa cur\u00f2 il primo catalogo ragionato: \"Le figure, le case, i pozzi, ovvero La vita delle Ombre nei Recinti Sacri\" (De Luca Editori d'Arte, Roma 1988); nel 1989 fu a Parigi (Yvon Lambert), Londra (Mayor Rowan) e Barcellona (Thomas Carstens).\nGli anni Novanta si aprirono con esposizioni in Germania, Austria, Canada e Italia. Nel 1994, inoltre, tenne un corso di formazione presso l\"'Ecole Nationale des Beaux-Artes\" del Senegal. Nel 1996 fu invitato alla \"Quadriennale di Roma\" e nel 1999 Arturo Schwarz present\u00f2 la mostra \"Trascorsi d'Asfalto\" presso la Galleria Guastalla di Livorno. Nello stesso anno vinse il concorso \"Progetto Arte Roma\", consistente nella decorazione della metropolitana di Roma: realizz\u00f2 un grande mosaico alla stazione EUR Fermi.\nAltre opere.\nIn occasione del Giubileo del 2000 realizz\u00f2 i portali in bronzo del Duomo di Terni. \nNel 2002 tenne la mostra \"Classico Eclettico\" presso il Museo Archeologico di Villa Adriana a Tivoli, in cui alcune sue sculture in marmo e altre opere dialogano con manufatti dell'epoca classica. Nel 2004 realizz\u00f2 a Gibellina il mosaico \"L'eternit\u00e0 \u00e8 la vera medicina\".\nNel 2005 ricopr\u00ec la carica di Direttore dell'Accademia di Belle Arti di Perugia, che per\u00f2 lasci\u00f2 dopo appena un anno per dedicarsi esclusivamente alla produzione artistica. Nel 2006 espose sculture in marmo a Verona e Pietrasanta, e partecip\u00f2 alla mostra collettiva \"San Lorenzo\" presso Villa Medici a Roma. Nel 2007 present\u00f2 l'installazione \"Longa marcia post-temporale\" alla galleria Volume! a Roma, e nel 2008 \"Invasi\", esposta alla Fondazione Pastificio Cerere, con la quale ricordava allo spettatore che l'uomo \u00e8 uno spirito racchiuso in un vaso corporeo e, pertanto, \"invaso\" sin dall'origine dal divino.\nNel 2009 propose l'installazione \"Attici unici\" presso la galleria Attico di Fabio Sargentini, in cui il visitatore \u00e8 invitato ad entrare in grandi sacchi che pendono dal soffitto, interagendo con essi in un percorso che lo porta a esplorare la simbologia dei quattro elementi (acqua, aria, terra e fuoco) e che lo conduce alla sintesi umana. Partecip\u00f2 infine al \"Natalis in Urbe\" con una installazione nella Basilica dei Santi Giovanni e Paolo al Celio di Roma.\nNel 2009 il museo Mart di Rovereto cur\u00f2 la prima retrospettiva dedicata all'Officina San Lorenzo. Si storicizz\u00f2 cos\u00ec l'esperienza di uno dei sodalizi artistici pi\u00f9 vitali dell'ultimo scorcio del Novecento. Il catalogo della mostra, corredato da testi e apparati critici, faceva il punto sull'opera dei \"sei di San Lorenzo\" e li contestualizzava all'interno dei movimenti pi\u00f9 influenti dell'arte contemporanea.\nNel 2010 tenne la mostra \"San Lorenzo: Limen, la soglia dell'arte\" curata da Achille Bonito Oliva a Roma, e partecip\u00f2 alla \"XVI Biennale di Arte Sacra contemporanea\" organizzata dalla Fondazione Staur\u00f2s. Nello stesso anno R. Rodriguez curava la rilevante esposizione \"In carta sogni. Opere su carta 1980-2010\", che per la prima volta storicizzava le principali opere grafiche di Ceccobelli.\nNel 2011 da ricordare sono \"Grandi opere... grandi\", presso la Fondazione Marconi di Milano e la partecipazione al Padiglione Italia, Regione Lazio, alla Biennale di Venezia.\nNel 2012 si sono svolte la mostra personale \"Eroi d\u2019Eros\", a Catania nella Galleria d\u2019Arte Orizzonti, con testo di A. Schwarz; e la collettiva \"Arte Contemporanea a Cassino\", a cura di B. Cor\u00e0, Museo Camusac.\nNel 2013 present\u00f2 la personale \"209 \u2013 Icona from NYC\", a Novara, presso la Galleria Sorrenti; il Caff\u00e8 Florian apre a Firenze, con l'esposizione permanente di una parte della collezione Fendi, dove \u00e8 presente con un'installazione; \u00e8 poi di grande rilevanza la collettiva curata da D. Lancioni \"Gli anni settanta \u2013 arte a Roma\" al Palazzo delle Esposizioni, a Roma.\nNel 2014 Bruno Ceccobelli realizz\u00f2 \"Port\u2019Ostensorio\" mostra a cura di A. Dambruoso, a Pietrasanta, nella Galleria Susanna Orlando; ed \u00e8 presente nella collettiva \"Ren\u00e8 Marti Collection\", ad Amsterdam, nella Galerie BMB; e in quella curata dal Centro Robert F. Kennedy \"I Have A Dream\" nel Palazzo Reale, a Milano, poi itinerante a Monte Carlo, con l'asta benefica \"I Defend Gala\"; poi con \"Fuoco nero \u2013 Materia e struttura attorno e dopo Burri\", a cura di A. C. Quintavalle, a Parma, nel Salone delle Scuderie in Pilotta.\nNel 2015 present\u00f2 \"Capovolgere \u2013 ABC Ceccobelli\", a cura di M. Smarrelli, a Roma, presso la Fondazione Pastificio Cerere; \"Da New York in Umbria \u2013 Louise Nevelson Bruno Ceccobelli\" ad Amelia, alla Fondazione Aldega, e \"Icons Ceccobelli\" a cura di L. Zichichi \u2013 il Cigno Edizioni e Istituto Italiano per la Cultura a San Pietroburgo, San Pietroburgo, Museo dell\u2019Accademia di Russia Fine Arts; mentre la Fondazione VOLUME! Art Contemporain, presenta a Saint-Etienne M\u00e9tropole, nel Museo d\u2019Arte Moderna e Contemporanea, una grande collettiva di installazioni site specific.\nNel 2016 ebbero luogo \"Ceccobelli e le Icone della Collezione Classense \u2013 La Forma del Dialogo\", a cura di L. Zichichi \u2013 il Cigno Edizioni, a Ravenna, con due installazioni site specific una a Sant\u2019Apollinare in Classe e l'altra al Museo Nazionale di San Vitale; \"Con Sorti Belli\", a Roma, nella Galleria d\u2019Arte Augusto Consorti; e \"Autoritratti da dentro \u2013 La ceramica prende forma\", a cura di M. Tonelli, a Montelupo Fiorentino, nel Palazzo Podestarile.\nU\"ndisclosed stories\" \u00e8 una delle collettive da annoverare per il 2017 a cura di D. Sarchioni e M. C. Monaci, a Capalbio, nel Palazzo Collacchioni; e ancora\"500 Angeli &amp; Artisti\" a Monza, nella Reggia.\nNel 2018 ha partecipato alle collettive \"Challenging Beauty - Insights in italian contemporary art\", a cura di Lorand Hegyi, nel Parkview Museum di Singapore; e \"100% Italia \u2013 Cent\u2019anni di capolavori\", a Torino, nel Museo Ettore Fico; e realizza la grande installazione site specific \"T\u2019odi\" a cura dell'Ass. Todi per l\u2019Arte, con un testo di D. Lancioni, a Todi, nella Sala delle Pietre. \nNel 2019 si sono tenute le personali \"Doppia luce\", a cura di A. Fiz, a Brescia, nella Galleria E3 Arte Contemporanea; e \"MORMORIIMARMOREI\", a cura di M. Tonelli, nel Museo di Palazzo Collicola, in occasione del 62\u00ba Festival di Spoleto.\nAltre attivit\u00e0.\nNel 2017 ha realizzato, per Fabrizio Fabbri Editore e Ars Illuminandi, le illustrazioni del volume \"Teologia Estetica per un Nuovo Rinascimento\", con scritti di Papa Benedetto XVI.\nDopo una carriera trascorsa quasi interamente a Roma, Ceccobelli \u00e8 tornato a Montemolino di Todi, dove vive in una vecchia torre di guardia risalente all'anno Mille.\nCeccobelli ha collaborato con importanti fotografi, tra cui Tom Haartsen, John Stoel, Steven Tucker, Ottavio Celestino, Pino Settanni, Chris Felver, Mimmo Capone, Stefano Fontebasso de Martino, Aurelio Amendola, Sandro Vannini. \nOpere letterarie.\nCeccobelli accompagna la sua produzione artistica di pittore, scultore e ceramista con opere letterarie che ha poi raccolto in quattro libri:"}
{"id": "3782875", "revid": "15756", "url": "https://it.wikipedia.org/wiki?curid=3782875", "title": "Isola di L'dinka", "text": "L'isola di L'dinka o Isola dei ghiaccioli (in russo: \u041e\u0441\u0442\u0440\u043e\u0432 \u041b\u044c\u0434\u0438\u043d\u043a\u0430, \"ostrov L'dinka\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di L'dinka si trova nella parte nord-orientale della Terra di Francesco Giuseppe; \u00e8 situata a 90\u00a0m dalla costa sud-orientale della Terra di Alessandra, tra capo Abrosimov (\u041c\u044b\u0441 \u0410\u0431\u0440\u043e\u0441\u0438\u043c\u043e\u0432\u0430, \"mys Abrosimova\") a sud e Capo Ghiacciato (\u041c\u044b\u0441 \u041b\u0435\u0434\u044f\u043d\u043e\u0439, \"mys Ledjanoj\") a nord. Ha una forma allungata con una lunghezza di circa 180\u00a0m e una larghezza di 30\u201350\u00a0m; non ci sono rilievi significativi.\nIl territorio \u00e8 completamente ricoperto dal ghiaccio.\nL'isola prende il nome dal termine russo \u041b\u044c\u0434\u0438\u043d\u043a (\"L'dink\") che significa appunto \"ghiacciolo\"."}
{"id": "3782882", "revid": "767487", "url": "https://it.wikipedia.org/wiki?curid=3782882", "title": "JPN (album)", "text": " \u00e8 il quarto album in studio del trio j-pop Perfume, pubblicato il 30 novembre 2011.\nEsistono due edizioni dell'album: una normale con custodia jewel case, ed una speciale in edizione limitata con custodia jewel case in cofanetto di cartone blisterato con le lettere \"JPN\", cover diversa e DVD extra.\nTracce.\nTutti i brani sono parole e musica di Yasutaka Nakata.\nDopo il titolo \u00e8 indicata fra parentesi \"()\" la grafia originale del titolo.\nDVD.\nVideoclip, registrazioni di live ed extra."}
{"id": "3782886", "revid": "834", "url": "https://it.wikipedia.org/wiki?curid=3782886", "title": "Mystery (scrittore)", "text": ""}
{"id": "3782894", "revid": "787565", "url": "https://it.wikipedia.org/wiki?curid=3782894", "title": "Ernesto Paselli", "text": "Biografia.\nNacque a Milano il 29 gennaio 1875, figlio di Pietro e Carlotta Fontana. \nComp\u00ec gli studi medi nel Collegio Militare di Milano ed in quello di Roma, iniziando poi a frequentare la Regia Accademia Militare di Modena nel 1891, uscendone sottotenente dell'arma di fanteria nell\u2019ottobre 1893, assegnato al 21\u00ba Reggimento fanteria dove fu promosso tenente nel 1897. Dal febbraio 1901 al marzo 1914 prest\u00f2 servizio nel corpo degli alpini col grado di capitano in forza al 5\u00ba Reggimento alpini. Destinato al 4\u00ba Reggimento fanteria, l'anno successivo, alla dichiarazione di guerra all'Impero austro-ungarico, raggiunse il settore del Fella, in Carnia. Divenuto maggiore nel mese di ottobre, assunto il comando del II Battaglione, nella primavera del 1916 fronteggi\u00f2 l'offensiva nemica sull'altipiano di Asiago (Strafexpedition), combattendo valorosamente in Val d\u2019Assa, nel settore del Monte Kaberlaba e del Monte Lemerle. Nell'autunno di quell'anno fu costretto a lasciare il fronte a causa di una malattia, riprendendo servizio nel novembre 1917, assegnato al 151\u00ba Reggimento fanteria della Brigata Sassari. Nel gennaio 1918 partecip\u00f2, sul Monte Grappa, alle azioni di controffensiva di Col del Rosso e di Col d'Echele. Nel mese di aprile pass\u00f2 al battaglione complementare della Brigata Sesia e poco dopo, promosso tenente colonnello, assunse il 1\u00b0 giugno il comando del 267\u00ba Reggimento fanteria della Brigata Caserta, schierato sul Piave, nel tratto fra Maserada e Candel\u00f9. Si distinse sin dal primo giorno della battaglia del solstizio, ed incaricato della difesa dell'importante nodo stradale di Candel\u00f9, mantenne saldamente la posizione resistendo ai numerosi attacchi sferrati dal nemico. Nel pomeriggio del quarto giorno di battaglia, accortosi che dei nuclei nemici, avanguardie di un grosso reparto di arditi ungheresi, erano riusciti a infiltrarsi nelle rovine del villaggio di Candel\u00f9, impugnata la rivoltella si lanci\u00f2 con coraggio, alla testa di un manipolo di fanti, contro di essi e li respinse con una lotta a corpo a corpo. Colpito a morte dallo scoppio di una bomba a mano lanciata da un ufficiale ungherese si spense incitando i propri soldati a resistere ed a mantenere le proprie posizioni.. Con Regio Decreto del 31 marzo 1921 fu insignito della medaglia d'oro al valor militare alla memoria. \u00c8 sepolto nell'ossario di Fagar\u00e8 della Battaglia."}
{"id": "3782895", "revid": "287204", "url": "https://it.wikipedia.org/wiki?curid=3782895", "title": "Imperatrica Ekaterina Velikaja", "text": "LImperatrica Ekaterina Velikaja (in russo \u0418\u043c\u043f\u0435\u0440\u0430\u0442\u0440\u0438\u0446\u0430 \u0415\u043a\u0430\u0442\u0435\u0440\u0438\u043d\u0430 \u0412\u0435\u043b\u0438\u043a\u0430\u044f) fu una corazzata della Voenno Morskoj Flot Rossijskoj Imperii russa, seconda unit\u00e0 della classe Imperatrica Marija; varata nel giugno del 1914 con il nome di Ekaterina II, cambi\u00f2 nominativo prima della sua entrata in servizio nell'ottobre del 1915, prendendo poi parte alla prima guerra mondiale inquadrata nella Flotta del Mar Nero. Dopo la rivoluzione di febbraio del 1917 la nave cambi\u00f2 nome in Svobodnaja Rossiia, finendo poi per essere autoaffondata dagli stessi russi il 18 giugno 1918 nel porto di Novorossijsk per evitare che cadesse nelle mani dei tedeschi.\nStoria.\nImpostata nei cantieri navali di Nikolaev il 30 ottobre 1911 insieme alle sue due gemelle, la sua costruzione fu ritardata da alcune modifiche al progetto originale, che portarono ad un lieve aumento del dislocamento e della larghezza dello scafo; la nave fu varata il 19 ottobre 1913 con il nome di \"Ekaterina II\", nominativo poi cambiato il 27 giugno 1915 in \"Imperatrica Ekaterina Velikaja\" (\"Imperatrice Caterina la Grande\"), in entrambi i casi sempre in onore della zarina Caterina II di Russia. La nave entr\u00f2 in servizio con la Flotta del Mar Nero il 18 ottobre 1915; il 5 gennaio 1916, durante una sua uscita in mare, la nave rischi\u00f2 l'affondamento quando il cacciatorpediniere russo \"Bystry\" la scambi\u00f2 per un'unit\u00e0 nemica, lanciandole contro sette siluri nessuno dei quali colp\u00ec il bersaglio.\nL'8 gennaio seguente la \"Ekaterina\" ebbe un breve incontro con l'incrociatore da battaglia tedesco (in forza alla marina ottomana con il nome di \"Yavuz\") al largo delle coste della Crimea: le due unit\u00e0 si scambiarono alcune salve di artiglieria dalla distanza di 20 chilometri senza colpirsi, prima che la \"Yavuz\" decidesse di rompere il contatto e fuggire grazie alla sua maggiore velocit\u00e0; il 4 luglio seguente la \"Ekaterina\" e la sua gemella \"Imperatrica Marija\" presero il mare in un nuovo tentativo di agganciare la \"Yavuz\", reduce da un bombardamento del porto russo di Tuapse, ma in questo caso l'intercettazione non ebbe luogo. Il 29 aprile 1917, con l'istituzione di un governo repubblicano al posto della monarchia degli zar, la \"Ekaterina\" fu rinominata \"Svobodnaja Rossiia\" (\"Russia Libera\"); il 23 giugno seguente la corazzata intercett\u00f2 l'incrociatore leggero ottomano \"Midilli\" (l'ex tedesco ) mentre si accingeva ad attaccare una stazione radio russa sull'Isola dei Serpenti: la nave russa riusc\u00ec ad inquadrare il bersaglio, ma il piccolo incrociatore riusc\u00ec a sottrarsi al tiro ed a fuggire coperto da una cortina di nebbia artificiale.\nCome il resto della Flotta del Mar Nero, la corazzata non vide pi\u00f9 alcuna azione di rilievo fino alla conclusione delle ostilit\u00e0; il 3 marzo 1918 la Russia del nuovo governo bolscevico si ritir\u00f2 dal conflitto con la firma del trattato di Brest-Litovsk, cedendo l'Ucraina ed altri territori alla Germania: precedendo l'occupazione tedesca della citt\u00e0, il 30 aprile 1918 la \"Svobodnaja Rossiia\" e la gemella \"Volia\" lasciarono il porto di Sebastopoli per non cadere in mani nemiche, rifugiandosi a Novorossijsk. Davanti all'ingiunzione tedesca di consegnare la nave, il 19 giugno 1918 il governo bolscevico diede ordine di autoaffondarla: evacuato l'equipaggio, il cacciatorpediniere \"Ker\u010d\"' le lanci\u00f2 contro quattro siluri, provocando una grande esplosione che fece capovolgere ed affondare la nave in quattro minuti. Non venne fatto nessun tentativo di recuperare lo scafo, ma alcuni interventi negli anni trenta portarono al recupero di parte dell'apparato motore e delle caldaie, prima che tali azioni cessassero a causa del pericolo delle munizioni inesplose ancora contenute all'interno della nave."}
{"id": "3782896", "revid": "599013", "url": "https://it.wikipedia.org/wiki?curid=3782896", "title": "Branislav Labant", "text": ""}
{"id": "3782901", "revid": "287204", "url": "https://it.wikipedia.org/wiki?curid=3782901", "title": "Mystery (album)", "text": ""}
{"id": "3782903", "revid": "287204", "url": "https://it.wikipedia.org/wiki?curid=3782903", "title": "Mystery (romanzo)", "text": ""}
{"id": "3782908", "revid": "729019", "url": "https://it.wikipedia.org/wiki?curid=3782908", "title": "Aeroporto Internazionale di Lom\u00e9-Gnassingb\u00e9 Eyad\u00e9ma", "text": "L'Aeroporto Internazionale di Lom\u00e9-Gnassingb\u00e9 Eyad\u00e9ma \u00e8 l'aeroporto della capitale del Togo Lom\u00e9; \u00e8 situato nel quartiere Tokoin, raggiungibile tramite la vecchia ferrovia che univa la capitale a Blitta, ora interrotta allo scalo aeroportuale, e si trova all'estremo sud-ovest del Togo, lungo la costa del Golfo di Guinea. La struttura \u00e8 intitolata a Gnassingb\u00e9 Eyad\u00e9ma, (1937-2005), Presidente togolese dal 1967 fino alla morte, ed \u00e8 dotata di una pista di conglomerato bituminoso lunga e larga , l'altitudine \u00e8 di 22\u00a0m, l'orientamento della pista \u00e8 RWY 04-22. L'aeroporto \u00e8 aperto al traffico commerciale 24 ore al giorno.\nServizi.\nI servizi in aeroporto includono un ufficio postale, banca, ufficio cambio, una sala VIP, bar, ristoranti, self-service, un negozio di souvenir e negozi duty free.\nIncidenti aerei.\nIl 14 agosto 2008, il volo Turkish Airlines 1123, operato dall'Airbus A310-300 Turkish Airlines marche TC-JDA in viaggio dall'Aeroporto di Istanbul, in Turchia, con destinazione Aeroporto Internazionale Murtala Muhammed di Lagos, in Nigeria, fu costretto ad atterrare all'aeroporto di Lom\u00e9-Tokoin a causa del malfunzionamento in condizioni notturne delle apparecchiature di navigazione e radio."}
{"id": "3782915", "revid": "834", "url": "https://it.wikipedia.org/wiki?curid=3782915", "title": "Men of Men", "text": ""}
{"id": "3782919", "revid": "114185062", "url": "https://it.wikipedia.org/wiki?curid=3782919", "title": "Pirati dei Caraibi - Oltre i confini del mare (colonna sonora)", "text": "Pirati dei Caraibi - Oltre i confini del mare \u00e8 la colonna sonora dell'omonimo film diretto da Rob Marshall firmata da Hans Zimmer, con la collaborazione di Rodrigo y Gabriela.\nHanno collaborato a questa colonna sonora anche compositori come Eric Whitacre, Eduardo Cruz e Geoff Zanelli."}
{"id": "3782922", "revid": "716642", "url": "https://it.wikipedia.org/wiki?curid=3782922", "title": "Wang Dalei", "text": "Carriera.\nClub.\nLa sua carriera da calciatore professionista inizia nel 2006 militando per una sola stagione nello Shanghai United per poi trasferirsi nel 2007 allo Shanghai Shenhua.\nNell'agosto del 2006 si \u00e8 allenato con l'Inter.\nNazionale.\nDal 2010 milita nella Nazionale maggiore."}
{"id": "3782925", "revid": "767487", "url": "https://it.wikipedia.org/wiki?curid=3782925", "title": "Ming, ragazzi!", "text": "Ming, ragazzi! \u00e8 un film del 1973 diretto da Antonio Margheriti."}
{"id": "3782927", "revid": "701660", "url": "https://it.wikipedia.org/wiki?curid=3782927", "title": "Mantra di Namgyalma", "text": "Om Bhrum swaha \u00e8 il mantra di tib: Namgyalma, sanscr: U\u0219n\u012b\u0219avijay\u0101\".\" Yidam di Lunga Vita insieme ad Amit\u0101yus e T\u0101r\u0101 Bianca. Viene recitato nel Buddhismo tibetano.\nDescrizione di Namgyalma.\nSeduta nella posizione \"padmasana\", sans., e di carnagione bianca \u00e8 presumibilmente una delle reincarnazioni di Tara Bianca. \u00c8 considerata la conservatrice della sapienza del Buddha grazie alla protuberanza, u\"\u0219n\u012b\u0219a\", sulla testa e per traslazione \u00e8 definita la \"madre di tutti i Buddha\". ha tre teste con il terzo occhio ben visibile sulla fronte e otto braccia. Le mani reggono alcuni oggetti sacri compiendo gesti rituali: \nIl mantra.\nIl mantra di Namgyalma \u00e8 una potente pratica di purificazione mentale. Se viene scritto su stoffa o carta e messo sulla cima di una montagna o sul tetto di una casa, dove pu\u00f2 essere mosso dal vento, chiunque sia toccato dalla stessa corrente d' aria riceve una miriade di fortissime benedizioni, e il suo karma viene purificato. Girare intorno a uno stupa che contiene il mantra purifica tutto il karma delle rinascite negli inferni caldi.\nNei riti funebri del Buddhismo tibetano, Om Bhrum swaha viene usato a beneficio del defunto: lo si recita ventuno volte per benedire acqua, semi di sesamo o tipi di profumo come la polvere di talco, su cui poi si soffia per poi procedere allo spargimento della stessa sostanza sul corpo del morto.\nMantra corto.\nOM BHRUM SVAHA / OM AMRITA AYUR DA DE SVAHA"}
{"id": "3782934", "revid": "1543377", "url": "https://it.wikipedia.org/wiki?curid=3782934", "title": "Fiasco (gioco di ruolo)", "text": "Fiasco \u00e8 un gioco di ruolo indie di Jason Morningstar, originariamente pubblicato dalla Bully Pulpit Games e pubblicato in Italia prima da Janus Design nel 2010 e, nella sua ultima edizione, dalla GG Studio nel 2016. Il gioco si ispira a tutte le storie che contengono un clamoroso fiasco, come alcuni film dei fratelli Coen, \"Fargo\" e \"Burn After Reading\", o \"Lock &amp; Stock\" di Guy Ritchie.\nSistema di gioco.\nIl gioco presenta una prima fase in cui si creano i legami tra i personaggi dei vari giocatori al tavolo. Tutto questo viene fatto lanciando quattro dadi a sei facce per ogni giocatore e scegliendo poi dalle liste di un playset il tipo di relazioni che collegano i personaggi, i bisogni, i luoghi e gli oggetti principali.\nIl gioco si articola in due atti composti da diverse scene. In ogni scena viene assegnato un dado. A met\u00e0 della partita (dopo la fine del Primo Atto) si tirano i dadi accumulati e si inseriscono nel gioco due nuovi elementi scatenanti una \"crisi\". Alla fine del Secondo Atto ogni giocatore tirer\u00e0 i dadi che ha accumulato e descriver\u00e0 l'epilogo del proprio personaggio in base alle liste del Sipario.\nRiconoscimenti.\nNel 2009 Fiasco ha vinto il premio Best Support agli Indie RPG Awards e, nel 2011, il premio per \"Excellence in Gaming\" ai Diana Jones Award."}
{"id": "3782935", "revid": "767487", "url": "https://it.wikipedia.org/wiki?curid=3782935", "title": "Viliam Vidumsk\u00fd", "text": ""}
{"id": "3782940", "revid": "599013", "url": "https://it.wikipedia.org/wiki?curid=3782940", "title": "Yu Tao", "text": "Carriera.\nClub.\nLa sua carriera da calciatore professionista inizia nel 2002, quando milita per lo Shanghai Shenhua\nNazionale.\nDal 2002 al 2011 milita nella Nazionale maggiore."}
{"id": "3782945", "revid": "834", "url": "https://it.wikipedia.org/wiki?curid=3782945", "title": "Gold Mine", "text": ""}
{"id": "3782947", "revid": "834", "url": "https://it.wikipedia.org/wiki?curid=3782947", "title": "Golden Fox", "text": ""}
{"id": "3782948", "revid": "287204", "url": "https://it.wikipedia.org/wiki?curid=3782948", "title": "Gone (romanzo)", "text": ""}
{"id": "3782953", "revid": "39224", "url": "https://it.wikipedia.org/wiki?curid=3782953", "title": "Istituto di Belle Arti", "text": ""}
{"id": "3782954", "revid": "287204", "url": "https://it.wikipedia.org/wiki?curid=3782954", "title": "Ivo Minar", "text": ""}
{"id": "3782959", "revid": "486946", "url": "https://it.wikipedia.org/wiki?curid=3782959", "title": "Delitto nel campo di cetrioli", "text": ""}
{"id": "3782963", "revid": "287204", "url": "https://it.wikipedia.org/wiki?curid=3782963", "title": "Ivo Min\u00e1\u0159", "text": "Biografia.\n\u00c8 il fratello minore di Jan Min\u00e1\u0159, anch'esso tennista.\nCarriera.\nSingolo.\n\u00c8 professionista dal 2002, il suo allenatore \u00e8 Karol Dusan, \u00e8 destro ed usa il rovescio bimane.\nAl MLP Cup 2004 \u00e8 stato eliminato al secondo turno contro il russo Jurij \u0160\u010dukin per 7-5, 6-3.\nIl 28 novembre 2004 viene eliminato in finale al Challenger Groningen dall'olandese Peter Wessels per 6-3,6-2.\n\u00c8 stato eliminato in semifinale al torneo Morocco Tennis Tour Marrakech 2009 battuto dall'algerino Lamine Ouahab per 6-2, 6-3.\nVenne trovato positivo ad una sostanza dopante e squalificato per 8 mesi l'11 giugno 2009.\nNel 2011 al The Hague Open viene eliminato nei quarti di finale dal belga Steve Darcis per 6-0, 2-6, 5-7.\nDoppio.\nIn doppio, in coppia con il connazionale Jan Hernych, ha conquistato la vittoria finale nel BMW Open 2009, torneo ATP che ha luogo a Monaco di Baviera. In quest'edizione superarono in finale gli australiani Ashley Fisher e Jordan Kerr."}
{"id": "3782965", "revid": "486946", "url": "https://it.wikipedia.org/wiki?curid=3782965", "title": "The Sweetness at the Bottom of the Pie", "text": ""}
{"id": "3782966", "revid": "834", "url": "https://it.wikipedia.org/wiki?curid=3782966", "title": "The Diamond Hunters", "text": ""}
{"id": "3782970", "revid": "1305772", "url": "https://it.wikipedia.org/wiki?curid=3782970", "title": "Deadline at Dawn", "text": ""}
{"id": "3782971", "revid": "1305772", "url": "https://it.wikipedia.org/wiki?curid=3782971", "title": "The Death and Life of Bobby Z", "text": ""}
{"id": "3782972", "revid": "834", "url": "https://it.wikipedia.org/wiki?curid=3782972", "title": "The Double", "text": ""}
{"id": "3782981", "revid": "125333703", "url": "https://it.wikipedia.org/wiki?curid=3782981", "title": "Divisioni amministrative della Germania nazista", "text": "Le divisioni amministrative della Germania nazista determinarono l'organizzazione amministrativa della Germania nazista.\nStoria.\nSubito dopo la soppressione dei L\u00e4nder della\nRepubblica di Weimar nel 1934, i \"gaue\" (\"gau\" al singolare) erano \"de facto\" le divisioni amministrative della Germania nazista.\nI \"Gaue\" nazisti furono istituiti nel 1926 come distretti amministrati dal partito nazista. Ogni \"Gau\" aveva un leader amministrativo, il \"Gauleiter\" (in lingua italiana: il capo Gau). Anche se i L\u00e4nder e le provincie prussiane continuarono a esistere anche dopo il decreto dei pieni poteri del 1933, la loro amministrazione fu ridotta nel \"Gleichschaltung\" a un rudimentale distretto strettamente legato al rispettivo Gau nazista. In totale la Germania era divisa in 32 \"Gaue\" nel 1934 e in 42 \"Gaue\" nel 1945.\nLe regioni occupate nel 1938 (l'Austria e i Sudeti) e nel 1939 (il territorio di Memel in Lituania), cos\u00ec come le aree conquistate durante il corso della seconda guerra mondiale, furono incorporati in \"Gaue\" gi\u00e0 esistenti oppure organizzati in \"Reichsgaue\". Negli stessi il \"Gauleiter\" effettuava anche la posizione di \"Reichsstatthalter\".\nI \"Gaue\" vennero ufficialmente aboliti nel 1945, anno in cui la Germania perse la seconda guerra mondiale.\n\"Gaue\", \"Reichsgaue\" e \"L\u00e4nder\".\nI \"Gaue\" stabiliti nel 1934.\nDi seguito \u00e8 possibile trovare i \"gaue\" originari stabiliti nel 1934. Fra questi non sono inclusi le provincie austriache e polacche che verranno annesse dopo.\nI \"Gaue\" stabiliti fra il 1938 e il 1939.\nDopo l'Anschluss e l'occupazione dei Sudeti furono creati nuovi Reichsgaue.\nI \"Reichsgaue\" stabiliti nella Seconda guerra mondiale.\nCos\u00ec come la Germania \u00e8 diventata un Reich, anche i Gaue sono divenuti Reichsgaue. Qui si includono altri territori polacchi (come la Citt\u00e0 Libera di Danzica, ora facente parte del Reichsgau di Danzig-Westpreu\u00dfen) e alcuni territori del Belgio, che vennero \"de jure\" annessi alla Germania. L'Alsazia e la Lorena cos\u00ec come il Lussemburgo vennero annessi ai Reichsgaue circostanti.\nGli Auslandsgaue.\nVi \u00e8 stato un Gau extraterritoriale chiamato Auslandsorganisation (\"Organizzazione per l'estero\") che corrispondeva ai membri del partito d'oltremare. La sua sede era a Berlino e questo era considerato come il quarantatreesimo Gau della Germania nazista.\nLe zone d'operazioni.\nDopo il termine della dittatura di Benito Mussolini il governo italiano inizi\u00f2 in segreto a trattare con gli Alleati discutendo su una possibile entrata dell'Italia nel campo alleato. Per rappresaglia i nazisti occuparono gran parte dell'Italia settentrionale, liberarono Mussolini dal Gran Sasso e lo fecero diventare un capo fantoccio di un nuovo stato fascista per\u00f2 occupato dalle truppe tedesche. Mentre le aree ancora controllate da Mussolini appartenevano alla Repubblica Sociale Italiana, molte regioni del Nord Italia ubicate tra la Svizzera e l'Adriatico vennero organizzate in zone d'Operazioni (in tedesco \"Operationszonen\"). Tali territori vennero formalmente annesse alla Germania nazista e incluse nel Gau circostante.\nLe zone d'operazioni erano due:\nIn un ordine dell'OKW del 1943, Hitler decreta la creazione di ulteriori zone d'operazioni in Nord Italia.\nA differenza delle altre due zone d'operazioni, questa non fu effettivamente realizzata, ma venne occupata militarmente.\nLe zone d'operazioni proposte ma mai realizzate erano due:\nGovernatorato Generale.\nNelle zone polacche che non vennero annesse direttamente al Reich fu istituita un'amministrazione denominata Governatorato Generale. Anche se la regione era al di fuori dei confini del Reich, il Governatorato Generale venne considerato dalle autorit\u00e0 naziste come una regione \"autonoma\" (vale a dire non direttamente subordinata al governo di Berlino).\nIl Governatorato \u00e8 stato diviso in quattro \"distrikten\" (distretti):\nDopo l'invasione dell'Unione Sovietica nel 1941 venne creato un nuovo distretto, il Distretto della Galizia, formato dalla regione asburgica della Galizia.\nProtettorato di Boemia e Moravia.\nGli accordi presi nella conferenza di Monaco concessero alla Germania il controllo su gran parte della Cecoslovacchia; il resto \u00e8 stato subordinato al governo tedesco nel marzo del 1939. Mentre la Slovacchia divenne uno stato satellite della Germania, i territori rimanenti vennero inglobati nel Protettorato di Boemia e Moravia (il quale era sotto dominio tedesco).\nSono esistite due amministrazioni all'interno del protettorato. La prima consisteva in due \"L\u00e4nder\", Boemia e Moravia, che venivano a loro volta suddivisi in unit\u00e0 pi\u00f9 piccole.\nLa seconda, quella messa in atto dai nazisti, un\u00ec i territori del Protettorato ai \"Gau\" circostanti, quali Sudeti, Bayreuth, Alto Danubio e Basso Danubio.\nPiani per il futuro.\nIl governo nazista ha apertamente perseguito un aggressivo espansionismo, con l'intenzione di estendere ulteriormente il gi\u00e0 ampio stato tedesco. In previsione di ulteriori allargamenti territoriali, furono progettati alcuni nuovi distretti. Erano destinate soprattutto due espansioni:\nAnnessioni dei territori nell'Europa dell'Est.\nPer poter espandere lo spazio vitale della Germania, le popolazioni slave dell'Europa dell'Est dovevano essere eliminate tramite processi di sterminio, espulsione, approvvigionamenti di alimenti (che lasciava morire di fame gran parte della popolazione slava) e schiavismo che avrebbero effettivamente germanizzato questi territori a lungo termine. Le autorit\u00e0 naziste avevano pianificato che la colonizzazione della popolazione tedesca che viveva nell'Europa orientale sarebbe dovuta procedere pi\u00f9 intensivamente nelle tre cosiddette \"Siedlungsmarken\" ossia l'Ingria, l'area attorno ai fiumi Narew e Nemunas e l'Ucraina meridionale (dove era inclusa anche la Crimea).\nQuesti territori dovevano essere organizzati in un nuovo Gau, chiamato \"Gothengau\" (Gau dei Goti), in onore ai goti di Crimea che vi sono stabiliti nell'area.\nInoltre, se l'espansione del Reich nell'Europa orientale avesse avuto luogo, vi sarebbero stati due nuovi territori: \"Peipusland\" (con un riferimento al Lago dei Ciudi, chiamato anche Lago Peipus), che corrispondeva all'attuale Estonia, e \"D\u00fcnaland\" (con un riferimento al fiume Daugava, il cui nome tedesco corrisponde a D\u00fcna) che corrispondeva alla Lettonia.\nIn una conferenza del 16 luglio 1941 dove si discuteva della futura organizzazione dei territori sovietici appena conquistati Hitler menzion\u00f2 che aveva intenzione non solo di conquistare le aree menzionate sopra, ma anche la regione baltica, l'area dei Tedeschi del Volga e il distretto di Baku, in Caucasia. Il 3 novembre del 1941 ha anche elaborato un possibile aspetto della germanizzazione nell'Europa dell'Est:\nInoltre si \u00e8 discusso se la valle del fiume Vistola, dentro al Governatorato Generale, sarebbe dovuta diventare un singolo Gau (\"Vandalengau\", Gau dei Vandali) oppure tre o cinque nuovi Reichsgaue. Una proposta del 1939 ha anche considerato la creazione di un nuovo Reichsgau, chiamato \"Beskidenland\", che doveva comprendere i territori fra Cracovia e il fiume San. Nella Jugoslavia occupata dagli Alleati il nazista Sepp Janco, rappresentante degli Svevi del Danubio, sosteneva addirittura la creazione di un nuovo Gau, il \"Reichsgau Banat\" o \"Gau Eugenio di Savoia\", che avrebbe dovuto comprendere i territori jugoslavi di Ba\u010dka, Banat, Baranya e parte della Transilvania.\nLa Gro\u00dfdeutschland e le nazioni \"appartenenti\" al Reich.\nLa dottrina razziale nazista dei gruppi etnici europei classificava i nordeuropei, cos\u00ec come gli svizzeri, gli austriaci, gli olandesi, i fiamminghi, i danesi, gli inglesi e naturalmente anche i tedeschi come la razza superiore nordica-ariana (\"Herrenrasse\"). A seguito dell'annessione dell'Austria nella Grande Germania (Gro\u00dfdeutschland), Hitler decise di seguire la stessa politica nel futuro per tutte le altre nazioni che lui avrebbe identificato \"appartenenti\" al Reich. Questo significa che la regione storica dei Paesi Bassi e la Scandinavia si sarebbero dovuti eventualmente unire in un Grande Reich Germanico (\"Gro\u00dfgermanisches Reich\") che sarebbe diventato volta per volta sempre pi\u00f9 grande. Se ci\u00f2 fosse accaduto le nazioni (come Norvegia, Svezia o Danimarca) sarebbero divenute piccole unit\u00e0 amministrative, cos\u00ec come la Danimarca sarebbe diventata un \"Reichsgau Nordmark\" e i Paesi Bassi un \"Reichsgau Westland\".\nInoltre un altro obiettivo dei nazisti era quello di ripristinare i confini occidentali della Germania con la Francia come era nel Sacro Romano Impero. Inoltre ci avrebbe dovuto essere un nuovo Reichsgau, prossimo per essere annesso al Reich, che comprendeva i territori dal dipartimento di Somme al Lago Lemano. Il suo nome sarebbe stato \"Reichsgau Burgund\" e avrebbe dovuto avere Nancy (\"Nanzig\") come capitale."}
{"id": "3782983", "revid": "287204", "url": "https://it.wikipedia.org/wiki?curid=3782983", "title": "Dreaming of You", "text": ""}
{"id": "3782987", "revid": "834", "url": "https://it.wikipedia.org/wiki?curid=3782987", "title": "Dreamin' of You", "text": ""}
{"id": "3782992", "revid": "834", "url": "https://it.wikipedia.org/wiki?curid=3782992", "title": "Eagle in the Sky", "text": ""}
{"id": "3782993", "revid": "287204", "url": "https://it.wikipedia.org/wiki?curid=3782993", "title": "Evgenij Busmanov", "text": ""}
{"id": "3782995", "revid": "834", "url": "https://it.wikipedia.org/wiki?curid=3782995", "title": "Elephant Song", "text": ""}
{"id": "3782997", "revid": "339392", "url": "https://it.wikipedia.org/wiki?curid=3782997", "title": "Lom\u00e9-Tokoin Airport", "text": ""}
{"id": "3782998", "revid": "287204", "url": "https://it.wikipedia.org/wiki?curid=3782998", "title": "Andrej Cernysov", "text": ""}
{"id": "3782999", "revid": "339392", "url": "https://it.wikipedia.org/wiki?curid=3782999", "title": "Aeroporto Tokoin", "text": ""}
{"id": "3783002", "revid": "599013", "url": "https://it.wikipedia.org/wiki?curid=3783002", "title": "Vladislav Zvara", "text": ""}
{"id": "3783003", "revid": "154893", "url": "https://it.wikipedia.org/wiki?curid=3783003", "title": "Toni di grigio", "text": ""}
{"id": "3783004", "revid": "6923", "url": "https://it.wikipedia.org/wiki?curid=3783004", "title": "The South Bank Show", "text": "The South Bank Show \u00e8 stato un programma televisivo trasmesso nel Regno Unito su ITV dal 1978 al 2010, per un totale di 736 puntate, e prodotto dalla LWT (London Weekend Television).\nMescolando l'arte contemporanea con la cultura popolare, l'intento dello show era quello di rendere fruibile ad un pubblico di massa l'arte stessa nelle sue diverse forme, tra cui: la musica, la danza, il cinema, la letteratura, l'opera, il teatro, e le arti visive.\nPuntate.\nLa maggior parte delle puntate erano caratterizzate dalla presenza di un ospite attinente al tema del serata. Tra gli artisti invitati:"}
{"id": "3783009", "revid": "599013", "url": "https://it.wikipedia.org/wiki?curid=3783009", "title": "\u013dubom\u00edr Faktor", "text": ""}
{"id": "3783010", "revid": "92723", "url": "https://it.wikipedia.org/wiki?curid=3783010", "title": "Selva Lacandona", "text": "La Selva Lacandona \u00e8 una foresta che sorge nello Stato del Chiapas, in Messico.\nL'area \u00e8 abitata dalla popolazione maya Lacand\u00f3n, da cui prende il nome."}
{"id": "3783031", "revid": "339392", "url": "https://it.wikipedia.org/wiki?curid=3783031", "title": "Men\u016bfiyya", "text": ""}
{"id": "3783033", "revid": "149485", "url": "https://it.wikipedia.org/wiki?curid=3783033", "title": "Salomon August Andr\u00e9e", "text": "Biografia.\nEsplor\u00f2 l'Artico. Nel suo ultimo viaggio tent\u00f2 di raggiungere il Polo nord con una mongolfiera l'11 luglio 1897, ma la spedizione si concluse tragicamente con la morte sua e degli altri due partecipanti. Il suo ultimo messaggio rivolto alla famiglia risale al 13 luglio 1897. In tale messaggio diceva di stare bene, poi non si ebbero pi\u00f9 notizie di lui. I suoi resti vennero ritrovati molti anni dopo, nel 1930, dal giornalista e aviatore italiano Vittorio Beonio Brocchieri.\nGiovanni Pascoli scrisse un poemetto celebrativo dell'esploratore, intitolato \"Andr\u00e9e\"."}
{"id": "3783034", "revid": "339392", "url": "https://it.wikipedia.org/wiki?curid=3783034", "title": "Menufiyya", "text": ""}
{"id": "3783038", "revid": "124956988", "url": "https://it.wikipedia.org/wiki?curid=3783038", "title": "Compostaggio di comunit\u00e0", "text": "Tra il grande impianto industriale e quello domestico (compostiera) si colloca l'attivit\u00e0 di compostaggio di comunit\u00e0. Si tratta di piccole macchine utilizzate per accelerare il naturale processo di compostaggio a cui vengono sottoposti i rifiuti organici. Queste macchine vengono utilizzate per servire da poche decine ad alcune centinaia di utenze domestiche (famiglie) o la necessit\u00e0 di una mensa, di un albergo o altro produttore di scarti organici. Il compostaggio di comunit\u00e0 \u00e8 spesso anche chiamato compostaggio elettromeccanico, qualora si utilizzino macchine elettromeccaniche (come in Italia), o compostaggio comunitario, compostaggio collettivo, compostaggio locale, compostaggio urbano, compostaggio in sito o compostaggio di prossimit\u00e0. La caratteristica orografica del territorio italiano e la presenza di tanti piccoli Comuni, distanti dagli impianti di compostaggio, rende questa soluzione particolarmente interessante anche dal punto di vista economico.\nLe macchine.\nIl compostaggio di comunit\u00e0 \u00e8 praticato, in Italia, con l'ausilio di piccoli o medi impianti elettromeccanici dove il processo aerobico viene mantenuto e accelerato dal continuo apporto d'aria e la massa viene rivoltata continuamente. Sul mercato esistono pochi prodotti (numerabili sulle dita di una mano) tipicamente di produzione svedese (Joraform e BigHanna) e gli italiani City Net Ecologia &amp; Ambiente e Betlee\nQuesti impianti possono essere suddivisi in quelli che, al fine di muovere il materiale, hanno una camera ruotante (esempio cilindrica) o quelli che fanno uso di bracci meccanici. Un'altra suddivisione \u00e8 quella che vede un'unica camera ove avvengono i processi oppure quelli che suddividono il processo nelle due fasi di stabilizzazione accelerata e l'altra di prima maturazione in camere separate. Di alcune macchine (per esempio BIG HANNA,City Net Ecologia &amp; Ambiente e Beetle) esistono modelli in scala diversa che permettono il corretto dimensionamento secondo la necessit\u00e0 mentre per la Joraform \u00e8 disponibile un solo modello. Come \u00e8 noto la fornitura di strutturante \u00e8 fondamentale nel processo di compostaggio che richiede, tra l'altro, il giusto bilanciamento tra carbonio (C) e azoto (N).\nNel compostaggio domestico lo strutturante \u00e8 fornito da sfalci d'erba in quello industriale, di taglia elevata, \u00e8 fornito anche da cassette in legno o da ramaglie frutto della gestione del verde e da eventuali sacchetti in carta paglia utilizzati dalla raccolta differenziata. Lo strutturante \u00e8 anche fondamentale per abbassare l'umidit\u00e0 della miscela. L'umidit\u00e0 stessa potrebbe essere abbassata con l'utilizzo di un eventuale disidratatore posto a monte dell'impianto.\nNelle macchine per il compostaggio di comunit\u00e0 lo strutturante \u00e8 fornito essenzialmente con l'apporto di segatura o di pellet. Pellet o segatura possono essere forniti automaticamente al conferimento dell'organico o aggiunti manualmente da un operatore.\nLa triturazione a monte del processo \u00e8 anch'essa un fattore di differenza tra le macchine sul mercato. A favore della triturazione vi \u00e8 la migliore miscelazione con lo strutturante. Di contro vi \u00e8 la difficolt\u00e0 di rimuovere eventuali impurezze (tipicamente buste di plastica) se queste vengono triturate trasformando il compost in rifiuto speciale . Un biotrituratore, posto accanto all'impianto, potrebbe essere utilizzato per la produzione di segatura da cassette in legno o da ramaglie. Un altro aspetto \u00e8 quello relativo le emissioni d'aria che vengono o meno trattate con biofiltri.\nI tempi di compostaggio dichiarati dai produttori sono dell'ordine di 35 giorni.\nImpianti esistenti.\nIl compostaggio di comunit\u00e0 inizia a diffondersi in Italia con alcune installazioni gi\u00e0 realizzate.\nSituazione al 01 Agosto 2019\nGalleria d'immagini.\nComune di Tivoli : 3 compostiere di Comunit\u00e0 attive, Comune di Cesa, Altavilla Irpina , Cuccaro Vetere , Tortorella, Castello del Matese,Castel di Sasso , Conza della Campania, Cuccaro Vetere impianti di comunit\u00e0 da 60 tons anno costruttore City Net Ecologia &amp; Ambiente www.city-net.it"}
{"id": "3783042", "revid": "486946", "url": "https://it.wikipedia.org/wiki?curid=3783042", "title": "Iberia L.A.E.", "text": ""}
{"id": "3783044", "revid": "380453", "url": "https://it.wikipedia.org/wiki?curid=3783044", "title": "Coppa di Russia di pallavolo femminile 2010-2011", "text": ""}
{"id": "3783054", "revid": "322321", "url": "https://it.wikipedia.org/wiki?curid=3783054", "title": "Pietro Minneci", "text": "Biografia.\nNasce da illustre famiglia messinese: il padre, Lino, dapprima notaio in Tusa e poi giudice del Tribunale di Messina, la madre Rosa Mezzasalma \u00e8 figlia di Nicol\u00f2, professore di etica e giudice nella Regia Gran Corte;\nsposa l'8 gennaio 1861 Anna Fazio dei baroni di Nasari.\nAttivit\u00e0 patriottica.\nPartecip\u00f2 ai moti insurrezionali del 1848 contro il governo borbonico, dapprima a Messina e poi in Calabria, quale volontario nelle truppe insurrezionali inviate dalla Sicilia.\nRientrato in Sicilia a seguito della sanguinosa repressione borbonica in Calabria nel giugno 1948, venne nominato Sottotenente nell'esercito nazionale rivoluzionario del Governo Provvisorio retto da Ruggero Settimo.\nA seguito della restaurazione del Governo borbonico in Sicilia, venne pi\u00f9 volte tratto in arresto per misure politiche e sottoposto a domicilio forzoso nell'Isola di Ustica nel 1854.\nNel marzo del 1859, unitamente a Raffaele Villari ed altri patrioti, entr\u00f2 a fare parte del comitato insurrezionale di Messina. Si rec\u00f2, quindi, a Palermo negli ultimi mesi del 1859, contribuendo a diffondere le idee liberali e preparare il terreno alla spedizione garibaldina. Scoperto, venne arrestato e processato.\nA seguito dello sbarco di Garibaldi in Sicilia, si un\u00ec ai Mille, combattendo agli ordini del generale Medici quale capitano comandante della prima compagnia della Legione Garibaldi. Si distinse per atti di valore nella battaglia di Milazzo del 20 luglio 1860 e contribu\u00ec alla espugnazione di quella piazza.\nNel periodo del governo dittatoriale garibaldino venne nominato Delegato per il governo provvisorio nella citt\u00e0 di Barcellona.\nNel mese di agosto 1860 venne inquadrato nel Corpo dei Carabinieri Reali di Sicilia ed il 3 marzo 1861 transit\u00f2 nei ruoli del Regio Esercito Italiano, con il grado di capitano, prestando servizio a Torino e Genova.\nAttivit\u00e0 letteraria.\nFu nominato socio dell'Accademia Peloritana nella classe di letteratura nel 1859\nRedattore del giornale patriottico \u201cProcida\u201d"}
{"id": "3783056", "revid": "599013", "url": "https://it.wikipedia.org/wiki?curid=3783056", "title": "The quick brown fox jumps over the lazy dog", "text": "La locuzione tipografica \"The quick brown fox jumps over the lazy dog\" (in italiano \u00abLa rapida volpe bruna salta oltre il pigro cane\u00bb) \u00e8 un pangramma in lingua inglese.\nIn \"Scautismo per ragazzi\" (\"Scouting for Boys\" di Robert Baden-Powell, tradotto da Mario Sica), il pangramma \u00e8 stato reso con la frase \u00abMa la volpe col suo balzo ha raggiunto il quieto Fido\u00bb.\nQuesta frase, alquanto conosciuta nel mondo anglofono per la sua brevit\u00e0, viene spesso impiegata per il collaudo di macchine da scrivere, tastiere e di altri strumenti che ricorrono alle lettere dell'alfabeto inglese.\nStoria.\nLa frase venne coniata dal \"Michigan School Moderator\", una rivista indirizzata agli insegnanti, con notizie e suggerimenti per le lezioni. In un articolo intitolato \"Interesting Notes\", pubblicato il 14 marzo 1885, l'utilizzo della frase venne suggerito nei dettati e negli esercizi di calligrafia:\nBisogna notare che in questo caso il pangramma inizia con 'A' al posto di 'The'. Altri cambiamenti sono stati apportati in seguito, fino ad arrivare alla versione odierna.\nNel XIX secolo, con il crescente utilizzo di macchine per scrivere, la frase inizia a comparire nei libri di dattilografia e stenografia, nei quali si consiglia la frase per esercitarsi. Alcuni esempi di libri che utilizzano questa frase sono: l\"'Illustrative Shorthand by Linda Bronson\", \"How to Become Expert in Typewriting: A Complete Instructor Designed Especially for the Remington Typewriter\" e \"Typewriting Instructor and Stenographer's Hand-book\".\nDurante il XX secolo la frase divent\u00f2 molto nota tra il popolo angloamericano. Nel 10 gennaio 1903 \"Pitman's Phonetic Journal\" cit\u00f2 la stessa come:\nUsi della frase.\nIn tipografia.\nLa frase \u00e8 di uso comune in tipografia dai grafici per sperimentare un carattere tipografico oppure per collaudare le tastiere.\nIn informatica.\n\"Quick Brown Fox\" \u00e8 il nome di un programma di videoscrittura per il Commodore VIC-20 e il Commodore 64.\nLe versioni in inglese di Microsoft Word precedenti al 2007 visualizzano il testo della frase se si scrive codice_1 e poi si preme . Nelle versioni inglesi di Microsoft Word 2007 e 2010 il messaggio \u00e8 stato sostituito con istruzioni per l'utilizzo del programma.\nComunque, nelle versioni inglesi, \u00e8 possibile usare codice_2 per far s\u00ec che appaia la frase. In Microsoft Word per Macintosh, la procedura \u00e8 la medesima delle versioni di Word precedenti il 2007.\nNella cultura di massa.\nA causa della sua fama e della sua natura comica, molte opere illustrano una volpe che salta al di sopra di un cane. Dan Santat, noto scrittore per bambini e creatore della serie \"The Replacements - Agenzia sostituzioni\", ha pubblicato sul suo blog un fumetto dove appare un erroneo \u00abjumped\u00bb al posto di \u00abjumps\u00bb, con l'effetto di rimuovere la lettera S dalla frase. Altri esempi sono un'immagine somigliante a un clipart, immagini che sono anche giochi di parole e perfino un \"murale\" che raffigura una volpe che scavalca un cane con un balzo. \u00c8 possibile trovare online anche un video dove si mostra effettivamente una volpe saltare al di sopra di un cane.\nAltri riferimenti sono presenti nel film della Disney \"Red e Toby\" in cui, in una scena, la volpe Red corre veloce e supera con un balzo il cane Toby, sdraiato a riposare.\nLa frase subisce spesso variazione quando \u00e8 usata in prodotti della cultura di massa. Nel gioco inglese di \u00e8 presente una carta il cui nome \u00e8 \"Now I Know My ABC's\" che riporta la seguente frase:\nVideogiochi.\nProprio per l'accessibilit\u00e0 pressoch\u00e9 universale del pangramma nel mondo anglofono, nel videogame FEZ esso viene usato come \"Stele di Rosetta\" per permettere al giocatore di tradurre l'alfabeto in uso nel mondo virtuale in cui si svolge l'avventura. Nel livello in questione, davanti alla stele \u00e8 rappresentata la classica scena cui si riferisce il testo. I giocatori non anglofoni quindi, in questo caso, insolito sebbene non unico, incontrano uno svantaggio non indifferente nello svolgimento dell'avventura.\nNel videogioco di Hideo Kojima la frase viene ripetuta spesso dall'I.A. di The Boss mentre Snake si trova all'interno del Pod dopo la seconda battaglia contro il Peace Walker. Viene usata anche una frase di omonimo significato ma con parole differenti.\nNel capitolo spin-off della saga Fallout - Fallout: New Vegas - prodotto da Obsidian Entertainment, \u00e8 presente una variazione della frase nella seguente forma: \u201cthe quick scribe jumped over the lazy paladin\u201d. Questa pu\u00f2 essere ritrovata in due momenti distinti: pronunciata da Christine (all\u2019interno del dlc Dead Money) e come opzione di dialogo nei confronti della dottoressa Dala (nel dlc Old World Blues).\nNelle comunicazioni radio.\nLa frase (fino agli anni novanta) veniva usata per sincronizzare e testare tutti i caratteri disponibili tra due o pi\u00f9 telescriventi (in inglese R.T.T.Y. acronimo per Radio Tele TYpe) nelle fasi preliminari di attesa di comunicazioni vere e proprie (per esempio radioamatori, militari, agenzie stampa, ambasciate). Le onde corte, infatti, sono soggette a interferenze e sfasamenti che creano errori nella ricezione di questo segnale digitale.\nLa corretta ricezione di questo preambolo assicurava che per un certo lasso di tempo il ricevente e trasmittente erano perfettamente allineati tra loro e quindi pronti a scambiarsi i veri e propri messaggi da stampare.\nIl pangramma nel mondo.\nIn italiano si utilizza spesso un pangramma alternativo, \u00abPranzo d'acqua fa volti sghembi\u00bb. Fra gli scout italiani, invece, \u00e8 diffusa la frase \u00abMa la volpe col suo balzo ha raggiunto il quieto Fido\u00bb per verificare la conoscenza del codice Morse o dell'alfabeto semaforico.\nNella traduzione italiana del libro \"Scautismo per ragazzi\" , effettuata da Mario Sica, la frase accompagna la figura di una volpe mentre scavalca un cane con un balzo, che, nell'edizione inglese, illustra l'analoga frase anglosassone.\nIn Germania \u00e8 molto diffuso il pangramma \u00abZw\u00f6lf Boxk\u00e4mpfer jagen Victor quer \u00fcber den gro\u00dfen Sylter Deich\u00bb (in italiano \"dodici pugili inseguono Viktor lungo la grande diga di Sylt\"), che comprende (oltre alle ventisei lettere) anche tutte le vocali con l'umlaut e la \u00df. Una variante della frase precedente \u00e8 \u00abVictor jagt zw\u00f6lf Boxk\u00e4mpfer quer \u00fcber den Sylter Deich\u00bb, per\u00f2 pi\u00f9 semplice e non contenente la \u00df.\nC'\u00e8 invece un altro pangramma tedesco che non presenta nessun segno diacritico o lettera supplementare, \u00abFranz jagt im komplett verwahrlosten Taxi quer durch Bayern\u00bb (\"Franz guida un taxi totalmente fatiscente attraversando la Baviera\").\nIl pangramma francese pi\u00f9 famoso \u00e8 \u00abVoyez le brick g\u00e9ant que j'examine pr\u00e8s du wharf\u00bb (\"Osserva il brigantino gigante da me esaminato nei pressi del molo\"), che presenta anche numerose varianti.\nUn altro pangramma molto diffuso in Francia \u00e8 \u00abPortez ce vieux whisky au juge blond qui fume\u00bb (\"Porta questo whisky vecchio a quel giudice biondo che fuma\").\nIn Russia \u00e8 molto diffuso il pangramma \u00ab\u0421\u044a\u0435\u0448\u044c \u0435\u0449\u0451 \u044d\u0442\u0438\u0445 \u043c\u044f\u0433\u043a\u0438\u0445 \u0444\u0440\u0430\u043d\u0446\u0443\u0437\u0441\u043a\u0438\u0445 \u0431\u0443\u043b\u043e\u043a, \u0434\u0430 \u0432\u044b\u043f\u0435\u0439 \u0447\u0430\u044e\u00bb (\"Mangia pi\u00f9 di questi panini morbidi francesi e bevi una tazza di t\u00e8\"), molto utilizzato anche se non contiene il grafema russo \u0436.\nEsiste invece una variante del pangramma precedente che contiene anche la lettera \u0436, \u00ab\u0421\u044a\u0435\u0448\u044c \u0435\u0449\u0451 \u044d\u0442\u0438\u0445 \u043c\u044f\u0433\u043a\u0438\u0445 \u0444\u0440\u0430\u043d\u0446\u0443\u0437\u0441\u043a\u0438\u0445 \u0431\u0443\u043b\u043e\u043a, \u0434\u0430 \u0432\u044b\u043f\u0435\u0439 \u0436\u0435 \u0447\u0430\u044e\u00bb (\"Mangia un po' di pi\u00f9 di questi panini morbidi francesi, ma bevi anche una tazza di t\u00e8\")."}
{"id": "3783062", "revid": "594360", "url": "https://it.wikipedia.org/wiki?curid=3783062", "title": "Shinichi e Misao", "text": ""}
{"id": "3783067", "revid": "287204", "url": "https://it.wikipedia.org/wiki?curid=3783067", "title": "Kozmice (Boemia centrale)", "text": "Kozmice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783072", "revid": "729019", "url": "https://it.wikipedia.org/wiki?curid=3783072", "title": "Congosto (metropolitana di Madrid)", "text": "Congosto \u00e8 una stazione della linea 1 della metropolitana di Madrid.\nSi trova sotto alla Calle del Congosto, nell'intersezione tra le vie Pe\u00f1a Sorrapia e Sierra de Mira, al sud del centro storico di Vallecas.\nIl nome di questa stazione deriva dalla zona in cui si trova, conosciuta come Congosto, nonostante anticamente si chiamasse quartiere di Vilano. La denominazione \"Barrio de Vilano\" \u00e8 rimasta nel nome del capolinea della linea 54 della EMT.\nStoria.\nLa stazione venne inaugurata il 4 marzo 1999.\n\u00c8 stata capolinea della linea 1 fino al 2007 quando venne costruito il nuovo prolungamento fino a Valdecarros.\nAccessi.\nIngresso Congosto "}
{"id": "3783075", "revid": "110157", "url": "https://it.wikipedia.org/wiki?curid=3783075", "title": "Krhanice", "text": "Krhanice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783090", "revid": "110157", "url": "https://it.wikipedia.org/wiki?curid=3783090", "title": "Kr\u0148any", "text": "Kr\u0148any \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783093", "revid": "287204", "url": "https://it.wikipedia.org/wiki?curid=3783093", "title": "Krnany", "text": ""}
{"id": "3783095", "revid": "1711941", "url": "https://it.wikipedia.org/wiki?curid=3783095", "title": "Luchtaine", "text": "Nella mitologia irlandese Luchtaine (o Luchta) era il dio carpentiere dei T\u00faatha D\u00e9 Danann. Egli e i suoi fratelli Creidhne e Goibniu erano conosciuti come \"Tr\u00ed D\u00e9e D\u00e1na\", le tre divinit\u00e0 dell'arte, che forgiarono le armi per combattere i Fomori. Nello specifico, Luchtaine si impegna a realizzare tutti gli scudi e le aste dei giavellotti necessari per la seconda battaglia di Moytura. \nIn una fonte, viene detto figlio di Luchaid"}
{"id": "3783099", "revid": "729019", "url": "https://it.wikipedia.org/wiki?curid=3783099", "title": "Villa de Vallecas (metropolitana di Madrid)", "text": "Villa de Vallecas \u00e8 una stazione della linea 1 della metropolitana di Madrid.\nSi trova sotto alla piazza Sierra G\u00e1dor, nel centro storico di Villa de Vallecas.\nStoria.\nLa stazione fu inaugurata il 4 marzo 1999 quando la linea 1 venne prolungata dalla stazione di Miguel Hern\u00e1ndez fino a quella di Congosto.\nAccessi.\nIngresso Villa de Vallecas"}
{"id": "3783102", "revid": "110157", "url": "https://it.wikipedia.org/wiki?curid=3783102", "title": "K\u0159e\u010dovice", "text": "K\u0159e\u010dovice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783103", "revid": "287204", "url": "https://it.wikipedia.org/wiki?curid=3783103", "title": "Krecovice", "text": ""}
{"id": "3783116", "revid": "767487", "url": "https://it.wikipedia.org/wiki?curid=3783116", "title": "Ku\u0148ovice", "text": "Ku\u0148ovice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783118", "revid": "247222", "url": "https://it.wikipedia.org/wiki?curid=3783118", "title": "Cepu", "text": "Cepu \u00e8 un marchio di propriet\u00e0 di Studium Srl, azienda con sede a Roma operante nel settore dell'istruzione e della formazione professionale.\nProprietari.\nCepu (o CEPU), acronimo di \"Consorzio Europeo per la Preparazione Universitaria\" e successivamente \"Centro Europeo per la Preparazione Universitaria\", \u00e8 stato fondato nel 1995 dall'imprenditore umbro Francesco Polidori. Successivamente diventa un marchio di propriet\u00e0 di Cesd Srl (acronimo di \"Corsi editati schede dispense\"), societ\u00e0 con sede a Roma a sua volta di propriet\u00e0 di Dama2 srl, il cui unico azionista era la fiduciaria lussemburghese JMD International SA riconducibile allo stesso Polidori.\nNel 2015 Cepu \u00e8 stato rilevato da Studium Srl, societ\u00e0 con sede a Roma di propriet\u00e0 dei figli di Polidori. La Cesd \u00e8 stata dichiarata fallita l'anno seguente.\nCentri.\nIn Italia sono presenti circa 100 \"centri studio\" dove vengono offerti servizi universitari, valutazione crediti formativi, corsi di abilitazione professionale, assistenza all'estero per corsi di laurea e/o abilitazione, corsi di lingua inglese e d'informatica. Ogni centro \u00e8 anche un \"punto informativo accreditato\" dell'universit\u00e0 telematica e-Campus, con funzioni di segreteria e assistenza allo studio in presenza.\nMarchi e servizi.\nGestiti direttamente.\ncepu.it, cepugroup.com, cepu.info, cepu.eu, easy-study.it, primaedopoildiploma.it, grandiscuole.it, grandiscuole.info, grandiscuole.eu, grandiscuoleonline.it, recuperoanniscuola.it, primaedopoildiploma.it, cepuinternational.it, scuolatest.com, accademiadelvolo.it, istituticallegari.it, abilitazioneavvocato.it, fadia.it, unannoallestero.it, progettolaurea.it, laureaonlinefacile.it, informatiadesso.it, cepuconcorsi.it\nNon pi\u00f9 aggiornati.\ncepuweb.it, gloschool.it\nGestiti direttamente in passato, ancora attivi.\nI servizi vengono tuttora commercializzati anche tramite le sedi Cepu: scuolaradioelettra.it, corsiadistanza.it, corsipercorrispondenza.it, imparaelavora.it, scuoladicucinasre.it, accademiadellusso.com, beautyacademy.it, herisau.irregular.it, learnandworksnigeria.com, unihe.ch\nNon pi\u00f9 commercializzati.\nirregular.it, ateneoformass.it, formass.com, ateneoformass.com, cepuengineering.it, incampus.it, in-campus.it, brcampus.eu, dopolalaurea.it, corsiperpersonaltrainer.it, scholaiuris.it\nControversie.\nAlcuni collaboratori esterni di Cepu sono stati al centro di un'inchiesta sulla compravendita di tesi di laurea, conclusa con la condanna di due studenti e nove tutor, incluso il responsabile della sede di Urbino. La Cepu si \u00e8 dichiarata \"del tutto estranea a quanto si assume essere avvenuto\".\nNei primi anni duemila, Cepu aveva coniato lo slogan \"Laureare l'esperienza\" poco dopo l'approvazione della riforma Moratti, che concedeva legalmente decine di crediti formativi universitari a chi lavorava, convertendo \"conoscenze e abilit\u00e0 professionali\". Cepu, ma anche Universitalia ed Eurolaurea, hanno sfruttato questa opportunit\u00e0, contattando direttamente migliaia di lavoratori appartenenti a categorie quali ragionieri, geometri, bancari, impiegati pubblici e privati, periti, assicuratori, promotori finanziari, giornalisti, infermieri, militari, poliziotti; in tutti i casi veniva proposto un percorso abbreviato per ottenere la laurea. Era possibile farsi riconoscere fino a 180 CFU su 180, equivalenti a una laurea triennale gi\u00e0 pronta. Cepu aveva anche istituito un servizio che informava su quale universit\u00e0 sarebbe stata \"pi\u00f9 di manica larga\" per la specifica figura lavorativa di interesse.\nIl Garante della privacy ha pi\u00f9 volte accertato l'esistenza di pubblicit\u00e0 aggressiva condotta per via telefonica da Cesd Srl per attivit\u00e0 promozionali legate ai marchi CEPU e/o e-Campus. Cesd ha cessato i contatti e cancellato i dati solo a seguito dei solleciti del Garante, violando cos\u00ec il Codice in materia di protezione dei dati personali che invece prevedeva la cancellazione dei dati entro 15 giorni dalla notifica di ricezione della richiesta dell'utente.\nCepu \u00e8 stato sanzionato per pubblicit\u00e0 ingannevole dall'AGCM per avere pubblicato inserzioni raffiguranti una ragazza sorridente sullo sfondo di una spiaggia con ombrelloni, e l'affermazione \"Con Cepu vacanze serene\", seguita da \"Gli studenti Cepu rispettano gli appelli, sono in pari con gli esami universitari, e hanno tempo per le vacanze! Perch\u00e9 con Cepu studiare non pesa!\".\n\u00c8 stato sanzionato anche lo spot televisivo \"Esame strepitoso all'Universit\u00e0? Preparalo insieme a CEPU e scegli poi se continuare a studiare con noi\", e, testualmente, \"Esame strepitoso\", \"Insieme a CEPU\", \"Gratuitamente\", \"Prova un esame con Cepu e scegli\". In realt\u00e0 l'ipotetico rimborso della quota d'iscrizione era subordinato al pagamento anticipato di quattro esami.\nUn'altra sanzione per pubblicit\u00e0 ingannevole \u00e8 scaturita dai dubbi sollevati dal Consiglio Nazionale Forense circa il messaggio \"diventi avvocato senza [dare l'] esame di abilitazione\".\nNel marzo 2021, il fondatore Francesco Polidori \u00e8 stato arrestato su disposizione della Procura della Repubblica di Roma con l'accusa di bancarotta fraudolenta, autoriciclaggio e sottrazione fraudolenta al pagamento delle imposte."}
{"id": "3783124", "revid": "1793900", "url": "https://it.wikipedia.org/wiki?curid=3783124", "title": "Jay Manuel", "text": "\u00c8 famoso per essere il direttore dei servizi fotografici di America's Next Top Model e per essere ospite e giudice del format canadese di Canada's Next Top Model.\nBiografia.\nNato a Scarborough in Ontario da madre italo-ceca e padre di origini olandesi e malesi. \u00c8 cresciuto a Toronto dove ha frequentato la \"Norman Bethune Collegiate Institute\" e la \"York University\".\nPrima di entrare nel settore della moda, Manuel era uno studente di medicina e ha studiato opera, anche lavorando per la Metropolitan Opera per un periodo. Alla fine, \u00e8 diventato un makeup artist, lavorando per clienti come Tyra Banks e Iman.\nManuel e l'amico J. Alexander, anche lui una personalit\u00e0 di America's Next Top Model, spesso appaiono su , degli episodi con Debbie Matenopoulos, ed \u00e8 apparso durante importanti riconoscimenti, come dimostra l'Academy Awards, il Grammy, il Golden Globe e il Primetime Emmy Awards. Manuel ospita anche il suo show, il suo famoso stile, su Style Network. Nel settembre 2006, ha introdotto il proprio make-up, \"Manuel Override\", su QVC. \u00c8 il make-up artist della personalit\u00e0 televisiva e top model Tyra Banks. Su America's Next Top Model, Manuel \u00e8 anche conosciuto come \"Mister Jay\", un omologo di J. Alexander, \"Miss J.\""}
{"id": "3783136", "revid": "287204", "url": "https://it.wikipedia.org/wiki?curid=3783136", "title": "Kunovice (disambigua)", "text": "Con grafia leggermente diversa:"}
{"id": "3783139", "revid": "287204", "url": "https://it.wikipedia.org/wiki?curid=3783139", "title": "Lesany", "text": ""}
{"id": "3783146", "revid": "729019", "url": "https://it.wikipedia.org/wiki?curid=3783146", "title": "Sierra de Guadalupe (metropolitana di Madrid)", "text": "Sierra de Guadalupe \u00e8 una stazione della linea 1 della metropolitana di Madrid.\nLa stazione \u00e8 collegata alla stazione di Vallecas che serve le linee C2 e C7 delle Cercan\u00edas di Madrid. Entrambe le stazioni si trovano all'incrocio tra l'Avenida de la Democracia e la Calle Jes\u00fas del Pino, nella parte nord del centro storico di Vallecas.\nStoria.\nLa stazione \u00e8 stata inaugurata il 4 marzo 1999.\nAccessi.\nIngresso Renfe\nIngresso Universidad aperto dalle 6:00 alle 21:40, temporaneamente chiuso"}
{"id": "3783151", "revid": "287204", "url": "https://it.wikipedia.org/wiki?curid=3783151", "title": "Le\u0161any (Boemia centrale)", "text": "Le\u0161any \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783162", "revid": "767487", "url": "https://it.wikipedia.org/wiki?curid=3783162", "title": "Libe\u017e", "text": "Libe\u017e \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783164", "revid": "287204", "url": "https://it.wikipedia.org/wiki?curid=3783164", "title": "Libez", "text": ""}
{"id": "3783172", "revid": "287204", "url": "https://it.wikipedia.org/wiki?curid=3783172", "title": "Litichovice", "text": "Litichovice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783177", "revid": "729019", "url": "https://it.wikipedia.org/wiki?curid=3783177", "title": "Miguel Hern\u00e1ndez (metropolitana di Madrid)", "text": "Miguel Hern\u00e1ndez \u00e8 una stazione della linea 1 della metropolitana di Madrid.\nSi trova sotto all'Avenida de la Albufera nell'intersezione con l'Avenida de Rafael Alberti, nel distretto di Puente de Vallecas.\nLa denominazione \u00e8 un omaggio al poeta Miguel Hern\u00e1ndez e nella stazione si trovano delle placche arancioni dove si possono leggere estratti di suoi poemi. Inoltre, vicino all'ingresso situato nell'Avenida de la Albufera si trova la biblioteca pubblica a lui intitolata.\nStoria.\nLa stazione fu inaugurata nell'aprile del 1994.\nAccessi.\nIngresso Miguel Hern\u00e1ndez"}
{"id": "3783182", "revid": "767487", "url": "https://it.wikipedia.org/wiki?curid=3783182", "title": "Loket (Boemia centrale)", "text": "Loket \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783197", "revid": "409613", "url": "https://it.wikipedia.org/wiki?curid=3783197", "title": "Cosenusoide", "text": ""}
{"id": "3783211", "revid": "1652134", "url": "https://it.wikipedia.org/wiki?curid=3783211", "title": "Carlo Cessi", "text": "Biografia.\nFiglio di Giovanni Giuseppe, chirurgo, e di Anna Sevini, nacque a Pomponesco nel 1806. \nNel 1834 spos\u00f2 ad Acquanegra Teresa Sangiorgi, con la quale apr\u00ec un esercizio di caffetteria in loco.\nNel 1843 si trasferirono a Medole, esercitando la stessa attivit\u00e0, e qui nacque il loro quarto figlio Gelasio. Negli anni successivi la famiglia si stabil\u00ec a Castel Goffredo.\nNel marzo 1852 venne coinvolto nelle vicende legate ai Martiri di Belfiore a seguito delle rivelazioni di un altro mazziniano locale, Omero Zanucchi. Fu arrestato dagli austriaci e tradotto nelle carceri del castello di San Giorgio a Mantova il 13 marzo 1852 per diffusione di stampa sovversiva. \nFu compagno di cella di Tito Speri, protagonista delle Dieci giornate di Brescia, che gli affid\u00f2 un fazzoletto a scacchi da portare alla sorella Santina. Era il lasciapassare per la consegna di documenti antiaustriaci al Cessi, ma questi usc\u00ec dal carcere (19 marzo 1853) dopo la condanna a morte dello Speri, avvenuta a Belfiore il 3 marzo 1853.\nCarlo Cessi fu anche il nonno di un altro castellano illustre, il maestro cattolico Anselmo Cessi, assassinato a Castel Goffredo il 19 settembre 1926."}
{"id": "3783213", "revid": "1354930", "url": "https://it.wikipedia.org/wiki?curid=3783213", "title": "Les Boucles du Sud Ard\u00e8che 2011", "text": "La Les Boucles du Sud Ard\u00e8che 2011, undicesima edizione della corsa e valida come evento dell'UCI Europe Tour 2011 categoria 1.1, si svolse il 27 febbraio 2011 su un percorso di 199,5\u00a0km. Fu vinta dal francese Arthur Vichot che giunse al traguardo con il tempo di 5h25'12\".\nGiunsero all'arrivo 73 dei ciclisti partenti."}
{"id": "3783220", "revid": "1543377", "url": "https://it.wikipedia.org/wiki?curid=3783220", "title": "Battaglia di Cambrai-San Quintino", "text": "La battaglia di Cambrai-San Quintino \u00e8 il nome collettivo dato a una serie di attacchi condotti dalle armate di Impero britannico e Francia contro quelle dell'Impero tedesco, fra il 27 settembre e il 9 ottobre 1918, nell'ambito dell'offensiva dei cento giorni. Questi scontri costituirono il principale contributo della British Expeditionary Force all'attacco della Triplice intesa contro la linea Hindenburg, e si svolsero in parallelo con l'offensiva della Mosa-Argonne, condotta da forze francesi e americane fra Reims e Verdun, e con un'offensiva britannico-franco-belga nelle Fiandre. Il risultato combinato di queste operazioni fu una netta vittoria degli attaccanti: lo \"Heer\" dovette ritirarsi di varie decine di chilometri, abbandonando le sue postazioni difensive. La sconfitta finale degli Imperi centrali sarebbe giunta poche settimane dopo.\nLa battaglia si suddivide in quattro principali scontri: battaglia del Canale del Nord, battaglia del canale di San Quintino, battaglia di Beaurevoir e battaglia di Cambrai.\nContesto.\nL'operazione \"Friedensturm\" (luglio 1918) fu l'ultima delle offensive di primavera con le quali lo Stato maggiore generale tedesco sperava di ottenere una vittoria decisiva sull'Intesa. I tedeschi avevano ottenuto qualche vantaggio territoriale sulla Marna, ma non erano riusciti a sfondare. Quando l'offensiva si arrest\u00f2, il maresciallo di Francia Ferdinand Foch ordin\u00f2 una controffensiva (a volte chiamata \"seconda battaglia della Marna\"), in seguito alla quale i tedeschi furono costretti ad abbandonare postazioni per loro indifendibili e a ritornare sulle posizioni di partenza. Le offensive di primavera avevano lasciato l'esercito tedesco estremamente indebolito sia in termini di uomini sia di materiali. Agli inizi di agosto la gran parte delle divisioni schierate sul fronte occidentale era solo parzialmente idonea al combattimento.\nFoch era del parere che fosse giunta l'ora che gli alleati riprendessero l'iniziativa. Il contingente statunitense era finalmente presente in forze in Francia, rafforzando l'esercito francese. Il comandante in capo dell'AEF, John Pershing, intendeva ritagliare per le proprie forze un ruolo indipendente. Nello stesso tempo il contingente britannico era stato rafforzato dall'arrivo di truppe reduci dalle campagne del Medio Oriente e dal fronte italiano.\nIl 3 settembre, Foch fiss\u00f2 le linee generali dell'imminente campagna offensiva dell'Intesa sul fronte occidentale. Per evitare il rischio che i tedeschi radunassero massicce quantit\u00e0 di truppe per fronteggiare un singolo attacco, Foch deline\u00f2 un piano che prevedeva un'offensiva generale fra Verdun e la costa belga, comprendente quattro attacchi su punti separati del fronte, da lanciarsi in altrettanti giorni consecutivi. Il gruppo d'armata \"Fiandre\", sotto la guida di re Alberto I del Belgio, avrebbe condotto l'operazione pi\u00f9 settentrionale, attaccando le postazioni tedesche nelle Fiandre e muovendo verso Gand e Bruges. La 1\u00aa e 3\u00aa Armata britannica avrebbero dovuto attraversare il canale del Nord, superare il prolungamento settentrionale della linea Hindenburg e catturare la citt\u00e0 di Cambrai, un fondamentale centro di comunicazioni e rifornimenti. La 4\u00aa Armata britannica e la 1\u00aa Armata francese avrebbero attaccato lungo il canale di San Quintino nel tentativo di sondare la linea Hindenburg fra Holnon e Vendhuile. A sud, la 1\u00aa Armata statunitense e la 4\u00aa Armata francese avrebbero lanciato l'offensiva Mosa-Argonne fra Reims e Verdun, muovendo lungo la Mosa e attraverso la foresta delle Argonne.\nLe quattro azioni programmate furono effettivamente lanciate nel giro di quattro giorni: il 26 settembre cominci\u00f2 l'offensiva della Mosa-Argonne, il 27 i britannici iniziarono i combattimenti presso il canale del Nord, il 28 fu lanciata l'offensiva nelle Fiandre e il 29 le forze britanniche e francesi attaccarono presso il canale di San Quintino. Le due operazioni a cui presero parte i britannici, sotto la guida del generale Douglas Haig, costituirono l'inizio della battaglia di Cambrai-San Quintino.\nBattaglia del canale del Nord (27 settembre \u2013 1\u00ba ottobre).\nSituazione tattica.\nL'assalto britannico del 2 settembre 1918 alla linea Drocourt-Qu\u00e9ant aveva consentito all'Intesa di travolgere le linee nemiche su un fronte di 6,5\u00a0km. Un gran numero di divisioni tedesche in prima linea aveva ceduto rapidamente all'avanzata britannica, ma con il progredire dell'attacco la resistenza della 17\u00aa Armata tedesca si era fatta pi\u00f9 risoluta, in particolare da parte di reggimenti della 1\u00aa, 2\u00aa e 3\u00aa Divisione Riserva Guardie. Nel tentativo di ottenere un punto di osservazione diretta di tutti i ponti sul fiume Sens\u00e9e e sul canale del Nord, l'attacco britannico avrebbe dovuto continuare anche il 3.\nTuttavia, questo piano fu prevenuto dall'Alto Comando tedesco, che ordin\u00f2 alla 17\u00aa Armata di ritirarsi dietro la Sens\u00e9e e il canale del Nord nella notte del 2 settembre, e alla 2\u00aa Armata di ripiegare verso la linea Hindenburg la notte successiva. Pi\u00f9 a sud, la 18\u00aa e la 9\u00aa Armata avrebbero fatto altrettanto pochi giorni dopo, con il risultato di sgomberare entro il 9 settembre l'intero saliente conquistato durante l'offensiva di primavera. A nord, la 4\u00aa e la 6\u00aa Armata si erano ritirate fra Lens e Ypres, abbandonando senza combattere il saliente del Lys e le conquiste fatte durante la battaglia del Lys. La 1\u00aa Armata britannica pot\u00e9 dunque avanzare liberamente fino al canale del Nord. In totale, le azioni delle 10 divisioni dell'armata fra il 26 agosto e il 3 settembre avevano portato alla sconfitta di 13 divisioni tedesche e alla cattura di 16\u00a0000 prigionieri.\nLa mattina del 3 settembre, le pattuglie aeree britanniche non avvistarono alcuna forza tedesca fra il crinale di Dury e il canale del Nord. A terra, la 3\u00aa Armata britannica aveva occupato Qu\u00e9ant e Pronville senza combattere, avvistando truppe tedesche in ripiegamento. L'8 settembre, i due corpi d'armata tedeschi (3\u00b0 e 4\u00b0 Riserve) che fronteggiavano quest'armata avevano completato la loro ritirata, attestandosi sul fronte frontificato fra Sains-l\u00e8s-Marquion, presso Havrincourt, a Gouzeaucourt. La 3\u00aa Armata, con 8 divisioni in linea e 4 in riserva, segu\u00ec l'avversario in ritirata, mantenendo il contatto con la 17\u00aa tedesca. Il 12 e 18 settembre, due azioni dei britannici eliminarono gli ultimi avamposti di resistenza dello \"Heer\" davanti alla linea Hindenburg, creando le basi per l'assalto a quest'ultima.\nIl terreno.\nMentre le truppe della British Expeditionary Force avanzavano verso il nuovo fronte tedesco, avevano visto che la sponda orientale del canale del Nord era saldamente presidiata e tutti i ponti distrutti. L'unica eccezione era a Palluel, dove lo \"Heer\" manteneva un avamposto sul lato occidentale del canale.\nIl canale del Nord era stato iniziato nel 1913 per collegare il fiume Oise al canale Dunquerque-Schelda. Tuttavia, con lo scoppio della prima guerra mondiale le opere di costruzione erano state interrotte a differenti stadi di completamento. Durante la ritirata, i tedeschi avevano reso praticamente inattraversabile la zona attorno al canale a nord di Sains-l\u00e8s-Marquion, sfruttando il terreno paludoso e allagando deliberatamente l'intera zona tramite dighe. Il solo terreno praticabile era a sud, dove una piccola sezione del canale fra Sains-l\u00e8s-Marquion e M\u0153uvres, lunga meno di 4\u00a0km, era rimasta sostanzialmente asciutta a causa del suo stato ancora incompleto. Anche in queste condizioni, il canale poneva comunque un ostacolo significativo: il letto era largo quasi 40\u00a0m, la sponda orientale era alta fra i 3 e i 4,5\u00a0m, mentre quella orientale misurava circa 1,5\u00a0m di altezza. Di conseguenza, il generale Henry Horne, comandante della 1\u00aa Armata britannica, era stato costretto a sospendere le principali operazioni offensive finch\u00e9 non si fosse riusciti a stabilire una via sicura che attraversasse il canale.\nIl sistema difensivo del canale era l'ultima grande postazione difensiva approntata davanti alla 1\u00aa Armata britannica. Si trattava comunque di un ostacolo significativo, perch\u00e9 i tedeschi lo avevano integrato nel loro complesso di opere difensive. Oltre ai danni compiuti per rendere quanto pi\u00f9 difficoltoso possibile l'attraversamento, a nord di M\u0153uvres, direttamente dietro il lato orientale, correva la linea canale del Nord, una ramificazione minore della linea di supporto Hindenburg. Il ramo principale di quest'ultima attraversava il canale a M\u0153uvres e ne rimaneva a est per il tratto a sud della citt\u00e0. A ci\u00f2 si aggiungevano la linea Marquion-Cantaing, che correva su un asse nord-sud circa a un chilometro e mezzo e est del canale, e la linea Marcoing, situata poco a ovest di Cambrai.\nPreparazione.\nAlla battaglia presero parte la 1\u00aa e 3\u00aa Armata britannica, supportate dal Canadian Corps, che avrebbe guidato l'attacco. Foch e Haig avevano deciso che l'azione di queste unit\u00e0 avrebbe preceduto di un giorno quella della 4\u00aa Armata, pi\u00f9 a sud. Quest'ultima era infatti incaricata di portare l'assalto principale, e si ritenne opportuno tentare di distogliere le truppe tedesche da tale scontro anticipando l'azione secondaria a nord.\nLa 1\u00aa Armata britannica aveva il compito di guidare l'attraversamento del canale, catturare il bosco di Bourlon e poi proteggere, durante la marcia verso Cambrai, il fianco nord della 3\u00aa Armata. Quest'ultima era incaricata di avanzare lungo la linea Le Cateau-Cambr\u00e9sis - Solesmes e prendere il controllo del canale della Schelda in modo da poter supportare la 4\u00aa Armata durante l'imminente battaglia del canale di San Quintino. Nel tentativo di confondere i tedeschi sul luogo dell'assalto principale, al 22\u00ba Corpo fu ordinato di attaccare le postazioni tedesche lungo il canale fra Sauchy-Lestr\u00e9e e Palluel. Anche il 7\u00ba Corpo e il resto del 22\u00ba avrebbero compiuto alcune piccole azioni a nord del fiume Scarpe per impedire allo \"Heer\" di spostare forze da tale area a quella dell'attacco principale. Se il Canadian Corps avesse avuto successo, il piano prevedeva di sfruttare immediatamente i guadagni territoriali col supporto del 17\u00ba, 6\u00ba e 4\u00ba Corpo della 3\u00aa Armata.\nDietro alle fortificazioni del canale, la 17\u00aa Armata tedesca schierava la 1\u00aa Divisione Riserva Bavarese e il 2\u00ba Corpo Bavarese, con cinque divisioni sulla linea del fronte e dieci in supporto.\nConsiderata la situazione del canale, Arthur Currie, comandante del Canadian Corps, studi\u00f2 per tre settimane il piano. Il risultato fu un progetto estremamente rischioso, che prevedeva di inviare l'intero Corpo su un fronte di 2,5\u00a0km attraverso la sezione asciutta del canale, mediante ponti costruiti dai genieri sotto il fuoco nemico. Poich\u00e9 suoi i superiori rifiutavano di approvare il piano, Currie si rivolse direttamente a Douglas Haig, che diede il suo assenso scavalcando l'opinione dei subordinati.\nLa battaglia.\nL'attacco fu preparato da una notte di bombardamenti a base di iprite, che veniva utilizzata per la prima volta dai britannici, attingendo anche a riserve catturate ai tedeschi. Il bombardamento a base di gas fu considerato un completo successo, silenziando il tiro tedesco di controbatteria e diminuendone la capacit\u00e0 di reazione. L'ora prevista per l'attacco erano le 5:20 della mattina del 27 settembre. A cominciare le operazioni furono la 4\u00aa e la 2\u00aa Divisione Canadese, incaricate di conquistare quattro obiettivi, fino a una linea che cominciava a Fontaine-Notre-Dame, passava a ovest di Haynecourt e terminava a Sauchy-Lestr\u00e9e. Le unit\u00e0, protette da una grande concentrazione di artiglieria da campo (era schierato un pezzo ogni 8 metri circa), superarono il canale fra Inchy e M\u0153uvres sconfiggendo agevolmente le difese, sorprendendo i difensori della 1\u00aa Divisione Guardie Riserva e della 3\u00aa Divisione Navale, e procedettero verso la linea Marquion, mentre alle loro spalle venivano trainate alcune batterie d'artiglieria e lanciati dei ponti sul canale.\nIl primo obiettivo fu rapidamente raggiunto. Quelli successivi furono completati in giornata, con l'aiuto di alcuni rinforzi della 11\u00aa Divisione britannica mandati per aiutare nella conquista di Marquion. Il bosco di Bourlon fu conquistato intorno alle ore 14, ma nel pomeriggio la resistenza tedesca si fece pi\u00f9 tenace e rese difficile il completamento della prima fase della missione nella zona meridionale, impedendo alla 4\u00aa divisione canadese ulteriori progressi oltre a quelli assegnati. A nord, invece, la 2\u00aa Divisione canadese inizi\u00f2 la seconda fase del piano alle ore 15:30, affiancata dalla 11\u00aa britannica e dalla 1\u00aa canadese. Durante il finire della giornata, svariate localit\u00e0 caddero nelle mani dell'Intesa, che complessivamente cattur\u00f2 4\u00a0000 prigionieri e avanz\u00f2 di circa 6,5\u00a0km su un fronte di 14.\nSempre alle 5:20 del 27 cominci\u00f2 l'attacco anche della 3\u00aa Armata, che disponeva di quattro corpi, con 9 divisioni in linea e 3 in supporto, contro le 7 tedesche che la fronteggiavano. Il fronte dell'armata era posto pi\u00f9 a sud rispetto a quello della prima, estendendosi fra Moeuvres e Villers-Guislain. Da nord a sud, l'armata schierava il 22\u00ba, 6\u00ba, 4\u00ba e 5\u00ba Corpo, ma quest'ultimo avrebbe rimandato l'inizio dell'azione in attesa di un indebolimento nelle zone circostanti, viste le robuste difese tedesche nel saliente che fronteggiava tale corpo. Compito del 4\u00ba e 6\u00ba Corpo era di eliminare la presenza nemica su entrambi i lati della valle di Ribecourt, fino a \"Highland Ridge\", un crinale a nord di Villers-Plouich, e da uno sperone di roccia che sovrastava Marcoing da ovest, proseguendo lo sfruttamento della posizione fino a \"Welsh Ridge\", a nord di La Vacquerie, e al canale della Schelda. Il 22\u00ba Corpo avrebbe dovuto attaccare il fronte del sistema Hindenburg e avanzare poi fino alla linea Graincourt-Anneux, con possibile sfruttamento fino a Cantaing e Fontaine-Notre-Dame.\nAnche la 3\u00aa Armata riusc\u00ec ad avanzare, ma con fortune alterne fra le varie unit\u00e0. Il 5\u00ba Corpo super\u00f2 le difese ostili con poca difficolt\u00e0, catturando Flesquieres e Ribecourt e portando il fronte alla periferia di Marcoing. Il 4\u00ba e il 22\u00ba Corpo incontrarono invece maggiore resistenza. L'ala destra del primo fu ostacolata dal fuoco tedesco e dai contrattacchi subiti, e quel giorno riusc\u00ec a completare solo la prima parte degli obiettivi assegnati, catturando Rib\u00e9court nel pomeriggio. Il 22\u00ba Corpo dovette ingaggiare le forze tedesche a ovest di Graincourt prima ancora di attraversare il canale del Nord. Il corpo conquist\u00f2 Graincourt e Anneux, ma non riusc\u00ec a proseguire verso Cantaing prima del tramonto. L'avanzata totale dell'armata aveva toccato punte superiori ai 45\u00a0km.\nComplessivamente, al termine dei combattimenti del primo giorno, le due armate avevano portato il fronte fino a ovest di Fontaine-Notre-Dame, a pochissimi chilometri da Cambrai. Da l\u00ec, il fronte della 1\u00aa Armata si estendeva verso nord verso la strada Douai-Cambrai, poi \u00c9pinoy e Oisy-le-Verger. Quello della 3\u00aa andava invece a sud, attraverso Anneux, Premy Chapel e Ribecourt, fino a ovest di Beaucamp.\nLe operazioni furono proseguite il 28: a muovere per prime furono le truppe del 4\u00ba Corpo, che ripresero l'attacco alle 2:30 di notte e proseguirono fino alle 18 spingendosi fino al \"Welsh Ridge\". Il 6\u00ba Corpo attacc\u00f2 appena la luce fu sufficiente per vedere, e durante la giornata raggiunse la sponda ovest del canale della Schelda, attestandosi sulla linea Marcoing-Noyelles. Il 22\u00ba Corpo riusc\u00ec invece a portarsi oltre il canale, all'altezza di Cantaing. Sul fronte della 1\u00aa Armata, le divisioni iniziarono invece l'attacco fra le 6 e le 8, superando in quella giornata la linea Marcoing e conquistando altre localit\u00e0, fra cui Fontaine-Notre-Dame.\nIl 29, il fronte della 1\u00aa Armata fu portato fino alla periferia di Cambrai e alla linea ferroviaria verso Douai, compreso il villaggio di Bapaume. A un certo punto l'armata si spinse oltre la ferrovia, ma alcuni contrattacchi permisero ai tedeschi di riprendersi quest'ultima zona. Pi\u00f9 a sud, il 5\u00ba Corpo si un\u00ec all'attacco della 4\u00aa Armata nella battaglia del canale di San Quintino, mentre il resto della 3\u00aa Armata continu\u00f2 le operazioni presso Cambrai, superando il canale e conquistando avamposti a Cr\u00e8vecoeur e Masni\u00e8res, mentre la divisione pi\u00f9 a nord, la 57\u00aa, si spinse alla periferia di Cambrai.\nNei due giorni successivi, l'avanzata britannica rallent\u00f2. Il 30 settembre le divisioni della 1\u00aa Armata cercarono di conquistare i ponti sul canale della Schelda e di liberare la penisola fra questo canale e il fiume Sens\u00e9e, ma i contrattacchi tedeschi riportarono il fronte al punto in cui era all'inizio della giornata. L'indomani, lo \"Heer\" tent\u00f2 ancora di fermare l'assalto dell'armata attaccando il fianco sinistro delle divisioni canadesi, ma queste ultime riuscirono infine ad avanzare. La 3\u00aa e 4\u00aa Divisione canadese raggiunsero il canale a sud di Ramillies e la strada fra questa e Cuvillers, mentre la 1\u00aa, superati Cuvillers e Bantigny, fu poi respinta di nuovo a ovest di tali localit\u00e0 da attacchi contro il suo fianco sinistro, nonostante i successi dell'11\u00aa Divisione a nord. Alla sera del 1\u00ba ottobre, il fronte canadese correva dai sobborghi occidentali di Cambrai, attraverso Tilloy, fino alla ferrovia Douai-Cambrai a ovest di Blecourt e lungo quest'ultima fino alla Sens\u00e9e. Anche sul fronte della 3\u00aa Armata l'azione fu rallentata. Le forze tedesche si ritirarono dal saliente prospiciente il 5\u00ba Corpo, che pot\u00e9 quindi proseguire fino al canale, mentre a nord il 4\u00ba Corpo rinforz\u00f2 la sua testa di ponte a Cr\u00e8vecoeur, il 6\u00b0 occup\u00f2 Rumilly e il 22\u00b0 raggiunse i sobborghi di Cambrai su entrambe le sponde della Schelda.\nIl 1\u00ba ottobre fu l'ultimo giorno di scontro sul fronte di Cambrai. Il Canadian Corps, dopo cinque giorni di combattimenti ininterrotti, aveva urgente necessit\u00e0 di riposare e riequipaggiarsi. Fu pertanto deciso di sospendere l'offensiva, in attesa dei progressi della 3\u00aa e 4\u00aa Armata a sud. L'attacco aveva portato a un avanzamento di 8 miglia sul fronte della 1\u00aa Armata e di poco meno su quello della 3\u00aa. Erano stati presi circa 10\u00a0000 prigionieri, di cui 7\u00a0000 da parte della 1\u00aa Armata. Scalzato dalla linea Hindenburg, lo \"Heer\" inizi\u00f2 un ripiegamento controllato. A impedire ulteriori avanzate dell'Intesa era rimasta solo una parte della linea Masni\u00e8res-Beaurevoir, comunque incompleta e gi\u00e0 parzialmente danneggiata, che non avrebbe retto all'attacco lanciato una settimana dopo.\nOnorificenze.\nA seguito della battaglia, dodici militari furono decorati con la Victoria Cross: John Vereker (Grenadier Guards), John MacGregor (Canadian Mounted Rifles), Cyril Hubert Frisby e Thomas Norman Jackson (Coldstream Guards), Graham Thomson Lyall, Samuel Lewis Honey, George Fraser Kerr, Milton Fowler Gregg e William Merrifield (Canadian Expeditionary Force), Frederick Charles Riggs (York and Lancaster Regiment), Thomas Neely (The King's Own Royal Regiment (Lancaster)), Henry Tandey Duke of Wellington's Regiment (West Riding).\nCommemorazione.\nLa partecipazione canadese alla battaglia \u00e8 ricordata dal Bourlon Wood Memorial, eretto presso il bosco di Bourlon.\nBattaglia del canale di San Quintino (29 settembre \u2013 2 ottobre) e battaglia di Beaurevoir (3 \u2013 6 ottobre).\nLa battaglia del canale di San Quintino, iniziata due giorni dopo quella del canale del Nord, coinvolse truppe britanniche, australiane e americane nell'attacco alla \"Siegfried Stellung\", una delle fortificazioni tedesche della linea Hindenburg. Sotto il comando del generale australiano John Monash, l'assalto consegu\u00ec gli obiettivi, provocando la prima importante breccia nella Hindenburg nonostante la determinata difesa dei tedeschi. Presero parte alla battaglia 14 divisioni dell'Intesa, comprese due dell'American Expeditionary Forces, e almeno 13 divisioni dell'Impero tedesco. A sud, la 1\u00aa Armata francese support\u00f2 l'attacco nella battaglia di San Quintino, uno scontro secondario che non riusc\u00ec a penetrare le difese tedesche finch\u00e9 gli australiani non fecero breccia nella linea Beaurevoir, il 3 ottobre.\nSituazione tattica.\nDopo le precedenti offensive nella zona, ultima delle quali la battaglia di \u00c9pehy, le forze dell'Intesa erano giunte, nell'autunno del 1918, al villaggio di Bellicourt, presso la linea Hindenburg. Il 27 settembre, le forze americane attaccarono per terminare la distruzione degli avamposti tedeschi davanti alla linea. Tuttavia, a causa della mancanza di ufficiali (ve ne erano solo 18 distribuiti nelle 12 compagnie attaccanti, gli altri erano assenti causa addestramento), l'assalto fall\u00ec. Il risultato fu una certa confusione tra le file dell'Intesa: non riuscendo a determinare la posizione delle proprie truppe dopo l'offensiva, l'artiglieria della coalizione non pot\u00e9 supportare il successivo attacco del 29 settembre n\u00e9 con il consueto bombardamento preliminare, n\u00e9 con uno sbarramento mobile. Tale mancanza si sarebbe ripercossa sulle operazioni iniziali della battaglia.\nLa battaglia.\nL'alto comando britannico aveva compreso che contro le formidabili difese della Hindenburg l'unica possibilit\u00e0 di successo era rappresentata dall'uso dei mezzi corazzati. Furono quindi schierati circa 150 carri della 4\u00aa e 5\u00aa Brigata Carri, che includevano il 301st Heavy Tank Battalion americano, a supporto delle unit\u00e0 di fanteria. Queste ultime comprendevano l'Australian Corps, disposto a ovest di Bellenglise, e due divisioni di fanteria del 2\u00ba Corpo d'armata americano: la 27\u00aa e la 30\u00aa, schierate a ovest rispettivamente di Bony e Bellicourt.\nA lanciare l'attacco, il 29 settembre, furono le truppe americane, mentre la 3\u00aa e 5\u00aa Divisione australiana le avrebbero, secondo il piano, scavalcate nel prosieguo dell'offensiva. Le inesperte truppe americane non riuscirono a eliminare completamente le posizioni tedesche, a causa della confusione creata con il fallito assalto precedente, sicch\u00e9 le unit\u00e0 australiane dovettero combattere per guadagnare anche gli obiettivi assegnati alle forze degli Stati Uniti. Nella confusione, sacche di unit\u00e0 americane lasciate senza comandanti si unirono volontariamente alle truppe australiane in avanzata, combattendo a fianco dei loro alleati..\nIn ogni caso, la 27\u00aa Divisione riusc\u00ec a prendere prima delle ore 12 la fattoria Quennemont, una parte del sistema di trincee a sud di Bony su cui fu poi costituito il \"Somme American Cemetery\".. Nelle ore successive, cadde in mano americana anche il tunnel sotterraneo di Riqueval, mentre uomini della 30\u00aa presero il controllo dell'estremit\u00e0 meridionale del canale di San Quintino. Tuttavia, l'assalto americano si arrest\u00f2 senza un successo completo, e furono gli australiani a portarlo a termine, attraversando il canale di San Quintino sul ponte di Riqueval, il solo ancora intatto, e proseguendo l'offensiva in direzione di Montbrehain.\nNel frattempo, il 9\u00ba Corpo d'armata inglese era stato inviato a sud con equipaggiamento adatto a guadare il canale, ma scopr\u00ec invece che nella zona vi erano ancora ponti intatti. Le unit\u00e0 britanniche (fra cui la 46\u00aa, che quel giorno si distinse prendendo 4\u00a0300 prigionieri su un totali di 5\u00a0300 catturati dall'armata) riuscirono prima a conquistare la sponda occidentale del canale, e poi ad attraversarlo sul ponte presso Riqueval. Al termine della giornata, le forze britanniche avevano conquistato 6\u00a0km della linea Hindenburg e portato due divisioni oltre il canale. Il giorno successivo, le forze della 3\u00aa Armata britannica giunsero nella periferia occidentale di Cambrai.\nIl 2 ottobre, la linea del canale era stata completamente catturata. La 46\u00aa e la 32\u00aa Divisione britannica, supportate dalla 2\u00aa Divisione australiana, progettarono quindi la presa della linea Beaurevoir (la terza linea di difesa della Hindenburg), delle alture circostanti e del villaggio di Beaurevoir. L'attacco conseguente non diede alle truppe dell'Intesa il possesso delle colline, ma ampli\u00f2 il varco nella linea, aprendo una breccia di 17\u00a0km nella Hindenburg. Per gli standard della prima guerra mondiale, si tratt\u00f2 di un successo notevole per le forze britannico-australiane.\nNella settimana successiva, una serie di continui attacchi dell'Intesa permisero alla coalizione di conquistare i villaggi e le alture oltre la linea Beaurevoir. In particolare, il 5 ottobre la 2\u00aa Divisione australiana prese possesso del villaggio di Montbrehain.\nBattaglia di Cambrai (8\u20139 ottobre).\nPer l'Intesa, l'ultimo obiettivo per rendere completo lo sfondamento della linea Hindenburg era la conquista di Cambrai stessa. Dopo le sconfitte presso il canale di San Quintino, le forze tedesche della zona, comandate dal generale Max von Boehm, si erano ritirate lungo una linea di difesa a sud della citt\u00e0. Le truppe di guarnigione in quel settore erano poche, e consistevano nel 20\u00ba \"Landwehr\" e nella 54\u00aa Divisione Riserva, supportati da soli 150 cannoni. L'8 ottobre, un'offensiva della 3\u00aa e 4\u00aa armata britannica e della 1\u00aa francese scalz\u00f2 lo \"Heer\" anche da questa posizione. L'assalto fu effettuato con un \"bombardamento uragano\" effettuato da 324 carri, supportati da fanteria e aviazione.\nEliminati i difensori, la 2\u00aa Divisione canadese entr\u00f2 a Cambrai incontrando solo una sporadica e leggera resistenza, poi si mosse a nord lasciando alla 3\u00aa il compito di terminare la conquista. Quando la 3\u00aa entr\u00f2 in citt\u00e0, il 10 ottobre, la trov\u00f2 deserta. Le perdite totali fra gli attaccanti furono meno di 20. Frederick Grant Banting, lo scopritore dell'insulina, fu ferito in questa battaglia mentre esercitava i suoi compiti di medico.\nDopo la rapidissima cattura di Cambrai, le truppe canadesi incontrarono una pi\u00f9 forte resistenza tedesca a nordest della citt\u00e0 e dovettero quindi trincerarsi nelle posizioni appena acquisite.\nConseguenze.\nCon lo sfondamento della Hindenburg, l'ultima valida linea di difesa tedesca era caduta, aprendo la strada a una rapida conclusione della guerra. Haig, determinato a non concedere ai nemici il tempo di riorganizzarsi, li incalz\u00f2 con una serie di battaglie per scalzarli dalle ultime postazioni difensive rimaste. Per tutto il mese di ottobre, le armate dello \"Heer\" dovettero ritirarsi dai territori conquistati nel 1914, mentre gli eserciti dell'Intesa li sospingevano verso la linea ferroviaria Metz-Bruges, che aveva sostenuto la loro logistica per buona parte della guerra. Una volta respinti al di l\u00e0 di tale linea, i tedeschi furono costretti ad abbandonare grandi quantit\u00e0 di equipaggiamento, peggiorando ulteriormente le loro condizioni. Tuttavia, nel loro ritirarsi, i tedeschi inflissero ancora pesanti perdite alle forze dell'Intesa, e resistettero ancora per circa un mese.\nL'11 novembre 1918, l'armistizio di Compi\u00e8gne pose infine termine alla prima guerra mondiale, sancendo il successo dell'Intesa contro gli Imperi centrali."}
{"id": "3783223", "revid": "123712352", "url": "https://it.wikipedia.org/wiki?curid=3783223", "title": "Robi Ronza", "text": "Biografia.\nLaureato in Scienze politiche nel 1965 all'Universit\u00e0 Cattolica del Sacro Cuore di Milano, \u00e8 stato tra i fondatori del settimanale \"Il Sabato\" e dal 2004 al 2012 ha diretto la rivista \"Confronti/autonomia lombarda: le idee, i fatti, le esperienze\". Dal 1986 al 1999 ha lavorato per l'Editoriale Giorgio Mondadori: prima in veste di caporedattore del mensile \"Bell'Italia\" (1986-1993), quindi come direttore della comunicazione e del coordinamento editoriale del gruppo (1994-1998) e infine quale direttore del mensile \"Uomini&amp;Storie\" (1998-1999).\nHa partecipato alla creazione delle edizioni Jaca Book e per anni \u00e8 stato anche molto attivo all'interno del mondo cooperativistico.\nDal 1989 al 2005 \u00e8 stato il portavoce ufficiale del Meeting per l'amicizia fra i popoli di Rimini, \"kermesse\" estiva organizzata da Comunione e Liberazione.\nNel 1987 ha curato un importante volume (\"Il Movimento di Comunione e Liberazione\"), in cui ha raccolto le proprie conversazioni con don Luigi Giussani sulla realt\u00e0 ecclesiale fondata dal sacerdote brianzolo. Il libro, originariamente edito da Jaca Book e ora da Rizzoli nella collana BUR/Saggi, \u00e8 stato tradotto anche in tedesco, francese e spagnolo.\nSempre molto attento ai temi dell'autonomia locale e del federalismo, dal 1987 al 2017 \u00e8 stato editorialista e commentatore del quotidiano ticinese di orientamento cattolico \"Giornale del Popolo\" e attualmente \u00e8 commentatore del quotidiano ticinese \"Corriere del Ticino.\""}
{"id": "3783226", "revid": "72396", "url": "https://it.wikipedia.org/wiki?curid=3783226", "title": "Partito dei Liberi Egiziani", "text": "Il Partito dei Liberi Egiziani (), \u00e8 un partito politico liberale egiziano, fondato dopo lo scoppio della Rivoluzione egiziana del 2011. Il 3 aprile 2011, l'ingegnere e magnate Naguib Sawiris e un gruppo di intellettuali e di attivisti politici hanno annunciato la costituzione del partito e hanno comunicato il programma e gli obiettivi del partito e le sue finalit\u00e0 nel corso di una conferenza svolta nell'Aljazeraa Youth Center. Altri membri di rilievo sono lo scienziato egitto-statunitense F\u0101r\u016bq al-B\u0101z, il poeta A\u1e25mad Fu\u02be\u0101d Nagm, lo scrittore Gam\u0101l al-Gh\u012b\u1e6d\u0101n\u012b e l'imprenditore impegnato nel campo delle telecomunicazioni Kh\u0101lid Bish\u0101ra.\nNel luglio del 2011 si manifestarono diversit\u00e0 di vedute all'interno del giovanissimo partito. Una corrente, chiamata \"Gruppo dei 17\" accus\u00f2 la leadership nazionale di metodi antidemocratici per la sua scelta di leader locali nel Governatorato di Damietta e di aver tollerato l'ingresso di vecchi membri del Partito Nazionale Democratico, il partito praticamente unico, emanazione del Presidente deposto Mub\u0101rak, e del suo regime. Cinque dei dissidenti erano stati esclusi dal nuovo partito ed erano stati etichettati come \"creatori di disordine\" dal partito stesso.\nDalla sua fondazione il 16 agosto 2011, il Partito dei Liberi Egiziani \u00e8 stato una componente integrale del Blocco Egiziano, un cartello elettorale composto da vari partiti per opporsi alla Fratellanza musulmana, indicata come probabile vincitrice delle elezioni parlamentari indette dapprima per settembre e svoltesi poi a novembre del 2011, per difendere i valori del secolarismo egiziano e della societ\u00e0 civica."}
{"id": "3783228", "revid": "775372", "url": "https://it.wikipedia.org/wiki?curid=3783228", "title": "Movimento Verde-Amarelo", "text": "Il Movimento Verde-Amarelo (in italiano \"Movimento verde-giallo\") o verdeamarelismo fu una corrente letteraria sorta in Brasile nel 1926.\nFece parte della galassia dei movimenti culturali del modernismo brasiliano.\nIl nome \u00e8 un chiaro riferimento ai colori della bandiera nazionale.\nNacque in contrapposizione al Manifesto Pau-Brasil di Oswald de Andrade del 1924. A fondare il movimento furono Pl\u00ednio Salgado, Cassiano Ricardo, Menotti Del Picchia, Guilherme de Almeida e C\u00e2ndido Mota Filho. Il pi\u00f9 importante tratto stilistico della letteratura verdeamarelista fu l'utilizzo del verso libero. Mentre i temi filosofici portanti del movimento furono il patriottismo, il rifiuto di influenze letterarie europee, la difesa delle radici culturali brasiliane, l'esaltazione dei popoli indigeni (in particolare i Tupi), il primitivismo ed il misticismo. \nIn seguito, il verdeamarelismo prese il nome di \"Grupo da Anta\" e come simbolo fu scelto il tapiro, un animale dal significato mitico per la cultura Tupi. Quando Pl\u00ednio Salgado impresse una direzione pi\u00f9 apertamente politica al movimento, Cassiano Ricardo se ne allontan\u00f2. All'inizio degli anni '30, molti dei temi verdeamarelisti saranno alla base dell'Integralismo Brasiliano, la dottrina politica d'ispirazione fascista e cattolica ideata da Salgado."}
{"id": "3783230", "revid": "22475", "url": "https://it.wikipedia.org/wiki?curid=3783230", "title": "Burge", "text": ""}
{"id": "3783231", "revid": "1305772", "url": "https://it.wikipedia.org/wiki?curid=3783231", "title": "Pl\u00ednio Salgado", "text": " Fu il fondatore e leader dell'Azione Integralista Brasiliana, il primo ed il pi\u00f9 grande movimento politico nazionalista di massa nella storia del paese sudamericano. Fortemente ispirato al fascismo italiano ed al cattolicesimo, il movimento \u00e8 noto anche con il nome di \"\"Integralismo Brasiliano\".\nNel 1937 Salgado accolse inizialmente con favore il golpe di Get\u00falio Vargas ed il progetto dell\"'Estado N\u00f4vo\", sperando di poter fare dell'integralismo la dottrina base del nuovo regime. Tuttavia, nel 1938 a seguito di due tentativi insurrezionali messi in atto dal alcuni suoi seguaci, fu arrestato e costretto all'esilio in Portogallo. Dopo il suo ritorno in Brasile nel 1945, diede vita ad una nuova formazione politica, il Partito della Rappresentanza Popolare (\"Partido de Representa\u00e7\u00e3o Popular\"), riformulando la dottrina integralista. Nel 1955 si candid\u00f2 alla Presidenza della Repubblica e tra il 1958 ed il 1974 fu deputato federale.\nFigura di spicco del modernismo brasiliano, fu tra i fondatori del \"verdeamarelismo\". Oltre alla letteratura scrisse anche opere teologiche e filosofiche. Ideatore di numerose testate giornalistiche, fu membro dell'Academia Paulista de Letras.\nGli anni giovanili tra letteratura e politica.\nPl\u00ednio Salgado nacque in una cittadina dello Stato di San Paolo. Figlio del colonnello Francisco das Chagas Salgado e dell'insegnante Francisca Renn\u00f3 Cortez, da piccolo manifest\u00f2 interesse per la matematica e la geometria. A 16 anni, in seguito alla morte del padre, i suoi interessi si spostarono verso la psicologia e la filosofia. A 20 anni fond\u00f2 il suo primo settimanale, il \"Correio de S\u00e3o Bento\"\". Nel 1918 inizi\u00f2 la propria carriera politica, contribuendo alla creazione del \"Partido Municipalista\".\nNello stesso anno spos\u00f2 Maria Am\u00e9lia Pereira, e il 6 luglio 1919 nacque l'unica figlia della coppia, Maria Am\u00e9lia Salgado. Dopo appena 15 giorni dal parto, la moglie mor\u00ec. Profondamente addolorato, Salgado si allontan\u00f2 dallo studio dei filosofi materialisti e trov\u00f2 conforto nella teologia cattolica, iniziando ad approfondire le opere di alcuni pensatori cattolici brasiliani, come Raimundo de Farias Brito e Jackson de Figueiredo. La morte della moglie ebbe un impatto molto profondo su Salgado, che si rispos\u00f2 solo 17 anni pi\u00f9 tardi, con Carmela Patti.\nAttraverso i suoi articoli sul \"Correio de S\u00e3o Bento\", Salgado divenne noto tra i giornalisti di San Paolo e fu invitato a lavorare per il \"Correio Paulistano\", l'organo di stampa del Partito Repubblicano Paulista. Lavorando a questo giornale divenne amico del poeta Menotti Del Picchia. Nel 1922 partecip\u00f2 alla \"Semana de Arte Moderna\", evento culturale che diede grande impulso al modernismo brasiliano. Due anni pi\u00f9 tardi lasci\u00f2 il \"Correio Paulistano\" e and\u00f2 a lavorare presso lo studio legale di Alfredo Eg\u00eddio de Sousa Aranha, con cui stabilir\u00e0 un'amicizia duratura.\nNel 1926 pubblic\u00f2 il suo primo romanzo, \"Lo straniero\" (\"O Estrangeiro\"). Nello stesso anno diede vita, insieme a Cassiano Ricardo, Menotti Del Picchia ed altri, al Movimento Verde-Amarelo, la corrente patriottica del modernismo brasiliano. L'anno seguente, il movimento assunse il nome di \"Grupo da Anta\" ed esalt\u00f2 i popoli indigeni (in particolare i Tupi), visti come i veri padri dell'identit\u00e0 culturale del Brasile. Sempre nel 1927, Salgado scrisse \"Letteratura e politica\" (\"Literatura e pol\u00edtica\"), un saggio dal taglio anti-liberale in cui difese con forza i principi del nazionalismo, ispirandosi all'opera di Alberto Torres.\nL'Integralismo Brasiliano.\nNel 1928 fu eletto deputato dello Stato di San Paolo, nelle file del Partito Repubblicano Paulista. Nel 1930 appoggi\u00f2 la candidatura di J\u00falio Prestes contro Get\u00falio Vargas. Nello stesso anno, intraprese un viaggio in Europa, rimanendo colpito dall'Italia fascista di Mussolini. Poco dopo, Il 4 ottobre, torn\u00f2 in patria, proprio mentre era gi\u00e0 scoppiata la rivoluzione che caus\u00f2 la fine del governo di Washington Lu\u00eds. Inizialmente schieratosi dalla parte del Presidente deposto (con due articoli sul \"Correio Paulistano\"), in seguito sostenne il nuovo regime instaurato da Vargas.\nNel giugno del 1931, Salgado divenne direttore del nuovo giornale \"A Raz\u00e3o\", dalle cui colonne si lanci\u00f2 in una campagna contro la costituzionalizzazione del Brasile. Ci\u00f2 gli caus\u00f2 l'ostilit\u00e0 degli attivisti favorevoli alla Costituzione, che risposero bruciando la sede del giornale.\nNel febbraio del 1932 fu promotore della nascita della \"Societ\u00e0 di Studi Politici\" (SEP), un'associazione che avrebbe dovuto raccogliere gli intellettuali brasiliani con simpatie fasciste. A ci\u00f2 segu\u00ec il cosiddetto \"Manifesto d'Ottobre\" (\"Manifesto de Outubro\"), che sanc\u00ec l'avvento dell'Azione Integralista Brasiliana il 7 ottobre 1932, delineandone le caratteristiche ideali. All'inizio del 1934 ebbe luogo a Vit\u00f3ria il primo Congresso Integralista. L'assise conferm\u00f2 la leadership assoluta di Salgado, affidandogli il titolo di \"\"Chefe Nacional\" (Capo Nazionale) del movimento. Durante lo stesso anno si verificarono alcuni durissimi scontri urbani con i comunisti.\nIl partito, che rifiut\u00f2 apertamente il razzismo, adott\u00f2 strutture e simbologie simili a quelle dei fascismi europei. Ad un'organizzazione interna fortemente gerarchica e centralizzata, si accompagnarono la creazione di un corpo paramilitare (le cosiddette \"camicie verdi\"\"), il ricorso a dimostrazioni di piazza irrigimentate e l'adozione di una retorica politica aggressiva. Il movimento di Salgado, direttamente finanziato dall'Ambasciata Italiana, introdusse anche l'uso del saluto romano accompagnato dal grido \"\"Anau\u00ea\", una parola tupi che significa \"Tu sei mio fratello\" ma che nell'ottica integralista equivaleva anche a \"Presente!\"\". Come simbolo ufficiale fu invece utilizzata la lettera greca sigma (\u03a3), che avrebbe dovuto rappresentare la somma dei valori integralisti.\nLa composizione sociale del partito fu decisamente interclassista e multietnica. Il contingente pi\u00f9 ampio di aderenti fu rappresentato dagli immigrati italiani e tedeschi, dai portoghesi appartenenti alla piccola borghesia urbana e dai soldati. Non mancarono, tuttavia, gli operai, gli artigiani, i piccoli agricoltori, i braccianti e i soggetti appartenenti a minoranze etniche.\nNel 1937, forte del consenso crescente, Salgado lanci\u00f2 la propria candidatura alle elezioni presidenziali previste per il gennaio 1938. Tuttavia, una volta venuto a conoscenza dell'intenzione di Get\u00falio Vargas di cancellare l'appuntamento elettorale e dar vita al golpe dell\"'Estado N\u00f4vo\", Salgado ne appoggi\u00f2 inizialmente il progetto poich\u00e9 credette di poter fare dell'integralismo la dottrina ufficiale del nuovo regime. Infatti, egli sper\u00f2 che Vargas adempisse una promessa fattagli in precedenza, ossia quella di nominarlo ministro dell'educazione nel nuovo governo. Viceversa, il Presidente golpista mise al bando tutti i partiti, compreso quello di Salgado, e instaur\u00f2 un regime monopartitico.\nNel 1938 alcuni militanti integralisti tentarono per due volte, a marzo e a maggio, di promuovere delle insurrezioni finalizzate a rovesciare il governo di Vargas. Nonostante avesse negato il proprio coinvolgimento nella vicenda, Salgado venne arrestato, imprigionato in una fortezza di Niter\u00f3i e, poco dopo, esiliato in Portogallo fino al 1945. Durante i sei anni d'esilio continu\u00f2 a scrivere, dando alle stampe anche una biografia di Ges\u00f9, intitolata \"A Vida de Jesus\". Inoltre, tent\u00f2 di ricucire i rapporti con il Presidente Vargas, lodandone in varie occasioni le scelte politiche.\nIl ritorno in patria.\nTornato in Brasile nel 1945, dopo la fine del regime dell\"'Estado N\u00f4vo\", Salgado fond\u00f2 una nuova formazione politica, il Partito della Rappresentanza Popolare. Per l'ex leader dell'AIB, il nuovo partito rappresent\u00f2 il tentativo di riformulare la dottrina integralista in funzione democratica.\nNel 1955 Salgado decise di candidarsi alla Presidenza della Repubblica con il suo nuovo movimento. Il risultato ottenuto non fu per\u00f2 quello sperato: ottenne circa 700.000 voti, pari all'8% del totale. L'esito delle elezioni, vinte dal socialdemocratico Juscelino Kubitschek, fu contestato dall'Unione Nazionale Democratica di centrodestra. Salgado, al contrario, appoggi\u00f2 il nuovo Presidente e fu nominato direttore dell\"'Istituto Nazionale dell'immigrazione e della colonizzazione\".\nNel 1958 fu eletto deputato federale in rappresentanza dello Stato del Paran\u00e1. Venne rieletto nel 1962, questa volta in rappresentanza dello Stato di San Paolo. Due anni dopo fu tra i protagonisti della \"Marcha da Fam\u00edlia com Deus pela Liberdade\", un grande raduno contro il Presidente Jo\u00e3o Goulart. Nel 1964 appoggi\u00f2 il golpe che depose proprio Goulart. Con la successiva introduzione del sistema bipartitico, ader\u00ec al Partito ARENA, espressione della giunta militare. Ottenne due nuovi mandati da deputato nel 1966 e nel 1970.\nNel 1974 abbandon\u00f2 l'impegno politico ed appena un anno dopo mor\u00ec a San Paolo.\nPensiero politico.\nAl centro della riflessione filosofico-politica di Salgado vi fu il concetto di \"uomo integrale\". Secondo tale impostazione, alcune teorie considerano l'uomo come un semplice agente civico, cio\u00e8 un individuo con diritti e obblighi derivanti da una organizzazione legale (\"Homo politicus\"), mentre altre ne considerano semplicemente le caratteristiche di agente economico mosso dalla ricerca dell'utile (\"Homo oeconomicus\"). L'integralismo si propose invece di considerare l'uomo in un triplice aspetto: quello legato alla dimensione spirituale (\"Homo religiosus\"), quello legato alla cultura ed alle relazioni sociali (\"Homo politicus\") e quello legato ai bisogni materiali (\"Homo oeconomicus\").\nDallo sviluppo di questa teoria derivarono l'esaltazione del misticismo, del ritorno alle radici e della fede cristiana. Il primato della concezione religiosa su quella politica rappresenta uno degli elementi pi\u00f9 importanti per distinguere, sul piano filosofico, l'integralismo brasiliano da gran parte dei fascismi di matrice europea. Solo nella Guardia di Ferro di Codreanu \u00e8 possibile rintracciare un'enfasi sul cristianesimo addirittura maggiore. \nIn virt\u00f9 di questa concezione \"integrale\", Salgado si oppose a tutte quelle manifestazioni del pensiero da lui considerate \"mutilatorie\" e \"unilaterali\", vale a dire l'individualismo ed il collettivismo, con i loro equivalenti economico-sociali rappresentati dal capitalismo e dal comunismo. Ad essi contrappose un corporativismo animato dai principi cristiani ed una sorta di organicismo democratico."}
{"id": "3783234", "revid": "547034", "url": "https://it.wikipedia.org/wiki?curid=3783234", "title": "Classica Sarda 2011", "text": "La Classica Sarda 2011, nome con il quale fu chiamata la trentatreesima edizione della Sassari-Cagliari, valida come evento dell'UCI Europe Tour 2011 categoria 1.1, si svolse il 27 febbraio 2011 su un percorso di 194,4\u00a0km. Fu vinta dal russo Pavel Brutt che giunse al traguardo con il tempo di 4h50'26\".\nSquadre e corridori partecipanti.\nPartenza con 112 ciclisti, dei quali 21 portarono a termine la gara."}
{"id": "3783235", "revid": "838137", "url": "https://it.wikipedia.org/wiki?curid=3783235", "title": "Alsium", "text": "Alsium (in greco \" \u1f0c\u03bb\u03c3\u03b9\u03bf\u03bd\") era un'antica citt\u00e0 sulla costa dell'Etruria, tra Pyrgi e Fregenae, sulla via Aurelia, a 29 chilometri dall'antica citt\u00e0 di Porto, sulla foce del Tevere, a 35 chilometri da Roma.\nOrigini e Storia.\nEra una delle citt\u00e0 pi\u00f9 antiche dell'Etruria, sebbene apparve nelle cronache romane solo nel 247 a.C., quando fu da questi colonizzata.\nSecondo Dionigi di Alicarnasso fu fondata dai Pelasgi e dagli Aborigeni.\nNon ebbe mai grande importanza, ed \u00e8 nota soprattutto perch\u00e9 alcuni importanti personaggi romani, come Pompeo, vi ebbero una villa.\nLocalizzazione.\nA Monteroni, nel comune di Ladispoli, si trova una necropoli etrusca, che si ritiene la necropoli di Alsium."}
{"id": "3783239", "revid": "119258125", "url": "https://it.wikipedia.org/wiki?curid=3783239", "title": "Dialettica signore-servo", "text": "La dialettica signore-servo (in tedesco: \"Herrschaft und Knechtschaft\") \u00e8 una celebre \"figura\" della \"Fenomenologia dello spirito\" di Georg Wilhelm Friedrich Hegel. \u00c8 considerato un concetto chiave nel sistema filosofico hegeliano, che ha influenzato altri filosofi successivi come Karl Marx, che lo ha reinterpretato in maniera originale. \nEsso descrive, in forma narrativa, l'incontro di due esseri autocoscienti che danno vita a una \"lotta mortale\" prima che uno schiavizzi l'altro, per poi scoprire che la sua superiorit\u00e0 non gli assicura il controllo del mondo che aveva tentato di ottenere.\nContesto.\n\"Indipendenza e dipendenza dell'autocoscienza; signoria e servit\u00f9\" \u00e8 la prima di due sottosezioni del capitolo della \"Fenomenologia\" intitolato \"Autocoscienza\". \u00c8 seguita da \"Libert\u00e0 dell'autocoscienza; stoicismo, scetticismo e la coscienza infelice\".\nSi tratta di una storia (o mito) ideata da Hegel per spiegare la sua idea secondo cui l'autocoscienza si eleva dialetticamente fino a divenire ci\u00f2 che Hegel identifica come la conoscenza assoluta o Spirito o Scienza.\nL'Autocoscienza.\nL'autocoscienza non ha pi\u00f9 in Hegel il significato di essere coscienti di s\u00e9, che aveva avuto sino ad allora, ma acquista un valore sociale e politico. L'autocoscienza si raggiunge infatti solo se si riesce a confrontarsi, nella propria particolare esistenza, con quella degli altri. Il riconoscimento delle altre autocoscienze non avviene, come si potrebbe pensare e come in effetti Hegel aveva inizialmente sostenuto nella fase giovanile (vedi: Pensiero di Hegel), attraverso l'amore, bens\u00ec attraverso la lotta, il confronto per cui, addirittura, alcuni individui arrivano a sfidare la morte per potersi affermare su quelli che hanno paura e che finiscono per subordinarsi ai primi. \u00c8 questo il rapporto fenomenologico di \"servo-padrone\" che si esplica nella dialettica della figura signoria-servit\u00f9.\nIl rapporto \"signoria - servit\u00f9\".\nIl signore, nel rischiare la propria vita pur di affermare la propria indipendenza, ha raggiunto il suo scopo, e si eleva su quello che \u00e8 divenuto il suo servo (poich\u00e9 ha preferito la perdita della propria indipendenza pur di avere salva la vita). Anche il servo per\u00f2 diventa importante per il signore poich\u00e9 dal lavoro di quello dipende il suo stesso mantenimento in vita. Il servo, lavorando, d\u00e0 al padrone ci\u00f2 di cui ha bisogno. Il padrone non riesce pi\u00f9 a fare a meno del servo. Dunque la subordinazione si rovescia. Il padrone diviene servo poich\u00e9 \u00e8 strettamente legato al lavoro del servo, e il servo diviene padrone (con la sua attivit\u00e0 produttiva) del padrone..\nDa notare che non vanno perduti i ruoli originari, ma se ne aggiunge ad entrambi uno nuovo, opposto. Il passato di servo e padrone non viene eliminato del tutto ma in ognuno \u00e8 in parte tolto e nello stesso tempo conservato il ruolo originario. \u00c8 il classico rapporto di Aufheben (o \"Aufhebung\") (\u00abtogliere e conservare\u00bb, \u00abtoglimento\u00bb e \u00absuperamento\u00bb) che si stabilisce tra i vari momenti dello sviluppo dialettico, che nella dialettica del servo sono \nInoltre, il lavoro forma, poich\u00e9 il servo, in ci\u00f2 che produce, mette tutto se stesso e non solo la sua forza materiale, mentre il padrone si limita ad utilizzare gli oggetti prodotti. Poich\u00e9 le cose non sono di sua propriet\u00e0, il servo riesce a dominare i propri desideri: dunque, attraverso il lavoro, l'autocoscienza acquisisce anche la dignit\u00e0.\n\"Stoicismo e scetticismo\".\nIl raggiungimento dell\"'indipendenza\", ultimo dei tre momenti della dialettica servo-padrone, coincide con lo \"stoicismo\", ossia quella visione del saggio che ritiene di poter fare a meno delle cose e quindi si sente al di sopra della natura raggiungendo cos\u00ec l'autosufficienza. Tuttavia, in questo modo lo stoico s'illude di eliminare la realt\u00e0 che continua invece a sussistere e ad influenzare la sua vita. \nChi invece riesce ad ignorare totalmente la realt\u00e0 \u00e8 lo \"scettico\". Tuttavia lo scetticismo si contraddice, poich\u00e9 da un lato lo scettico dubita della realt\u00e0 e dichiara che tutto \u00e8 vano e incerto, mentre dall'altro vorrebbe poter sostenere qualcosa di reale e vero. Questa scissione tra l'uno e il Tutto, tra l'individuo e la totalit\u00e0 del mondo, si ripropone nella figura della \"coscienza infelice religiosa\" tra il soggetto e la totalit\u00e0 di Dio.\n\"La coscienza infelice religiosa\".\nLa scissione tra la coscienza mutevole dell'individuo e quella immutabile di Dio diventa esplicita in quella spaccatura che l'uomo avverte fra se stesso e Dio. Questa scissione appare evidente nell'ebraismo, dove il Dio \u00e8 visto come un essere totalmente trascendente, padrone della vita e della morte: vi sarebbe dunque un rapporto di signoria-servit\u00f9 fra Dio e l'uomo (cfr. Pensiero di Hegel: il periodo di Jena). \nIn un secondo momento, con il Cristianesimo medioevale, questa scissione sembra sanarsi quando Dio si assimila all'uomo incarnandosi. \nTuttavia, nulla viene veramente risolto: Cristo, da un lato, con la propria resurrezione, ritorna ad allontanarsi dall'uomo, superando la sua stessa incarnazione e, per altro verso, essendo Cristo vissuto storicamente in tempi anteriori, i molti che gli sono succeduti non hanno potuto assistere al miracolo dell'incarnazione di un Dio che ormai \u00e8 separato dalla storia e lontano dai credenti. \nPertanto la scissione \u00e8 tutt'altro che risolta, e la coscienza, sentendosi ancora separata dall'Assoluto, permane nell'infelicit\u00e0.\nLe manifestazioni dell'infelicit\u00e0 della coscienza dell'uomo cristiano-medievale sono tre:\nLa presa di coscienza del proprio valore, dopo aver toccato il punto pi\u00f9 basso con la mortificazione di s\u00e9 nei confronti della divinit\u00e0, avviene nel Rinascimento, quando l'uomo riprende coscienza della propria forza ed inizia il cammino per raggiungere l'Assoluto."}
{"id": "3783244", "revid": "124476701", "url": "https://it.wikipedia.org/wiki?curid=3783244", "title": "Alberico di Beauvais", "text": ""}
{"id": "3783245", "revid": "22475", "url": "https://it.wikipedia.org/wiki?curid=3783245", "title": "Bushire", "text": ""}
{"id": "3783248", "revid": "45377554", "url": "https://it.wikipedia.org/wiki?curid=3783248", "title": "Alberico di Ostia", "text": ""}
{"id": "3783249", "revid": "110157", "url": "https://it.wikipedia.org/wiki?curid=3783249", "title": "La balia (Markar\u012bs)", "text": "La balia \u00e8 un romanzo di Petros Markar\u012bs, pubblicato nel 2008 in Grecia e nel 2009 in italiano dalla casa editrice Bompiani.\n\u00c8 il quinto romanzo della serie dedicata al commissario Kostas Charitos.\nTrama.\nIl commissario Charitos si trova in vacanza ad Istanbul, assieme alla moglie Adriana, per dimenticarsi dei problemi seguiti alla decisione di sua figlia Caterina di sposarsi con rito civile. Durante una serata al ristorante viene contattato da uno scrittore greco originario di Istanbul che gli chiede di aiutarlo ad indagare sulla scomparsa della sua vecchia balia.\nSeppur inizialmente riluttante, il commissario accetta di mettersi in contatto con la polizia turca e scopre che la scomparsa della vecchia nasconde invece una serie di vendette personali per fatti ormai quasi sepolti nel tempo.\nAssieme al collega turco-tedesco Murat, Charitos inizia ad indagare all'interno della minoranza romea rimasta a Istanbul, seguendo le tracce della vecchia Maria Hambou decisa a chiudere tutti i conti in sospeso prima di lasciarsi morire."}
{"id": "3783256", "revid": "1305772", "url": "https://it.wikipedia.org/wiki?curid=3783256", "title": "Bussard", "text": ""}
{"id": "3783274", "revid": "181541", "url": "https://it.wikipedia.org/wiki?curid=3783274", "title": "Centrale nucleare di Sellafield", "text": ""}
{"id": "3783280", "revid": "767487", "url": "https://it.wikipedia.org/wiki?curid=3783280", "title": "John Bunn", "text": "Carriera.\nLaureatosi in Ingegneria meccanica all'Universit\u00e0 del Kansas, inizi\u00f2 come assistente allenatore nella stessa universit\u00e0. Dal 1930 ha guidato la Stanford University; nel 1938 decise poi di dedicarsi alla carriera amministrativa nell'universit\u00e0 californiana.\nRimase lontano dalle panchine fino al 1946, anno in cui ricominci\u00f2 allenando lo Springfield College. Rimase in Massachusetts per 10 stagioni, passando poi ai Rams della Colorado State University. Si ritir\u00f2 definitivamente nel 1963.\nBunn fu primo direttore del \"Basketball Hall of Fame Committee\", rimanendo in carica dal 1949 al 1969. Fu inoltre autore di libri esplicativi del ruolo dell'allenatore, e delle regole del gioco; il suo \"The Scientific Principles of Coaching\" fu tradotto in diverse lingue. Viaggi\u00f2 molto in Europa e in Asia, tenendo numerose conferenze e dibattiti, trattando temi legati all'approccio scientifico al gioco della pallacanestro.\nFu membro e poi presidente della NABC; dal 1959 al 1967 diede alle stampe la \"NCAA Basketball Guide\".\nA lui \u00e8 intitolato il John Bunn Award."}
{"id": "3783285", "revid": "767487", "url": "https://it.wikipedia.org/wiki?curid=3783285", "title": "Ster van Zwolle 2011", "text": "La Ster van Zwolle 2011, cinquantunesima edizione della corsa e valida come evento dell'UCI Europe Tour 2011 categoria 1.2, si svolse il 26 febbraio 2011 su un percorso di 172,2\u00a0km. Fu vinta dall'olandese Barry Markus che giunse al traguardo con il tempo di 4h04'37\".\nAll'arrivo 104 ciclisti tagliarono il traguardo."}
{"id": "3783298", "revid": "126257", "url": "https://it.wikipedia.org/wiki?curid=3783298", "title": "Auto Shanghai", "text": ""}
{"id": "3783308", "revid": "287204", "url": "https://it.wikipedia.org/wiki?curid=3783308", "title": "Evdokija Meksilo", "text": ""}
{"id": "3783309", "revid": "287204", "url": "https://it.wikipedia.org/wiki?curid=3783309", "title": "Alevtina Kolcina", "text": ""}
{"id": "3783311", "revid": "287204", "url": "https://it.wikipedia.org/wiki?curid=3783311", "title": "Julija Cepalova", "text": ""}
{"id": "3783314", "revid": "486946", "url": "https://it.wikipedia.org/wiki?curid=3783314", "title": "Antineoplastici", "text": ""}
{"id": "3783316", "revid": "100531709", "url": "https://it.wikipedia.org/wiki?curid=3783316", "title": "Arthur Trester", "text": "Trester fu il \"commissioner\" della \"Indiana High School Athletic Association\" (IHSAA) dal 1922 al 1944. Ebbe un ruolo decisivo nella promozione e nello sviluppo della pallacanestro statunitense a livello di high school."}
{"id": "3783318", "revid": "599013", "url": "https://it.wikipedia.org/wiki?curid=3783318", "title": "Ondrej Kri\u0161tof\u00edk", "text": ""}
{"id": "3783322", "revid": "599013", "url": "https://it.wikipedia.org/wiki?curid=3783322", "title": "Ondrej Da\u0148ko", "text": ""}
{"id": "3783324", "revid": "616515", "url": "https://it.wikipedia.org/wiki?curid=3783324", "title": "Malesia Britannica", "text": ""}
{"id": "3783325", "revid": "1305772", "url": "https://it.wikipedia.org/wiki?curid=3783325", "title": "Coppa dell'Imperatore 1939", "text": "La Coppa dell'Imperatore 1939 \u00e8 stata la diciannovesima edizione della coppa nazionale giapponese di calcio.\nFormato.\nViene confermato il formato con incontri ad eliminazione diretta: il numero di squadre viene elevato a otto. In caso di parit\u00e0, le partite vengono prolungate sino ai tempi supplementari: nel caso in cui la situazione perduri al termine dell'incontro, si ricorre al sorteggio tramite moneta.\nDate.\nTutti gli incontri si sono disputati nei campi dell'Universit\u00e0 Meiji, a Tokyo"}
{"id": "3783328", "revid": "287204", "url": "https://it.wikipedia.org/wiki?curid=3783328", "title": "Andrej Da\u0148ko", "text": "Due volte finalista di Coppa di Cecoslovacchia (1973 e 1980), durante la sua carriera totalizza 313 presenze e 56 reti nella massima divisione del campionato cecoslovacco con la maglia del Ko\u0161ice. Vanta inoltre quattro presenze nelle competizioni internazionali."}
{"id": "3783334", "revid": "729019", "url": "https://it.wikipedia.org/wiki?curid=3783334", "title": "Isola di Jurij Ku\u010diev", "text": "L'isola di Jurij Ku\u010diev (in russo: \u041e\u0441\u0442\u0440\u043e\u0432 \u042e\u0440\u0438\u044f \u041a\u0443\u0447\u0438\u0435\u0432\u0430, \"Ostrov Jurija Ku\u010dieva\") \u00e8 un'isola russa nell'Oceano Artico che fa parte dell'arcipelago della Terra di Francesco Giuseppe.\nGeografia.\nL'isola di Jurij Ku\u010diev si trova nella parte sud-occidentale della Terra di Francesco Giuseppe; \u00e8 situata lungo la costa sud-ovest dell'isola di Northbrook. In precedenza le due isole erano unite per mezzo di un ponte naturale, spazzato via nel corso degli anni. La zona pi\u00f9 famosa dell'isola \u00e8 capo Flora (\u041c\u044b\u0441 \u0424\u043b\u043e\u0440\u0430, \"mys Flora\"), a sud-ovest, conosciuto per essere uno dei punti pi\u00f9 accessibili dell'intero arcipelago.\nStoria.\n\u00c8 stata scoperta solo nel 2008 durante una spedizione della rompighiaccio \u042f\u043c\u0430\u043b (\"Jamal\").\nSu decisione dell'assemblea regionale di Arcangelo, all'isola \u00e8 stato assegnato il nome del capitano Jurij Sergeevi\u010d Ku\u010diev, che per primo raggiunse il Polo Nord su una nave il 17 agosto 1977.\nCapo Flora, situato in una zona priva di ghiacci, \u00e8 significativa nella storia delle spedizioni polari. L'esploratore britannico Benjamin Leigh Smith fece naufragio a Capo Flora nel 1881. Un incontro casuale tra gli esploratori Fridtjof Nansen e Frederick George Jackson ha avuto luogo qui nel 1896. Jackson, che guidava allora la spedizione Jackson-Harmsworth, aveva istituito a capo Flora un campo base.\nIl naturalista scozzese William Speirs Bruce vi trascorse circa un anno per riunire 700 campioni biologici e vi fece sosta la spedizione di Walter Wellman con la nave \"Frithof\" (nel 1898) e il Duca degli Abruzzi con la \"Stella Polare\" (1899 - 1900)."}
{"id": "3783344", "revid": "93556", "url": "https://it.wikipedia.org/wiki?curid=3783344", "title": "Dieudonn\u00e9 M'bala M'bala", "text": "Biografia.\nNato in Francia, da padre camerunense e madre francese della Bretagna, Dieudonn\u00e9 ha cinque figli dalla compagna No\u00e9mie Montaigne: Judas, Merlin, Plume, Bonnie e No\u00e9. Dieudonn\u00e9 si \u00e8 fatto conoscere come cabarettista negli anni novanta. A partire dalla seconda met\u00e0 di questo decennio partecipa sempre di pi\u00f9 alla vita politica.\nCarriera artistica.\nDuo con \u00c9lie Semoun (1990-1997).\nLa carriera di Dieudonn\u00e9 inizia insieme ad \u00c9lie Semoun, che aveva conosciuto all'ultimo anno delle superiori con il quale forma il duo \"\u00c9lie et Dieudonn\u00e9\". Si fanno notare con gli sketch \"Un grand noir et un petit brun\", con il quale iniziano uno schema ricorrente, mettendo in scena le origini ebraiche di \u00c9lie Semoun e africane di Dieudonn\u00e9. Nei loro spettacoli affrontano per lo pi\u00f9 tematiche sociali legate al razzismo e all'integrazione, tanto che diventano un simbolo di antirazzismo.\nI due si separano subito dopo avere realizzato il loro unico film insieme, \"Le Clone\". Semoun, che aveva delegato a Dieudonn\u00e9 la gestione delle finanze del duo, lo accusa di non aver ripartito i guadagni in maniera equa, e di essere \"rimasto un venditore di auto, accecato dai soldi\".\nOne man shows (2000-).\nNegli anni 2000, Dieudonn\u00e9 inizia a lavorare da solo, raccogliendo molti successi. Il suo primo spettacolo \"Dieudonn\u00e9 tout seul\" \u00e8 salutato come una forma di umorismo sociale e intellettuale, capace di affrontare temi spinosi. Nel 2001 con \"Pardon Judas\" basa il suo spettacolo sulla rivalutazione della figura dell'apostolo Giuda Iscariota, che viene messo a confronto con l'\"ipocrisia\" delle grandi religioni monoteiste. Lo spettacolo ha luogo in pieno Giubileo universale della Chiesa cattolica, ma Dieudonn\u00e9 riserva molti strali anche all'islam. Dichiara che se fossero ancora vivi, i profeti Ges\u00f9, Maometto, Budda, sarebbero tutti d'accordo nel sostenere che non devono esistere differenze di confessione religiosa fra gli uomini.\nNel 2003, riceve il Grand prix de l'humour noir per lo spettacolo.\nDieudonn\u00e9 continua a comparire in alcune pellicole cinematografiche, principalmente in commedie, come \"Le Derri\u00e8re\" (1999) di e con Val\u00e9rie Lemercier, poi \"Asterix &amp; Obelix - Missione Cleopatra\", di Alain Chabat, \"HS Hors Service\", di Jean-Paul Lilienfeld. Collabora con Gad Elmaleh, La Brigade, Sa\u00efan Supa Crew, Tom Novembre, Oxmo Puccino e Disiz.\nNel 2014, il quotidiano francese \"Le Figaro\" scrive che prima della sua evoluzione politica, Dieudonn\u00e9 \u00e8 stato \"forse il migliore dei cabarettisti francesi\". Anche il settimanale \"L'Express\" stila un bilancio simile, scrivendo che \"era uno dei migliori comici della sua generazione, prima di spostarsi in un'altra dimensione\".\nAttivismo politico.\nMilitanza di centro-sinistra (1982-2005).\nDieudonn\u00e9 ha iniziato la militanza politica negli anni 1980 durante l'ascesa dell'indipendentismo in Nuova Caledonia. Milita in favore della popolazione Kanak e contro il colonialismo francese.\nTorna ad interessarsi alla politica nel 1995, in occasione dell'\"affare Ibrahim Ali\". Un militante del Fronte Nazionale francese, un partito di estrema destra, aveva ucciso un giovane di origine comoriana; Dieudonn\u00e9 ne incontra i genitori e per lui questo incontro \u00e8 come un \"clic\" per cui decide di impegnarsi contro il Fronte Nazionale, che all'epoca lui qualifica di \"cancro\" e di \"follia fascista\".\nNel 1997, Dieudonn\u00e9 lancia una formazione politica, il \"Partito degli utopisti\". Alle elezioni legislative francesi del 1997, si candida nella circoscrizione di Eure-et-Loir, per opporsi a Marie-France Stirbois, allora rappresentante locale del Fronte Nazionale francese. Durante la sua campagna, Dieudonn\u00e9 si \u00e8 rivolto quasi esclusivamente ai giovani delle citt\u00e0 popolari, ai quali promette stage sportivi e progetti culturali, e ottiene il 7,74% dei voti (3145 voti). La lotta di Dieudonn\u00e9 contro Marie-France Stirbois gli valse le lodi di una parte della sinistra, come No\u00ebl Mam\u00e8re che incontra in questo periodo, e il cabarettista Marc Jolivet, che gli fa conoscere Daniel Cohn-Bendit. Tra gli altri comici, Guy Bedos espresse la sua ammirazione per Dieudonn\u00e9 dell'epoca. Essendo stato oggetto di attacchi razzisti, Dieudonn\u00e9 chiede aiuto alla Lega internazionale contro il razzismo e l'antisemitismo.\nCirca fino al 2005 milita attivamente in un'area politica descrivibile come \"centro-sinistra\": sostiene i diritti dei clandestini \"sans papier\" e la proposta socialista del \"diritto all'alloggio\", sostiene occasionalmente l'associazione SOS Racisme. Nel 1998 si candida alle elezioni regionali \"Les Utopistes\" dichiarando di voler fermare il Fronte Nazionale francese ottenendo il 4,77% dei voti. Insieme alla romanziera franco-camerunense Calixthe Beyala avvia un dibattito sulla discriminazione positiva e pi\u00f9 in generale al diritto di parola delle minoranze etniche, secondo lui confinate per lo pi\u00f9 allo sport e al mondo dello spettacolo. Nel 2000 si aggrega a un collettivo di cabarettisti per denunciare il leader politico austriaco di estrema destra J\u00f6rg Haider.\nIl suo attivismo mira a federare le comunit\u00e0 nere in Francia, diventandone una sorta di portavoce . In particolare, un tema ricorrente nei suoi discorsi \u00e8 il parallelismo fra la tratta di esseri umani dall'Africa e l'Olocausto.\nLa svolta a destra (2005- ).\nNel 2002, Dieudonn\u00e9 fa domanda di un contributo al \"Centre national du cin\u00e9ma et de l'image anim\u00e9e\", emanazione del Ministero della Cultura francese, per realizzare un film dedicato al \"Code noir\" (fr. \"Codice nero\"), raccolta di articoli promulgati nel 1685 da Luigi XIV di Francia riguardanti le disposizioni sulla vita degli schiavi neri nelle colonie francesi nelle Americhe. Il contributo gli viene rifiutato, e da questo momento Dieudonn\u00e9 denuncia i \"due pesi e due misure\" dell'ente pubblico, sostenendo che se l'Olocausto ha ricevuto attenzione mediatica, la tratta di esseri umani dall'Africa non ne ha avuta altrettanta. Inizia a sostenere che il Centre National du Cin\u00e9ma \u00e8 viziato dall'ideologia sionista. La Lega internazionale contro il razzismo e l'antisemitismo, che pure aveva appoggiato il progetto all'inizio, prende progressivamente le distanze dalle sue dichiarazioni.\nDieudonn\u00e9 si avvicina alle posizioni della Nation of Islam americana, che cerca contatti per stabilirsi in Francia, e apre loro il suo teatro privato per un ciclo di rappresentazioni, a cui assiste un giovanissimo K\u00e9mi S\u00e9ba\nNel 2007 \u00e8 invitato in Iran dal ministro della Cultura\nControversie.\nParticolarmente controverso per molte delle sue prese di posizione, Dieudonn\u00e9 ha visto progressivamente cambiare la sua immagine pubblica nel corso degli anni 2000.\nI media lo hanno spesso etichettato come militante di sinistra radicale filopalestinese o (pi\u00f9 spesso di recente) di destra, anche estrema, essendo stato difeso e sostenuto pubblicamente da Jean-Marie Le Pen \u00e8 vicino alle posizioni del movimento politico dell'ex-comunista (poi membro del FN) Alain Soral, \"\u00c9galit\u00e9 et r\u00e9conciliation\", di ispirazione antisionista, mentre lui si definisce anticomunitario, antisionista e repubblicano.\nLe sue posizioni antisioniste sono sfociate pi\u00f9 volte in accuse di antisemitismo e Dieudonn\u00e9, che nei suoi spettacoli prende di mira religioni come l'Islam e il cristianesimo e non solo l'ebraismo, oltre a fare satira anche sugli africani, si \u00e8 reso inviso a tutte le associazioni ebraiche francesi e a quelle che lottano contro il razzismo, tanto che nel 2011 ha subito la prima condanna in tribunale per uno spettacolo assieme allo storico negazionista dell'Olocausto Robert Faurisson. Spesso Dieudonn\u00e9 si riferisce all'Olocausto come \"Shohananas\", e utilizza il simbolo dell'ananas per simboleggiare questa battuta.\nL'ex membro del duo \u00c9lie Semoun dichiara che una riconciliazione fra i due \u00e8 impossibile dopo che Dieudonn\u00e9 aveva invitato Jean-Marie Le Pen, allora presidente del Fronte Nazionale, come padrino al battesimo di una delle sue figlie. Commentando la partecipazione ai suoi show del negazionista dell'Olocausto Robert Faurisson descrive l'evoluzione politica di Dieudonn\u00e9 come un trauma:\nLa \"quenelle\".\nDieudonn\u00e9 ha inventato un particolare gesto, la \"quenelle\". Il gesto, eseguito dal comico durante i suoi spettacoli, ha una connotazione sessuale perch\u00e9 indica la lunghezza del membro o di quello che il comico avrebbe invitato ad inserirsi nel posteriore ai sionisti, ed \u00e8 una variante del gesto dell'ombrello. Stando ai media francesi il gesto \u00e8 diventato virale, tanto da essere adottato da diversi movimenti antisemiti. Il presidente del Consiglio rappresentativo delle istituzioni ebraiche di Francia ha pi\u00f9 volte dichiarato, cos\u00ec come altri rappresentanti di associazioni come la Lega contro il razzismo e l'antisemitismo, che si trattava di un saluto nazista invertito e dunque andava bandito.\nIl comico ha annunciato querele per diffamazione in quanto, a suo dire, accusato di tenere discorsi antisemiti, che sono un reato in Francia; Dieudonn\u00e9 ha gi\u00e0 subito in ogni caso due condanne con annesse ammende, per un totale di 48 000 euro, per avere espresso idee antisemite durante i suoi spettacoli. Nel 2013 lanci\u00f2 una petizione online per lo scioglimento della Licra, da lui accusata di fomentare l'odio razziale invece di combatterlo, alla fine la petizione raccolse quasi 200.000 firme. Il gesto della \"quenelle\" venne ripreso anche dal calciatore Nicolas Anelka dopo un gol da lui realizzato in Premier League nel dicembre del 2013.\nDieudonn\u00e9 prima dell'inizio della sua stagione di trenta spettacoli per l'anno 2014 in tutta la Francia ha rimosso i contenuti antisemiti o riguardanti gli ebrei dagli stessi, per evitare il boicottaggio, malgrado ci\u00f2, le associazioni che ritengono ormai Dieudonn\u00e9 un pericoloso antisemita hanno ottenuto dal consiglio di stato l'annullamento per motivi di ordine pubblico dello spettacolo che si sarebbe dovuto tenere il 9 gennaio 2014, al teatro Zenith di Nantes, non perch\u00e9 vi fossero presenti contenuti antisemiti ma perch\u00e9 la sola presenza pubblica del comico, condannato per antisemitismo, \u00e8 stata considerata turbamento dell'ordine pubblico, aprendo cos\u00ec un forte dibattito in Francia sulla libert\u00e0 di espressione.\nIl processo per apologia di terrorismo.\nL'11 gennaio 2015, dopo la manifestazione pubblica svoltasi a Parigi per esprimere solidariet\u00e0 alle vittime dell'azione terroristica contro i disegnatori della rivista Charlie Hebdo e contro il supermercato ebraico Hyper Casher, Dieudonn\u00e9 ha scritto su Facebook di sentirsi \u201cCharlie Coulibaly\u201d, mettendo insieme il nome del giornale satirico colpito dall'attentato e quello di uno dei terroristi, Am\u00e9dy Coulibaly, quest'ultimo autore della strage nel supermercato ebraico. Per tale motivo il comico viene arrestato per apologia di terrorismo il 14 gennaio successivo, ma viene rilasciato gi\u00e0 dopo poche ore dalla polizia francese in attesa di essere sottoposto al processo, in programma per il 4 febbraio successivo.. Il 18 marzo 2015 viene condannato a due mesi di carcere con sospensione condizionale della pena. Dieudonn\u00e9 era gi\u00e0 stato condannato pi\u00f9 volte per provocazioni antisemite. Il 3 agosto 2020 \u00e8 stato bannato dalle piattaforme Facebook ed Instagram per aver utilizzato termini dispregiativi e disumanizzanti per descrivere gli ebrei e le vittime dell'Olocausto.\nFilmografia.\nHa partecipato a circa 20 film tra cui \"Asterix &amp; Obelix - Missione Cleopatra\" (2002) e \"Gli 11 comandamenti\" (2004)."}
{"id": "3783346", "revid": "599013", "url": "https://it.wikipedia.org/wiki?curid=3783346", "title": "Edwin Uehara", "text": "Biografia.\nProveniente da una famiglia di origini giapponesi, si form\u00f2 nel Deportivo AELU, dove divenne uno dei giocatori pi\u00f9 rappresentativi della squadra che vinse, nel 1987, la seconda divisione peruviana: le sue prestazioni gli valsero anche il trasferimento, nella stagione 1989, nello Sporting Cristal. Nel 1992 inizi\u00f2 una carriera in Giappone, venendo acquistato dall'Urawa Red Diamonds, appena iscrittosi nella neocostituita J-League: dopo tre stagioni (durante le quali ottenne, nel 1994, la cittadinanza giapponese) si trasfer\u00ec al Tosu Futures, militante in Japan Football League.\nNel 1997 Uehara fece ritorno in patria: prima del suo ritiro dal calcio giocato, avvenuto nel 2000, milit\u00f2 nel Universitario (vincendo il titolo nazionale nella stagione 1998), nel Melgar e infine nel Deportivo AELU."}
{"id": "3783350", "revid": "1835016", "url": "https://it.wikipedia.org/wiki?curid=3783350", "title": "Campionato mondiale di flag football", "text": "Il Campionato mondiale di flag football \u00e8 una competizione sportiva internazionale a cadenza quadriennale, in cui si assegna il titolo mondiale di flag football; nelle competizioni senior i tornei maschile e femminile sono giocati contemporaneamente."}
{"id": "3783351", "revid": "587663", "url": "https://it.wikipedia.org/wiki?curid=3783351", "title": "Hepatitis B virus", "text": ""}
{"id": "3783353", "revid": "465169", "url": "https://it.wikipedia.org/wiki?curid=3783353", "title": "Socializzazione dell'economia (fascismo)", "text": ""}
{"id": "3783358", "revid": "45379724", "url": "https://it.wikipedia.org/wiki?curid=3783358", "title": "Funzione energia", "text": ""}
{"id": "3783360", "revid": "135491", "url": "https://it.wikipedia.org/wiki?curid=3783360", "title": "The Squid and the Whale", "text": ""}
{"id": "3783363", "revid": "466226", "url": "https://it.wikipedia.org/wiki?curid=3783363", "title": "Stanlio &amp; Ollio", "text": ""}
{"id": "3783365", "revid": "1745361", "url": "https://it.wikipedia.org/wiki?curid=3783365", "title": "Hong Kong (disambigua)", "text": ""}
{"id": "3783366", "revid": "1305772", "url": "https://it.wikipedia.org/wiki?curid=3783366", "title": "Ma anche no", "text": "Ma anche no \u00e8 stato un programma televisivo italiano condotto da Antonello Piroso, andato in onda su LA7 la domenica pomeriggio dal 4 dicembre 2011 al 22 gennaio 2012.\nIl programma aveva una durata di circa 3 ore, dalle 14.05 alle 17.10, ha rappresentato il primo contenitore domenicale di LA7.\nTre ore in cui Piroso analizzava i principali fatti di attualit\u00e0, della cronaca, della cultura e dello spettacolo, dibattiti, filmati e rubriche inedite, in cui non manca lo spazio per la satira, per lo sport e per le performance musicali. A proposito del programma Piroso ha detto:\nPresenza fissa del programma \u00e8 stata quella di due giornalisti, Barbara Romano di \"Libero\", ed Andrea Scanzi del \"Fatto Quotidiano\", oltre che dei video realizzati da Maccio Capatonda.\nLa sigla del programma \u00e8 stata \"Rebel Rebel\" di David Bowie. In alcune puntate \u00e8 stata usata anche \"City of Blinding Lights\" degli U2.\nIl programma ha trasmesso la sua ultima puntata il 22 gennaio 2012 poich\u00e9 non ha raggiunto i risultati sperati."}
{"id": "3783368", "revid": "2033069", "url": "https://it.wikipedia.org/wiki?curid=3783368", "title": "Hong Kong (serie televisiva)", "text": "Hong Kong \u00e8 una serie televisiva statunitense in 26 episodi trasmessi per la prima volta nel corso di una sola stagione dal 1960 al 1961. La serie contribu\u00ec al successo dell'attore australiano Rod Taylor a Hollywood.\nTrama.\nHong Kong, anni cinquanta. Nella colonia della Corona britannica Glenn Evans \u00e8 un giornalista americano che lavora nell'esotica citt\u00e0 dell'Estremo Oriente. La sua continua ricerca di scoop e notizie lo porta a coinvolgimenti in storie di contrabbandieri, assassini, spacciatori di droga e donne misteriose. Il principale comprimario di Evans \u00e8 l'ispettore capo Neil Campbell.\nProduzione.\nLa serie fu prodotta da 20th Century Fox Television e girata negli studios della 20th Century Fox a Los Angeles in California.\n\"Hong Kong\" \u00e8 liberamente ispirato al film \"L'avventuriero di Hong Kong\" (1955), con Michael Rennie nel ruolo dell'ispettore e Jack Kruschen nel ruolo di Tully.\nIl \"pilot\" della serie, intitolato \"Blind Justice\", della durata di 30 minuti, \u00e8 una versione corta del settimo episodio, \"Blind Bargain\". Nel \"pilot\" non \u00e8 presente il personaggio dell'ispettore capo Neil Campbell, sostituito dall'ispettore Geoffrey Scott.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1960 al 1961 sulla rete televisiva ABC. Debutt\u00f2 mercoled\u00ec 28 settembre 1960, e termin\u00f2 il 29 marzo 1961; repliche continuarono fino al 27 settembre. \"Hong Kong\" ebbe come concorrente la serie della NBC \"Carovane verso il West\" e fu cancellato dopo una sola stagione. Tuttavia fu apprezzata nelle distribuzioni in syndication e fu la terza serie pi\u00f9 popolare in TV in Australia nel 1961.\nAlcune delle uscite internazionali sono state:"}
{"id": "3783375", "revid": "256896", "url": "https://it.wikipedia.org/wiki?curid=3783375", "title": "Jungm\u00e4delbund", "text": ""}
{"id": "3783377", "revid": "287204", "url": "https://it.wikipedia.org/wiki?curid=3783377", "title": "Pietro di Russia", "text": ""}
{"id": "3783378", "revid": "726373", "url": "https://it.wikipedia.org/wiki?curid=3783378", "title": "Ispettore Dante", "text": "Ispettore Dante (\"Dante\") \u00e8 una serie televisiva statunitense in 26 episodi trasmessi per la prima volta nel corso di una sola stagione dal 1960 al 1961.\nTrama.\nWillie Dante \u00e8 un ex criminale e giocatore d'azzardo che gestisce il nighclub \"Dante's Inferno\" a San Francisco, California. Dante afferma di aver messo il passato alle spalle, ma continua ad intrattenere rapporti con i vecchi soci Stewart e Biff, che ha assunto nel locale come cameriere e come barman. Sebbene con il suo locale sia a posto con la legge, la polizia non crede che egli abbia veramente chiuso con il mondo criminale. I suoi vecchi compagni del crimine continuano a comparire presso il night nel tentativo di attirarlo di nuovo negli inferi. Dante viene anche coinvolto dalla stessa polizia in operazioni per la cattura di criminali in cui egli deve operare da infiltrato.\nProduzione.\nLa serie fu prodotta da Four Star Productions e Satyr Productions. Dick Powell, produttore della serie, aveva precedentemente gi\u00e0 interpretato il ruolo di Willie Dante in otto episodi della serie \"Four Star Playhouse\", inizialmente sceneggiata da Blake Edwards, che aveva gi\u00e0 creato per Powell il radiodramma di \"Richard Diamond\". In \"Four Star Playhouse\", Willie Dante gestisce una bisca clandestina, nel retro del locale \"Inferno\", che la polizia presto scopre. L'unico attore dalla versione di \"Four Star Playhouse\" ad essere inserito nel cast di \"Dante\" \u00e8 Alan Mowbray, che aveva interpretato un milionario di nome Jackson che si era giocato tutte le sue fortune ed era poi stato assunto da Dante come cameriere. Questi episodi sono stati successivamente ritrasmessi sotto il titolo collettivo \"The Best in Mystery\".\nLa moglie di Howard Duff, Ida Lupino, una dei partner di Powell nella societ\u00e0 di produzione Four Star Television, insieme a David Niven e Charles Boyer, diresse alcuni degli episodi.\nDante fu paragonato al personaggio della serie \"Mr. Lucky\" (1959-1960), interpretato da John Vivyan, che gestisce una casa da gioco galleggiante e viene coinvolto con personaggi del mondo del crimine.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1960 al 1961 sulla rete televisiva NBC. In Italia \u00e8 stata trasmessa con il titolo \"Ispettore Dante\".\n\"Dante\" fu trasmessa sulla NBC il luned\u00ec sera, dal 3 ottobre 1960 al 10 aprile 1961. La serie si dimostr\u00f2 incapace di competere contro \"The Andy Griffith Show\" sulla CBS e \"Avventure in paradiso\" sulla ABC e fu cancellata dopo una sola stagione."}
{"id": "3783379", "revid": "46931", "url": "https://it.wikipedia.org/wiki?curid=3783379", "title": "Dante (serie televisiva)", "text": ""}
{"id": "3783382", "revid": "46931", "url": "https://it.wikipedia.org/wiki?curid=3783382", "title": "Any Old Port!", "text": ""}
{"id": "3783383", "revid": "46931", "url": "https://it.wikipedia.org/wiki?curid=3783383", "title": "Awakenings", "text": ""}
{"id": "3783385", "revid": "46931", "url": "https://it.wikipedia.org/wiki?curid=3783385", "title": "The Broadway Melody", "text": ""}
{"id": "3783386", "revid": "46931", "url": "https://it.wikipedia.org/wiki?curid=3783386", "title": "The Great Ziegfeld", "text": ""}
{"id": "3783387", "revid": "46931", "url": "https://it.wikipedia.org/wiki?curid=3783387", "title": "Gentleman's Agreement", "text": ""}
{"id": "3783388", "revid": "488801", "url": "https://it.wikipedia.org/wiki?curid=3783388", "title": "Mini Metro", "text": "Mini Metro \u00e8 un videogioco indipendente di tipo strategico centrato sul trasporto di massa in una metropolitana sviluppato da Dinosaur Polo Club. Lo scopo del gioco consiste nel creare, sviluppare e gestire la rete dei binari sotterranei tra le diverse fermate che compariranno man mano che si avanza nel gioco, cercando di ottenere il punteggio pi\u00f9 alto basato sul numero di persone trasportate a destinazione.\nSviluppo.\n\"Mind the Gap\", il prototipo di \"Mini Metro\", venne creato nell'aprile del 2013 durante la 26\u00aa edizione del Ludum Dare, e nel settembre dello stesso anno venne pubblicata una prima versione pre-alpha. Dopo diverse altre pre-alfa ne \u00e8 stato reso disponibile il pre-ordine dal 9 aprile 2014.\nAccoglienza.\nGizmodo ha affermato che lo sviluppo della rete di trasporto \u00e8 simile a \"SimCity\" e che \u00e8 \"quasi una ventata d'aria fresca provare un gioco dall'interfaccia cos\u00ec scarna che sia anche davvero divertente\". \"The Verge\" ha criticato il sistema di trascinamento del cursore per collegare le diverse stazioni definendolo \"frustrante\", ritenendo comunque il prodotto \"molto divertente\". Nate Boroyan, scrivendo per il BostInno, ha definito \"Mini Metro\" come \"la cosa migliore e pi\u00f9 divertente che sia mai accaduta al trasporto pubblico\", mentre David Colan del Brokelyn ha descritto il gioco come \"coinvolgente e frustrante\"."}
{"id": "3783389", "revid": "339392", "url": "https://it.wikipedia.org/wiki?curid=3783389", "title": "In the Mouth of Madness", "text": ""}
{"id": "3783392", "revid": "287204", "url": "https://it.wikipedia.org/wiki?curid=3783392", "title": "Modalit\u00e0", "text": ""}
{"id": "3783398", "revid": "785863", "url": "https://it.wikipedia.org/wiki?curid=3783398", "title": "Philip Marlowe (serie televisiva)", "text": "Philip Marlowe \u00e8 una serie televisiva statunitense in 26 episodi trasmessi per la prima volta nel corso di una sola stagione dal 1959 al 1960.\nLa serie, inedita in Italia, \u00e8 basata sul personaggio di Philip Marlowe, creato da Raymond Chandler, che ha originato anche diversi film. La serie ebbe un remake di 11 episodi nel 1983, \"Philip Marlowe, detective privato\", interpretato da Powers Boothe.\nProduzione.\nLa serie fu prodotta da Bilmar Productions e Mark Goodson-Bill Todman Productions e girata negli studios della Metro-Goldwyn-Mayer a Culver City in California. Tra gli sceneggiatori \u00e8 accreditato Raymond Chandler (26 episodi, 1959-1960). Le musiche originali sono di Richard Markowitz.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1959 al 1960 sulla rete televisiva ABC."}
{"id": "3783415", "revid": "1543377", "url": "https://it.wikipedia.org/wiki?curid=3783415", "title": "Aleksandr Aleksandrovi\u010d Serno-Solov'evi\u010d", "text": "Biografia.\nMembro di Zemlja i Volja.\nFratello minore di Nikolaj, come lui studi\u00f2 nell'Aleksandrovskij Li\u010dej di Pietroburgo, ma avendo nei confronti di quella scuola e anche verso la madre dei conflitti che segnarono la sua prima giovinezza.\nPartecip\u00f2 alle proteste studentesche e insieme con il fratello entr\u00f2 subito nella societ\u00e0 segreta Zemlja i Volja, diffondendo nel 1861 il manifesto \"Alla giovane generazione\" di \u0160elgunov, che lo defin\u00ec un elemento raro \u00abper l'energia del temperamento, per la passionalit\u00e0 ardente del carattere, per la rapidit\u00e0 dell'intuizione, per l'intelligenza fine e ironica, per lo spirito di dedizione con cui si consacr\u00f2 alla causa senza mai pensare a se stesso\u00bb.\nPur sorvegliato dalla polizia politica, quando nel luglio del 1862 vi fu l'ondata di arresti che port\u00f2 in carcere 32 aderenti di Zemlja i Volia, tra i quali il fratello e \u010cerny\u0161evskij, Aleksandr riusc\u00ec a fuggire all'estero, stabilendosi a Ginevra dove, oltre alla difficolt\u00e0 di procurarsi da vivere, cominci\u00f2 a essere afflitto da una malattia mentale che avrebbe ereditato dalla madre. Intanto, al \u00abprocesso dei 32\u00bb, tenuto nel 1864 a Pietroburgo, dove egli era imputato contumace, veniva condannato all'esilio a vita.\nAlla fine del 1866 intervenne nel dibattito politico che si teneva tra l'emigrazione russa sul problema dei rapporti che patrioti polacchi e rivoluzionari russi. Il settimanale di Herzen \u00abKolokol\u00bb aveva tenuto un comportamento che era parso oscillante in occasione della rivolta polacca, aveva prospettato la possibilit\u00e0 di una futura federazione tra Russia e Polonia, e poi aveva condannato l'attentato allo zar compiuto da Karakozov nell'aprile del 1866, quando ormai la prima Zemlja i Volja si era dissolta sotto i colpi della repressione zarista.\nAi patrioti polacchi non bisognava rivolgere \u00abbelle frasi\u00bb del tipo \u00abla vostra causa \u00e8 la nostra causa\u00bb, come faceva Herzen - scriveva Serno-Solov'evi\u010d al \u00abKolokol\u00bb - ma dire semplicemente e chiaramente di simpatizzare con loro, oppressi com'erano dal popolo russo, ricordando tuttavia che la loro causa non era la causa russa fintanto che \u00abil movimento polacco si far\u00e0 sotto lo stendardo degli aristocratici e dei preti, fintanto che il movimento polacco non diventer\u00e0 un movimento popolare\u00bb. Con tali differenze, e con il rispetto delle diverse nazionalit\u00e0, occorreva \u00ab\"prima\" la separazione\u00bb tra Polonia e Russia, \u00abe \"dopo\", se sar\u00e0 possibile, una \"libera federazione\"\u00bb.\nLa condanna di Herzen del terrorismo fu l'occasione per Serno-Solov'evi\u010d di sottolineare tutte le insufficienze dell'uomo e del politico, specie se confrontato con la figura di \u010cerny\u0161evskij. Questi - del quale pubblic\u00f2 a Vevey una prima raccolta di scritti - era \u00abuomo logico per eccellenza, uomo dal pensiero rattenuto e severamente riflesso\u00bb, ispiratore di una giovane generazione \u00abche predica con le parole e soprattutto con i fatti le teorie socialiste, che ha messo nel paese radici cos\u00ec profonde che neppure la forca riuscir\u00e0 a svellere, che ha stabilito una linea di demarcazione netta tra la Russia realmente giovane e quella che si pretende tale\u00bb.\nSerno-Solov'evi\u010d ricordava come a suo tempo il fratello Nikolaj avesse cercato di comporre i contrasti tra Herzen e \u010cerny\u0161evskij, e come quest'ultimo ridesse \u00abdi questi tentativi di riavvicinamento\u00bb, cos\u00ec da suscitare il risentimento di Herzen per \u00abquel disprezzo implacabile con il quale reagiva alle vostre frasi\u00bb. Herzen aveva ostacolato \u00abcoloro che volevano chiamare la societ\u00e0 a un proprio lavoro autonomo, che intendevano creare una forza\u00bb e la provvisoria convergenza tra l'ispirazione liberale del \u00abKolokol\u00bb di Herzen e quella populista del \u00abSovremennik\u00bb, avvenuta in occasione della formazione di Zemlja i Volja, non pot\u00e9 mantenersi, affermava Serno-Solov'evi\u010d, per l'incompatibilit\u00e0 personale e ideologica dei due intellettuali.\nL'adesione all'Internazionale.\nAder\u00ec alla sezione russa dell'Internazionale, appoggiando nel marzo del 1868 il grande sciopero degli edili svizzeri, prodigandosi a redigere lettere, circolari, manifesti: \u00abegli fu l'anima di questa prima lotta cos\u00ec importante per il progresso dell'Internazionale a Ginevra\u00bb. Collaboratore de \u00abLa libert\u00e9\u00bb, giornale dei \u00abradicali progressisti\u00bb, nei due articoli \"\u00c0 l'International\" del 25 aprile e del 2 maggio 1868 critic\u00f2 le inefficienze dell'Associazione mostrate in occasione dello sciopero, chiedendone una migliore organizzazione: \u00abConfessate a voi stessi la vostra debolezza. Confessarla, comprenderla, \u00e8 voler diventare forti perch\u00e9, come sempre, la forza non cede che alla forza. Bisogna immediatamente organizzarci e agire. \u00c8 dall'economia politica che la borghesia ci uccide. \u00c8 dall'economia politica che dobbiamo risollevarci\u00bb.\nUn'organizzazione che non poteva prescindere dallo studio, dalla comprensione dei fenomeni sociali, dell'economia: \u00abAllo studio, dunque, signori Internazionalisti. Create delle commissioni\u00bb. E poich\u00e9 ai radicali della \u00abLibert\u00e9\u00bb tali questioni interessavano poco, Serno-Solov'evi\u010d fond\u00f2 un suo foglio, \u00abL'Internationale\u00bb, di cui fu l'unico redattore e che usc\u00ec a Ginevra soltanto due volte, il 5 e il 12 agosto 1868. Il suo scopo era quello di scuotere \u00abquell'indifferenza, quell'apatia, quel torpore\u00bb che credeva di notare nella maggioranza dei membri dell'Internazionale.\nFin\u00ec per scontrarsi con la frazione anarchica dell'Internazionale che gli rimproverava di non avere fiducia \u00abnella grande forza dell'istinto popolare\u00bb e di pensare che \u00abla rigenerazione sociale\u00bb passasse attraverso \u00abuno Stato preventivamente rigenerato\u00bb. Si avvicin\u00f2 allora a Marx, che gli invi\u00f2 da Londra una copia del \"Capitale\", al quale scrisse il 20 novembre 1868 dell'impreparazione intellettuale presente in molti internazionalisti che si lasciavano guidare \u00abunicamente da aspirazioni molto generiche e confuse [...] annegando nell'onda delle frasi sulla fratellanza e la solidariet\u00e0\u00bb.\nI contrasti con l'\"Alleanza\" bakuniniana si accentuarono e cos\u00ec, nel gennaio del 1869 Serno-Solov'evi\u010d fu escluso dalla redazione dell'\u00ab\u00c9galit\u00e9\u00bb. Accentuandosi i disturbi psichici di cui soffriva da tempo, fu ricoverato in ospedale dove gli fu diagnosticata una schizofrenia progressiva. Scelse di suicidarsi il 16 agosto 1869."}
{"id": "3783417", "revid": "380654", "url": "https://it.wikipedia.org/wiki?curid=3783417", "title": "Philip Marlowe, detective privato", "text": "Philip Marlowe, detective privato (\"Philip Marlowe, Private Eye\") \u00e8 una serie televisiva statunitense in 11 episodi trasmessi per la prima volta nel corso di 2 stagioni, la prima nel 1983 e la seconda nel 1986.\nLa serie, ambientata a Los Angeles negli anni trenta, \u00e8 basata sul personaggio di Philip Marlowe, creato da Raymond Chandler, che ha originato anche diversi film. \u00c8 il remake della serie televisiva in 26 episodi del 1959-1960 \"Philip Marlowe\", interpretata da Philip Carey.\nProduzione.\nLa serie fu prodotta da David Wickes TV, London Weekend Television e Paragon Motion Pictures.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1983 al 1986 sulla rete televisiva Independent Television.\nAlcune delle uscite internazionali sono state:"}
{"id": "3783418", "revid": "46931", "url": "https://it.wikipedia.org/wiki?curid=3783418", "title": "Philip Marlowe detective privato", "text": ""}
{"id": "3783419", "revid": "46931", "url": "https://it.wikipedia.org/wiki?curid=3783419", "title": "Philip Marlowe, investigatore privato", "text": ""}
{"id": "3783420", "revid": "46931", "url": "https://it.wikipedia.org/wiki?curid=3783420", "title": "Philip Marlowe investigatore privato", "text": ""}
{"id": "3783421", "revid": "287204", "url": "https://it.wikipedia.org/wiki?curid=3783421", "title": "Notturno (liturgia)", "text": "Notturno (lat. \"nocturnus\") \u00e8, nella liturgia della Chiesa cattolica, una parte della preghiera della Chiesa che viene recitata, e cantata, la notte o il mattino molto presto e fa parte della Vigilia (o Mattutino, ora Lodi mattutine) nell'Ufficio delle letture. I Notturni costituiscono una delle pi\u00f9 antiche ed ampie parti della Liturgia delle ore nei conventi. L'effettiva successione dei canti fu fissata per iscritto nel VI secolo da San Benedetto ed \u00e8 ancora valida oggi.\nPrima del primo Notturno vi \u00e8 un breve canto, l'Invitatorio, collegato al passo biblico del Libro dei Salmi : \nDopo un inno corrispondente del Calendario liturgico seguono tre salmi con relative antifone e lunghe letture dalle Sacre Scritture e dei Padri della Chiesa con responsorio. Dopo il terzo notturno viene cantato il \"Te Deum\".\nPeriodo paleocristiano.\nGi\u00e0 dal I secolo si riunivano regolarmente i cristiani per cantare insieme inni di preghiera e salmi nella tradizione dell'Antico Testamento.\nL'usanza paleocristiana di pregare di notte \u00e8 menzionata da Tertulliano (155 circa - 240 circa), che parla delle loro \"convocazioni notturne\" e della loro \"assenza per tutta la notte nelle solennit\u00e0 pasquali\" (\"nocturnae convocationes\", \"sollemnibus Paschae abnoctantes\") Cipriano (200 circa - 258) parla anche di pregare di notte, ma non di farlo in gruppo: \"Non vengano meno le preghiere nelle ore notturne - non si sprechino oziose e sconsiderate occasioni di preghiera\" (\"nulla sint horis nocturnis nocturnis precum damna, nulla orationum pigra et ignava dispendia\").\nLa \"Tradizione Apostolica\" parla di preghiera a mezzanotte e di nuovo al canto del gallo, ma apparentemente come preghiera privata, non comunitaria. La preghiera a mezzanotte e al canto del gallo era associata ai passaggi nel Vangelo di Matteo e nel Vangelo di Marco Sulla base del Vangelo di Luca inoltre, la preghiera in qualsiasi momento della notte ha un significato escatologico. La citazione di Tertulliano si riferisce al servizio di veglia notturna che si tiene a Pasqua. Un servizio simile si svolgeva anche nella notte della Domenica. . Corrispondeva in un certo senso alle successive veglie della prima notte: i vespri, alla veglia di mezzanotte e alle laudi dell'alba e veniva talvolta indicata come le tre veglie o veglie (\"vigiliae\"), come da Metodio dell'Olimpo e Girolamo.\nDopo il riconoscimento ufficiale della religione cristiana da parte di Costantino il Grande nel IV secolo le cosiddette \"vigiliae\" poterono essere cantate all'alba di ogni giorno. Infatti la veglia domenicale era diventata un'osservanza quotidiana, ma non durava pi\u00f9 tutta la notte. Quella che era stata la veglia notturna era diventata una funzione solo dal canto del gallo a prima dell'alba. San Benedetto ha scritto che iniziava verso le 2 del mattino (\"l'ottava ora della notte\") e terminava d'inverno ben prima dell'alba (lasciando un intervallo in cui i monaci si dedicavano allo studio o alla meditazione), ma che d'estate doveva essere ridotto per poter celebrare le laudi all'alba.\nSviluppo monastico.\nNegli scritti di Giovanni Cassiano (c. 360-435) si trova il primo accenno alla divisione del servizio di veglia in tre parti, rompendo cos\u00ec la monotonia della lunga preghiera notturna. Tuttavia l'opera \"\"Peregrinatio ad loca sancta\" del 380 (circa) di Egeria non accenna ancora una divisione dell'ufficio delle veglie sia di domenica che nei giorni feriali.\nSan Benedetto da Norcia (480 - c. 543 o 547) fornisce una descrizione dettagliata della divisione delle veglie in due parti (per le quali non usa il nome di \"notturno\") nei giorni ordinari, e tre la domenica e i giorni festivi. Il termine \"nocturnus\" (notturno) compare nove volte nella sua \"Regola\". Come aggettivo quattro volte (capitoli 9, 10, 16 e 43) che qualificano le \"vigiliae\" (veglie), una volta (capitolo 9) che qualifica i \"salmi\" (salmi), una volta (capitolo 10) che qualifica i \"laus\" (lode), e una volta (capitolo 42) che qualifica la \"hora\" (ora). Appare due volte (capitoli 15 e 17) al plurale, \"nocturni\", senza la menzione esplicita di un sostantivo qualificato, e quindi praticamente come un sostantivo equivalente a \"vigiliae\". \"Psalmi\" (salmi) pu\u00f2 essere il sostantivo maschile plurale che in origine era inteso come qualificante. Nel capitolo 17, la frase usata \u00e8 \"nocturni vel matutini\", citata in relazione ai salmi delle due ore che pi\u00f9 tardi furono chiamati mattutino e lodi, come preludio al salmi nelle altre sei ore canoniche.\nLa Regola di San Benedetto prevedeva che nei giorni ordinari, dopo i salmi introduttivi, ci fossero due notturni. Il primo era composto da sei salmi, seguiti da tre letture, ognuna delle quali era accompagnata da un canto Responsoriale. Il secondo notturno aveva altri sei salmi, seguiti da un brano di San Paolo recitato a memoria e da alcune preghiere. Nei brevi mesi estivi tre letture del primo notturno venivano sostituite da un brano dell'Antico testamento recitato a memoria.\nLa domenica i monaci si alzavano presto. Il primo notturno era composto da quattro letture invece di tre, e anche il secondo notturno era composto da quattro letture invece della recita a memoria di un brano di san Paolo. Seguiva poi un terzo notturno, che invece di sei salmi aveva tre cantici dell'Antico Testamento. Seguivano quattro letture del Nuovo Testamento e una lettura dell'abate sui Vangeli.\nPratica romana.\nAll'interno del impero carolingio (800\u2013888), fu imposta una forma della liturgia delle ore, descritta da Amalarius, che pu\u00f2 essere chiamata \"ufficio romano-benedettino\"\nIn questa forma, il primo notturno domenicale della veglia o del mattutino aveva dodici salmi cantati in tre gruppi di quattro salmi, ogni gruppo veniva trattato come un unico salmo con una sola dossologia alla fine. Seguivano tre letture, ognuna con un responsorio. In ognuno degli altri due notturni le letture e i responsori erano anch'essi tre, ma ogni notturno aveva solo tre salmi singoli invece di tre gruppi di quattro.\nSulla base della tradizione della Curia romana i testi e le rubriche dei vari libri utilizzati per la celebrazione della liturgia delle ore sono stati riuniti all'inizio del XIII secolo nel \"Breviarium secundum usum Romanae Curiae\". Una versione modificata di questo durante il pontificato di Papa Onorio III fu adottata dai francescani e da loro resa popolare in tutta Europa. Vennero introdotti molti inni, ma si ridussero i canti oriendandosi verso una celebrazione non cantata. Fu la base del \"Breviario romano\" di Pio V del 1568, il cui contenuto divenne molto pi\u00f9 la preghiera privata del clero che la preghiera comunitaria del popolo cristiano, e le ore canoniche si dissociarono da particolari momenti della giornata.\nQuesta tendenza a considerare la Liturgia delle Ore come edificazione e nutrimento spirituale del singolo chierico piuttosto che come una forma di culto era stata rafforzata dalla pubblicazione nel 1535, e dalla diffusione della stampa del breviario del cardinale Francisco de Qui\u00f1ones, drasticamente modificato, che ha ripristinato in generale la recita settimanale di tutto il salterio e la lettura della maggior parte della Bibbia in un anno, ma che ha suscitato una reazione che ha portato alla determinazione nel Concilio di Trento di ripristinare una forma un pi\u00f9 purificata della precedente forma della Liturgia delle Ore. Toccava al Papa Pio V mettere in atto il desiderio del Concilio.\nNel \"Breviario Romano\", come disposto da Papa Pio V nel 1568, la mattinata domenicale ha tre notturni, il primo con 12 salmi indipendenti, il secondo e il terzo con 3 salmi ciascuno, e ogni notturno ha 3 letture. Le feste di rango doppio o semidoppio hanno 3 notturni, ciascuno con 3 salmi e 3 letture..\nIn una festa di rango semplice, una \"feria\" o una vigilia, non c'\u00e8 divisione in notturni e i 12 salmi e 3 letture sono trattati come un unico notturno. Rispetto alla revisione post-Vaticano II, le letture sono molto brevi.\nNel 1911 Papa Pio X introdusse una radicale revisione del salterio del \"Breviario Romano\". Egli pose fine a molte delle precedenti ripetizioni degli stessi salmi giorno dopo giorno. Per esempio, i salmi 148-150, che prima venivano detti ogni giorno alla fine delle lodi e che possono aver dato a quell'ora il nome di \"lodi\", sono stati recitati una sola volta nella settimana e non pi\u00f9 insieme. I salmi pi\u00f9 lunghi sono stati divisi in porzioni, che in molti casi erano assegnate a ore e a giorni diversi.\nNella sua disposizione completamente nuova, il mattutino aveva \"sempre\" nove salmi o porzioni di essi, distribuiti in gruppi di tre su tre notturni, ognuno dei quali aveva tre letture, oppure, nei giorni liturgicamente meno importanti, recitati in un unico gruppo e seguiti da tre sole letture. Si \u00e8 pensato di procedere anche a una revisione delle letture del mattutino in considerazione dell'eccessiva abbreviazione delle letture scritturali e dell'inserimento di contenuti non storici nei racconti dei santi. Questa revisione fu effettuata solo dopo il Concilio Vaticano II, ma i lavori erano gi\u00e0 iniziati sotto il pontificato di Pio XII\nIl Codice delle Rubriche del Breviario e del Messale Romano del 1960 del Papa Giovanni XXIII ha specificato quali celebrazioni avevano tre notturni:\nIl Codice delle Rubriche del Breviario e del Messale Romano ha eliminato la molteplicit\u00e0 dei notturni della mattina della domenica, oltre a quelli che erano le feste di I classe (Pasqua e Pentecoste). Ci\u00f2 ha richiesto una riduzione del numero di letture. Le tre precedenti letture sono state combinate in due, e la prima parte dell'omelia del precedente terzo notturno \u00e8 diventata la nuova terza lettura.\nAbolizione del notturno.\nCon la costituzione apostolica \"Laudis canticum\" del 1\u00ba novembre 1970, Papa Paolo VI annuncia la revisione della Liturgia delle Ore della Chiesa latina, prevedendo tra l'altro la distribuzione dei salmi in un periodo di quattro settimane, invece della precedente disposizione in una sola settimana.\nIn linea con la decisione del Concilio Vaticano II che il mattutino, pur mantenendo il suo carattere di lode notturna, diventasse una preghiera per qualsiasi ora del giorno, quell'ora canonica fu ribattezzata Ufficio delle Letture e ad essa furono assegnate due letture, una dalla Sacra Scrittura, la seconda dagli scritti dei Padri della Chiesa o di altri autori, e solo tre salmi o porzioni di essi.\nCi\u00f2 contrasta fortemente con la disposizione della Regola di San Benedetto: dodici salmi completi, ai quali la domenica si aggiungevano tre cantici. Nel sistema benedettino, i salmi e le letture erano distribuiti in due o tre notturni. Tra Benedetto e Paolo VI la disposizione dei due notturni era stata eliminata, e nei giorni in cui il mattutino non era diviso in tre notturni si parlava di un solo \"notturno\". Con la riforma di Paolo VI, il termine \"nocturns\", sia al singolare che al plurale, cess\u00f2 di essere usato."}
{"id": "3783433", "revid": "1305772", "url": "https://it.wikipedia.org/wiki?curid=3783433", "title": "L\u0161t\u011bn\u00ed", "text": "L\u0161t\u011bn\u00ed \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783434", "revid": "287204", "url": "https://it.wikipedia.org/wiki?curid=3783434", "title": "Lsteni", "text": ""}
{"id": "3783441", "revid": "824274", "url": "https://it.wikipedia.org/wiki?curid=3783441", "title": "Bank of the West Classic 2000 - Singolare", "text": "Il singolare del torneo di tennis Bank of the West Classic 2000, facente parte del WTA Tour 2000, ha avuto come vincitrice Venus Williams che ha battuto in finale Lindsay Davenport 6-1, 6-4."}
{"id": "3783444", "revid": "767487", "url": "https://it.wikipedia.org/wiki?curid=3783444", "title": "Mezno", "text": "Mezno \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783450", "revid": "287204", "url": "https://it.wikipedia.org/wiki?curid=3783450", "title": "Mili\u010d\u00edn", "text": "Mili\u010d\u00edn \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783451", "revid": "287204", "url": "https://it.wikipedia.org/wiki?curid=3783451", "title": "Milicin", "text": ""}
{"id": "3783452", "revid": "88740", "url": "https://it.wikipedia.org/wiki?curid=3783452", "title": "Et\u00e0 traianea e adrianea", "text": "La cosiddetta et\u00e0 traianea e adrianea rappresent\u00f2, nell'ambito dell'intera storia romana, uno dei momenti migliori, dei due \u201csecoli d'oro\u201d dell'Impero romano.\nContesto storico.\nAll'interno della storia romana si definisce abitualmente et\u00e0 degli Imperatori adottivi, il periodo che va dal 96 (elezione di Nerva) al 192 (morte di Commodo), caratterizzato da una successione al trono stabilita non per via familiare (a parte Commodo, figlio di Marco Aurelio), ma attraverso l'adozione, da parte dell'imperatore in carica nei confronti del proprio successore. Unanimemente considerata una delle et\u00e0 pi\u00f9 splendenti della storia romana, la prima parte di questa et\u00e0 (da Nerva ad Adriano), segu\u00ec al travagliato periodo della fine della dinastia dei Flavi con la morte di Domiziano (del 96), e precedette la cosiddetta dinastia degli Antonini (dal 138 al 192).\nAccadimenti politici e militari (96-138).\nRiguardo ai principali eventi politico militari si rimanda per ogni approfondimento alla voce riguardante gli Imperatori adottivi.\nSociet\u00e0 e governo.\nTraiano fu un oculato statista e filantropo, interessato alle condizioni dei suoi cittadini e pertanto attento nelle riforme sociali e politiche. Per ovviare alla miseria dei ceti pi\u00f9 bassi, e tentare di risollevare le condizioni della declinante economia italica, fece istituire l\"'Institutio Alimentaria\". Con quest'ultimo provvedimento Traiano sacrific\u00f2 parte del suo patrimonio personale per assicurare a centinaia di bambini e giovani bisognosi il sostentamento. Sull'Arco di Traiano di Benevento \u00e8 raffigurata la distribuzione di viveri alla popolazione e soprattutto ai bambini poveri in base alla \"Institutio Alimentaria\". Cos\u00ec pure dei rilievi sono conservati nel Foro Romano, riferentisi all'istituzione degli \u00ab\"Alimenta Italiae\"\u00bb in favore dei \u00ab\"pueri et puellae alimentari\"\u00bb. Con i ricavati e i proventi delle riforme attuate, Traiano edific\u00f2 collegi e orfanotrofi per i figli illegittimi e gli orfani dei suoi soldati garantendo loro un sussidio mensile e un'istruzione adeguata. Cos\u00ec facendo, l'imperatore garant\u00ec agli imperatori successivi un ceto dirigente abile e capace.\nNuove province romane.\nLa Dacia venne conquistata nel corso di due campagne militari condotte da Traiano contro il re Decebalo (101-102 e 105. La creazione delle province procuratorie della Dacia, avvenne durante il principato di Adriano: la Dacia Inferior, istituita in un tempo successivo al 120 rimase procuratoria fino al 169 (negli ultimi anni chiamata Malvensis), mentre la Dacia Porolissensis fu elevata a provincia nel 119-123 e rimase tale fino al 168, quando assieme all'altra provincia sorella della Dacia Inferior, fu ridotta semplice distretto finanziario sotto il comando del legato della Dacia superior, nel frattempo diventato legato delle tre Dacie.\nLa provincia di Mesopotamia. Venne fondata nel 115 a seguito della campagna contro i Parti di Traiano: il territorio conquistato venne diviso in province, e la Mesopotamia venne istituita facendovi rientrare il territorio della moderna Siria a oriente dell'Eufrate e quello dell'Iraq settentrionale. Il primo governatore fu Decimo Terenzio Scauriano.. Fu abbandonata da Adriano soli due anni pi\u00f9 tardi nel 117.\nRegni/popoli \"clienti\".\nI Romani intuirono che il compito di governare e di civilizzare un gran numero di genti contemporaneamente era pressoch\u00e9 impossibile, e che sarebbe risultato pi\u00f9 semplice lasciare l'organizzazione di questi piccoli regni, affidata a principi nati e cresciuti nel paese d'origine. Nacque quindi la figura dei re clienti, la cui funzione era quella di promuovere lo sviluppo politico ed economico dei loro regni, favorendone la civilizzazione e l'economia. Un \"re cliente\", riconosciuto dal Senato romano come \"amicus populi Romani\", di solito non era altro che uno strumento del controllo nelle mani dell'Impero romano. Ci\u00f2 non riguardava solo la politica estera e difensiva, dove al re cliente era affidato il compito di assumersi l'onere di garantire lungo i propri confini la sicurezza contro infiltrazioni e pericoli \"a bassa intensit\u00e0\", ma anche le questioni interne dinastiche, nell'ambito del sistema di sicurezza imperiale. Ma i Regni o i popoli \"clienti\", poco potevano fare contro i pericoli \"ad alta intensit\u00e0\" (come sostiene Edward Luttwak), come le invasioni su scala provinciale. Potevano dare il loro contributo, rallentando l'avanzata nemica con le proprie e limitate forze, almeno fino al sopraggiungere dell'alleato romano: in altre parole potevano garantire una certa \"profondit\u00e0 geografica\", ma nulla di pi\u00f9.\nNel corso della conquista della Dacia di Traiano degli anni 101-106, l'imperatore romano riusc\u00ec ad ottenere aiuti militari dall'antico alleato dei sarmati Iazigi (appena ricondotti all'obbedienza dopo un decennio di nuove guerre condotte contro di loro e gli alleati suebi) contro il re dei Daci, Decebalo, che aveva disatteso i patti di \"amicitia\" e di \"clientela\" verso Roma stipulati al tempo di Domiziano (nell'89). Quest'ultimo dopo due sanguinose guerre fu definitivamente sconfitto e la Dacia fu annessa e trasformata in provincia romana.\nIn quanto alleati dei Romani, i Nabatei svolsero anche il ruolo di baluardo tra Roma e le popolazioni beduine, poco inclini a piegarsi all'Impero, inoltrando tuttavia le loro mercanzie negli empori settentrionali e fornendo spesso loro beni che da quelle aree provenivano. Essi continuarono a prosperare fino a tutto il I secolo e gli inizi del II, quando Traiano ne incorpor\u00f2 i loro territori nel 105/106, abolendo la loro identit\u00e0 culturale e nazionale, nella nuova \"provincia\" romana dell'Arabia Petraea. La loro potenza si era ormai estesa ben dentro l'Arabia, lungo il Mar Rosso fino allo Yemen, e Petra rimase un emporio cosmopolita, malgrado i suoi commerci diminuissero con l'affermazione delle rotte orientali di commercio, da Myoshormus a Coptos lungo il Nilo.\nPochi anni pi\u00f9 tardi fu la volta del regno d'Armenia (\"cliente\" di Roma o della Parthia a fasi alterne), ad essere inglobato e trasformato in provincia romana nel 114. Sappiamo infatti che Traiano, raggiunta Antiochia nel gennaio di quest'anno, radun\u00f2 le legioni ed i suoi migliori generali, tra cui Lusio Quieto e Quinto Marcio Turbone (allora \"praefectus classis Misenis\"), marci\u00f2 sull'Armenia e ne conquist\u00f2 la sua capitale Artaxata. Deposto il suo re, un certo Partamasiri, annesse i suoi territori all'Impero romano. Le sue armate proseguirono da settentrione fino in Media ad est, ed in Mesopotamia settentrionale l'anno successivo.\nNel 116 Traiano, conscio delle difficolt\u00e0 crescenti della conquista, pens\u00f2 di dover rinunciare ai territori meridionali della Mesopotamia, facendone per\u00f2 un suo regno \"cliente\", ma mettendovi sul trono un re a lui fedele: il giovane Partamaspate, incoronato dallo stesso imperatore romano a Ctesifonte. Distribu\u00ec infine anche ad altri regnanti territori a nord ed est della nuova provincia d'Armenia.\nAdriano, appena insediatosi sul trono, fu costretto a combattere una nuova guerra sarmatica negli anni 117-119, prima contro i Roxolani della Moldavia e della Valacchia, e poi contro gli Iazigi della valle del fiume Tisza (a cui segu\u00ec l'abbandono romano del Banato occidentale. Al termine di queste guerre entrambe le popolazioni entrarono nel novero delle popolazioni \"clienti\" di Roma.\nLe popolazioni suebe di Quadi e Marcomanni, tornate all'antica alleanza romana dal 97 (dai tempi dell'ultima fase della guerra suebo sarmatica di Domiziano), si risvegliarono attorno al 135, tanto da costringere l'imperatore Adriano, ad inviare lungo il fronte pannonico il suo erede designato, Elio Cesare, per combatterle nel corso di due campagne (degli anni 136-137), nelle quali sappiamo dalla \"Historia Augusta\", che ottenne buoni successi contro le stesse, come dimostrerebbe la monetazione di quel periodo, costringendole a tornare all'antico stato di popolazioni \"clienti\".\nReligione.\nTraiano celebr\u00f2 la \"Providentia\", la divinit\u00e0 che sapeva prevedere e provvedere. Il significato che acquista nella monetazione traianea era di augurio al nuovo imperatore perch\u00e9 fosse in grado di garantire e fornire adeguati benefici per il futuro al \"Populus Romanus\" intero.\nAdriano, nei confronti dei cristiani, mostr\u00f2 maggiore tolleranza dei suoi predecessori. Di quest'ultima questione rimane testimonianza, intorno all'anno 122, in un rescritto indirizzato a Gaio Minucio Fundano, proconsole della provincia d'Asia. In esso l'imperatore, a cui era stato richiesto come comportarsi nei confronti dei cristiani e delle accuse a loro rivolte, rispose di procedere nei loro confronti solo in ordine ad eventi circostanziati emergenti da un procedimento giudiziario e non sulla base di accuse generiche.\nCristianesimo e persecuzioni.\nDelle persecuzioni all'epoca di Traiano ci restano alcuni documenti molto importanti. Il primo \u00e8 una lettera inviata all'imperatore da Plinio il Giovane quando, intorno al 110, era legato nella provincia di Bitinia. Plinio descrive la linea seguita fino ad allora con i cristiani e le accuse loro rivolte, ma chiede ulteriori chiarimenti su come comportarsi con loro. Nella lettera si trova il giudizio negativo contro la religione cristiana largamente diffuso nella cerchia imperiale ed intellettuale dell'epoca, e condivisa dallo stesso Plinio: \u201c\"nihil aliud quam superstitionem\"\u201d (\"null'altro che superstizione\"). Il secondo documento \u00e8 il rescritto, cio\u00e8 la risposta ufficiale, in cui l'imperatore detta modalit\u00e0 per trattare la questione cristiana che sarebbero rimaste valide per quasi 140 anni: nessuna ricerca attiva dei cristiani, ma, in caso di denuncia, essi dovevano essere condannati se avessero rifiutato di sacrificare agli d\u00e8i; le denunce anonime andavano respinte. La corrispondenza fornisce alcune interessanti notizie: a parte la condivisione dell'opinione comune, Plinio non sapeva quasi nulla dei Cristiani, e tantomeno del loro presunto delitto, delle pene da infliggere e delle norme e procedure da applicare nei loro confronti; da ci\u00f2 si pu\u00f2 dedurre che all'epoca non esistevano leggi o decreti anticristiani, che anche gli imperatori non avevano mai preso ufficialmente posizione contro di loro e che nessun processo celebrato contro i Cristiani aveva avuto cos\u00ec tanta rilevanza da poter costituire un precedente utile per un magistrato di Roma. La risposta di Traiano, d'altra parte, dalla quale traspare la difficolt\u00e0 di stabilire una regola, sembra pi\u00f9 attenta alla protezione degli innocenti che all'assoluzione dei colpevoli: colpire i rei, ma astenersi dal ricercarli, n\u00e9 procedere in base a denunce, soprattutto se anonime, e richiedere la semplice prova del sacrificio agli d\u00e8i.\nDiritto, usi e costumi.\nTraiano fu attento ai problemi sociali ed alla tutela delle clessi pi\u00f9 umuili. Egli, infatti, in materia giudiziaria diminu\u00ec i tempi dei processi, proib\u00ec le accuse anonime, acconsent\u00ec il risvolgimento del processo in caso di condanna in contumacia e proib\u00ec le condanne in mancanza di prove solide o in presenza di qualsiasi dubbio. Trov\u00f2 poi modo di organizzare la burocrazia e promulg\u00f2 leggi a favore della piccola propriet\u00e0 contadina, la cui base era minacciata dall'estendersi del latifondo.\nUn caposaldo della politica adrianea fu l'idea di ampliare, quando possibile, i livelli di tolleranza. Si fece promotore di una riforma legislativa per alleggerire la posizione degli schiavi i quali si trovavano in situazioni disumane allorch\u00e9 si verificasse un crimine ai danni del \"dominus\".\nUn'altra riforma operata da Adriano fu quella dell'editto pretorio. Questo strumento normativo consisteva in un'esposizione di principi giuridici generali che il magistrato comunicava al momento dell'insediamento. Con l'andar del tempo, questi principi costituirono un nucleo di norme consolidato (\"edictum vetus\" o \"tralaticium\") al quale ogni pretore aggiungeva le fattispecie che intendeva tutelare. Tecnicamente la finalit\u00e0 dell'editto era quella di concedere tutela processuale anche a rapporti non previsti dallo \"ius civile\". Con la riforma adrianea, che l'imperatore affid\u00f2 al giurista romano Salvio Giuliano negli anni dal 130 al 134, l'editto venne codificato, approvato da un senatoconsulto e divenne perpetuo (\"edictum perpetuum\").\nSempre in campo giuridico Adriano pose fine al sistema ideato da Augusto che, concedendo ad alcuni giuristi lo \"ius respondendi ex auctoritate principis\", aveva consentito che il diritto si espandesse progressivamente attraverso l'opera creatrice di alcuni esperti scelti dall'imperatore stesso. Adriano sostitu\u00ec al gruppo di giuristi isolati frutto dello schema augusteo un \"consilium principis\" che contribu\u00ec alla progressiva burocratizzazione di questa figura, togliendole l'indipendenza residuata.\nEconomia.\nMolte delle monete di Nerva celebrarono anche alcuni provvedimenti amministrativi o fiscali come i frequenti \"congiaria\" o l'abolizione della vessatoria imposta sui Giudei (il \"Fiscus iudaicus\") oppure i nuovi sgravi fiscali sulla circolazione dei veicoli in Italia.\nTraiano favor\u00ec il ripopolamento di liberi contadini nella penisola, investendo capitali e fornendo ai coloni i mezzi per il sostentamento e il lavoro nei campi; in cambio i coloni si impegnavano a versare una parte dei raccolti come saldo del debito. Questo sistema, noto come colonato, aveva bisogno del controllo da parte dello Stato affinch\u00e9 potesse funzionare. Da un lato bisognava impedire che gli esattori delle imposte depredassero i coloni o che i latifondisti esigessero pi\u00f9 del dovuto riducendo alla miseria e alla semischiavit\u00f9 i contadini; dall'altro bisognava difendere i coloni dai briganti e gli invasori che avrebbero potuto devastare le terre costringendoli all'abbandono delle campagne e a riversarsi in citt\u00e0 lasciando le terre incolte. Per ovviare al declino dell'agricoltura italica impose ai senatori di investire in Italia almeno un terzo dei loro capitali. Pose dei limiti all'emigrazioni dalla penisola, tentando di incentivare la presenza del ceto imprenditore e della manodopera in un'Italia che stava perdendo la sua centralit\u00e0 e che stava per avviarsi ad una fase di declino. Traiano fece bruciare i registri delle tasse arretrate (raffigurato in quest'atto nei Plutei della Curia) per alleggerire la pressione fiscale sulle province e abol\u00ec alcune tassazioni che gravavano sui provinciali e gli italici; pot\u00e9 cos\u00ec creare una sorta di cassa risparmio popolare che concedeva prestiti ai piccoli contadini e imprenditori romani che beneficiarono cos\u00ec di larghe concessioni; vennero poi favorite le prime cooperative e associazioni dei mestieri.\nI problemi economici vennero risolti con le campagne militari, che avevano il doppio intento di pacificare i confini e reperire l'oro e l'argento necessari per le costruzioni, le riforme e per colmare il deficit economico degli imperatori precedenti. Il suo successore, Adriano, si trov\u00f2 a reggere le sorti di un impero economicamente in attivo. La conquista dei territori della Dacia, a nord del limes danubiano, portarono alla creazione della nuova provincia di Dacia, con capitale la citt\u00e0 di nuova fondazione di Colonia Ulpia Traiana Augusta Dacica Sarmizegetusa (probabilmente sul tracciato del vecchio campo militare di Traiano). Si narra che la conquista frutt\u00f2 a Traiano un enorme bottino, stimato in cinque milioni di libbre d'oro (pari a 226\u00a0800\u00a0kg) e nel doppio d'argento. In effetti Traiano sembra abbia ricevuto da questo immenso bottino circa 2.700 milioni di sesterzi, cifra nettamente pi\u00f9 elevata dell'intera somma sborsata da Augusto e documentata nelle sue \"Res Gestae Divi Augusti\". Oltre a ci\u00f2, la conquista contribu\u00ec ad un aumento permanente delle entrate nelle casse dello Stato grazie alle miniere della Dacia occidentale che furono riaperte sotto la sorveglianza dei funzionari imperiali. Il beneficio fu comunque solo momentaneo. Alla lunga, la conclusione della politica espansionistica che fece mancare le usuali risorse del bottino di guerra, la diminuzione della moneta circolante (la produzione delle miniere era inferiore alla richiesta di metalli preziosi), la scarsit\u00e0 e quindi l'aumento del prezzo di mercato degli schiavi, resero le spese sempre pi\u00f9 insostenibili, mentre la pressione fiscale si rivelava inefficace. Lo Stato conosceva un solo mezzo di intervento che non aumentava ulteriormente la pressione fiscale: la svalutazione della moneta, tramite la riduzione di peso delle monete (il primo ad operare in tal senso fu Nerone, al fine di poter meglio sostenere la sua personale politica di prestigio e di grandi spese). La conseguenza, evidente in tutta la sua drammaticit\u00e0 nel corso del Tardo Impero, sar\u00e0 un'inflazione galoppante.\nAncora Traiano, a parte la distribuzione dei soliti \"congiaria\", introdusse nuovi provvedimenti amministrativi o fiscali come una sovvenzione per ragazzi e ragazze bisognosi dell'Italia romana (\"alimenta Italiae\").\nCultura.\nAdriano protesse notevolmente l'arte essendo egli stesso un fine intellettuale, amante delle arti figurative, della poesia e della letteratura. Anche l'architettura lo appassionava molto e durante il suo principato si adoper\u00f2 per dare un'impronta stilistica personale agli edifici via via edificati.\nVilla Adriana a Tivoli fu l'esempio pi\u00f9 notevole di una dimora immensa costruita con passione, intesa come luogo della memoria, intessuto di citazioni architettoniche e paesaggistiche, di riproduzioni, su varia scala, di luoghi come il Pecile ateniese o Canopo in Egitto.\nAnche a Roma il Pantheon, costruito da Agrippa, fu re-instaurato, edificato nuovamente, sotto Adriano e con la forma definitiva che tuttora conserva (non fu semplicemente restaurato). La citt\u00e0 fu inoltre ulteriormente arricchita di templi, come il tempio di Venere e Roma e di edifici pubblici.\nSembra che spesso l'imperatore in persona mettesse mano ai progetti il che, secondo Cassio Dione Cocceiano, port\u00f2 ad un conflitto con Apollodoro di Damasco, architetto di corte ufficialmente investito dell'incarico progettuale. Sempre secondo lo storico, Adriano, infastidito dalla disistima dell'architetto che lo riteneva poco pi\u00f9 di un dilettante, sarebbe arrivato al punto da esiliarlo e poi farlo eliminare. Anche in questo caso, come gi\u00e0 con Tacito nei confronti di Tiberio, \u00e8 difficile capire quanto lo storico riferisca fatti reali e non illazioni dettate da animosit\u00e0 nei confronti dell'imperatore.\nAdriano, bench\u00e9 sempre secondo Cassio Dione disconoscesse Omero, fu un umanista profondamente ellenofilo nei gusti, amico di filosofi greci come Epitteto. Molto noto \u00e8 il legame sentimentale con un giovane greco: Antinoo. Nel 130, durante un viaggio in Egitto, Antinoo misteriosamente cadde nel Nilo e mor\u00ec. Sulla sua morte furono sollevati molti dubbi ma la questione rimarr\u00e0 per sempre oscura e non si pu\u00f2 escludere che si sia trattato di suicidio o omicidio.\nTravolto dal dolore, Adriano, in onore del defunto, fond\u00f2 la citt\u00e0 egiziana di Antinopoli, nella quale fece edificare un tempio dedicato al culto di Antinoo divinizzato, assimilato al dio egizio Osiride. Per il resto della vita Adriano commission\u00f2 centinaia (se non migliaia) di statue di Antinoo. La passione e la profondit\u00e0 dell'amore di Adriano furono mostrate in busti e statue rinvenuti ovunque in Europa, che rappresentano un ragazzo dal fascino malinconico, caratterizzato da un volto tondo con guance piene prive di qualsiasi peluria, labbra sensuali, e folta capigliatura a grosse ciocche mosse che ricoprono le orecchie.\nLetteratura latina.\nSe l'Imperatore Domiziano, perseguit\u00f2 letterati e filosofi, il nuovo \"princeps\" Nerva (96-98) e poi il \"figlio adottivo\" Traiano (98-117), cercarono di evitare l'eccessivo autoritarismo del periodo precedente. Posero fine alle azioni persecutorie nei confronti dell'ordine senatorio ed a quelle delatorie che aveva messo in atto Domiziano. Rinunciarono ad essere adorati come \"dominus et deus\"; sostituirono il principio dinastico con quello dell'adozione del migliore, quale successore nella carica di Imperatore. Ci\u00f2 si tradusse in una maggiore libert\u00e0 di espressione per i letterati (\"libertas\") e in una politica di maggior moralit\u00e0. I due nuovi imperatori furono, infatti, esaltati da scrittori e poeti, che condannavano invece la tirannia di Domiziano e si accontentavano del nuovo corso riconoscendo nel nuovo \"princeps\" un'autorit\u00e0 maggiormente liberale, come \u00e8 possibile riscontrare in Plinio il giovane nel suo \"Panegirico di Traiano\" o in Tacito nella prefazione della \"De vita et moribus Iulii Agricolae\". In Tacito ed in Giovenale, entrambi di stirpe italica, emerge per\u00f2 un fattore pessimistico, che vedeva nel presente un'eccessiva ascesa al potere di classi sociali provinciali (lo stesso Traiano era di origine ispanica), resosi necessario per la struttura cosmopolita dell'Impero romano, a danno degli Italici e delle loro antiche tradizioni. I due letterati ritenevano che questo rimescolamento di valori e genti, avrebbe condotto ad una ben pi\u00f9 grande crisi della moralit\u00e0 e della dignit\u00e0 romana, che poi si verific\u00f2 nei secoli a venire, in particolare con il III secolo.\nUrbanistica di Roma e opere pubbliche al tempo di Traiano ed Adriano.\nSotto Traiano l'Impero torn\u00f2 ad impegnarsi a migliorare le condizioni di vita del \"populus romanus\", cominciando a rafforzare la viabilit\u00e0 lungo le principali vie di comunicazione che si diramavano dall'Urbe (come la via Traiana, che iniziava presso un arco a lui dedicato a Benevento); costruendo ex novo un nuovo porto esagonale nella zona di Fiumicino, oltre ad un nuovo acquedotto ed un nuovo complesso termale presso il Colosseo; ricostruendo ed ampliando il Circo Massimo; rinnovando il centro della citt\u00e0 di Roma con la costruzione di un immenso foro (con la colonna commemorativa delle guerre daciche) e dei mercati ad esso contigui, avvalendosi dell'architetto Apollodoro di Damasco.\nAd Adriano si deve il picco dell'attivit\u00e0 edilizia a Roma antica. Dal 123 si registra l'uso di indicare sul mattoni la data consolare, segno di un'attivit\u00e0 delle fornaci particolarmente intensa. Ad Adriano e ai suoi immediati successori si devono il Pantheon nel suo attuale aspetto e la costruzione di un Mausoleo, oggi trasformato in Castel Sant'Angelo ed il tempio di Adriano, inserito pi\u00f9 tardi nel palazzo della Borsa. La Villa Adriana fu una vera e propria reggia suburbana. Ma ancora pi\u00f9 importante fu la costruzione di interi quartieri con insulae a pi\u00f9 piani, come nella VII regione ad est della Via Lata: l'idea dell'aspetto di queste zone si pu\u00f2 avere dagli scavi di Ostia antica, presso l'antico porto di Roma. Pi\u00f9 nel dettaglio:\nApollodoro di Damasco complet\u00f2 la serie dei Fori imperiali di Roma, con il vastissimo Foro di Traiano, dalla pianta innovativa, priva di tempio all'estremit\u00e0, per permettere il capace funzionamento amministrativo, commerciale, giudiziario e politico della capitale dell'impero. Costruito dopo grandiosi lavori di sbancamento, rese disponibili nuovi, grandi spazi e l'ampia basilica Ulpia ne \u00e8 a testimonianza. Sembra inoltre che fu costruito un arco trionfale allo stesso dedicato su decreto del Senato nel 117, la cui collocazione \u00e8 incerta. Gli studiosi formularono varie ipotesi sulla sua collocazione, che sembrava pi\u00f9 probabile entro il Foro di Traiano stesso, forse quale ingresso monumentale in collegamento con quello di Augusto, o forse come struttura indipendente. Esiste infatti un aureo con la raffigurazione di un arco, a fornice unico e sormontato dal carro trionfale imperiale, scandito verticalmente in cinque sezioni scandite da sei colonne; accanto al fornice centrale sono raffigurate due nicchie con timpano per ciascun lato, dove potevano essere conservate le statue dei prigionieri Daci (presenti oggi nell'arco di Costantino). Il carro trionfale era trainato da sei cavalli e fiancheggiato da trofei con vittorie.\nPer sistemare coerentemente il declivio verso il colle Quirinale, nato dal taglio del colle, venne realizzato un ardito complesso, denominato Mercati di Traiano, che seppe sfruttare articolatamente lo spazio disponibile, con pi\u00f9 livelli e un organico complesso di uffici e spazi amministrativi. Verso il Colosseo, sui resti della Domus Aurea di Nerone (a pochi anni dal suo incendio del 104) furono edificati nuovi impianti termali (inaugurati il 22 giugno del 109). Furono le prime \"grandi terme\" di Roma e all'epoca infatti erano il pi\u00f9 grande edificio termale esistente al mondo. Venne costruita, sempre sotto Traiano, la Basilica Argentaria, che fiancheggiava il tempio di Venere Genitrice nel Foro di Cesare, e che serviva a sistemare le pendici del Campidoglio dopo il taglio per l'eliminazione della sella montuosa che collegava questo al Quirinale. La ricchezza ottenuta, pertanto, con le campagne militari vittoriose in Dacia permise il rafforzarsi di una classe media, che diede origine a una nuova tipologia abitativa, con pi\u00f9 abitazioni raggruppate in un unico edificio, sempre pi\u00f9 simili alle ricche case patrizie.\nDopo un grave incendio sotto Domiziano, la ricostruzione del Circo Massimo, probabilmente gi\u00e0 iniziata sotto questo imperatore, venne completata da Traiano nel 103: a quest'epoca risalgono la maggior parte dei resti giunti fino a noi. Sono ricordati ancora restauri sotto Antonino Pio, Caracalla e Costantino I.\nE sempre a Traiano si devono due opere di ingegneria idraulica: la costruzione di un nuovo acquedotto nel 109, l'aqua Traiana, con parziale riutilizzazione del condotto dell\"'Aqua Alsietina\", raccolgiendo le acque di sorgenti sui monti Sabatini, presso il lago di Bracciano (\"lacus Sabatinus\") e la cui lunghezza complessiva era di circa 57\u00a0km e la portata giornaliera di circa 2.848 quinarie, pari a poco meno di 118.200\u00a0m\u00b3; un nuovo porto, detto di Traiano, sempre progettato da Apollodoro di Damasco, pi\u00f9 funzionale e pi\u00f9 arretrato rispetto a quello di Claudio, i cui lavori durarono dal 100 al 112, con la creazione di un bacino artificiale di forma esagonale (con lati di 358\u00a0m, profondo 5\u00a0m ed una superficie complessiva di 32 ettari e 2000 metri di banchine), collegato ad Ostia con un nuovo canale ed una strada a due corsie.\nIl capolavoro dell'epoca di Adriano e dell'architettura romana in generale \u00e8 il Pantheon, ricostruito dopo un incendio del 110 (i bolli sui mattoni confermano il periodo tra il 115 e il 127) secondo una nuova pianta circolare che comprendeva una vasta aula coperta dalla cupola emiciclica, il cui diametro corrisponde all'altezza dell'edificio. Col Pantheon \u00e8 chiara la divergenza tra architettura greca e romana: la prima si rivolge essenzialmente all'esterno degli edifici, la seconda mette al centro gli spazi interni. Non si conoscono esempi in Grecia della tipologia architettonica del Pantheon (edificio a base circolare con pronao colonnato organicamente articolato), mentre si hanno forse tracce a Roma in epoca republicana (il tempio B del Largo Argentina).\nGrandioso era il tempio di Venere e Roma nel Foro Romano, disegnato dallo stesso imperatore (e criticato da Apollodoro di Damasco, architetto di Traiano).\nLa villa Adriana di Tivoli fu un'altra grande opera di Adriano, dove la sua passione architettonica pot\u00e9 trovare un campo d'azione libero. Alcune parti del complesso hanno forme particolarmente originali e ardite, sviluppando i modelli passati e anticipando alcune soluzioni dei due secoli successivi. Per esempio la sala a cupola della Piazza d'Oro non ha altri esempi di paragone nel mondo antico: nemmeno nella Domus Aurea si arriv\u00f2 a espressioni cos\u00ec estreme, nate forse dalle intuizioni libere del sovrano e sviluppate dagli ottimi costruttori.\nOpposto idealmente al mausoleo di Augusto, Adriano fece realizzare sulle sponde del Tevere il proprio mausoleo, oggi Castel Sant'Angelo, con l'annesso ponte Elio che serviva a collegarlo alla riva sinistra.\nArte.\nLa colonna spiraliforme coperta da rilievi fu una novit\u00e0 assoluta nell'arte antica e divenne il punto di arrivo pi\u00f9 all'avanguardia del rilievo storico romano. Nella Colonna Traiana si assiste per la prima volta nell'arte romana a un'espressione artistica nata legittimamente autonoma in ogni suo aspetto (anche se culturalmente ben ancorata al ricco passato). L'artista del fregio della colonna aveva infatti assimilato appieno l'arte ellenistica (e classica) sviluppandola ulteriormente nel solco della narrazione storica romana, con motivi tratti dall'immediatezza della vita.\nI fenomeni artistici dell'epoca di Adriano furono per lo pi\u00f9 circoscritti, nella loro peculiarit\u00e0 stilistica, ai monumenti ufficiali o a quelli sorti nell'immediata influenza della corte imperiale, a differenza dei periodi immediatamente precedenti (epoca flavia e traianea), i quali interessarono invece pi\u00f9 strati sociali e un territorio pi\u00f9 vasto, per via delle mutate condizioni di vita della popolazione romana e provinciale. In questo periodo l'arte romana svilupp\u00f2 un recupero classicista, legato al gusto e agli interessi del solo sovrano, uomo estremamente colto e raffinato, artista dilettante (pittore e architetto), poeta, letterato, filelleno nel sentimento e nell'indirizzo politico.\nIl classicismo adrianeo si discost\u00f2 nettamente dal recupero classico dell'arte augustea (neoatticismo), pi\u00f9 freddo e accademico, essendo anche ormai la societ\u00e0 romana profondamente cambiata dai tempi del primo imperatore. Sotto Adriano infatti Roma aveva ormai consolidato una societ\u00e0 articolata, una cultura propria e un livello artistico notevole e indipendente, non era pi\u00f9 ai primi passi e non aveva quindi pi\u00f9 bisogno del rigido sostegno degli artisti ateniesi come era avvenuto a cavallo tra il I secolo a.C. e il I secolo d.C. L'amore verso la Grecia classica di Adriano va comunque collocato nell'ambito dell'interesse privato del \"princeps\", non fu un evento di largo raggio che suscit\u00f2 una vera e propria problematica artistica (un \"rinascenza\" o \"rinascimento\"), e svan\u00ec con la scomparsa del protagonista. Per questo le opere adrianee, soprattutto nella scultura, sono piacevoli, delicate, nostalgiche, tecnicamente ineccepibili, superiori per inventiva e resa delle opere ripetute programmaticamente nel neoatticismo, ma sono comunque esangui, carenti dal punto di vista del contenuto.\nIl classicismo adrianeo era per\u00f2 anche espressione di un programma politico preciso, legato a un avvicinamento del sovrano (e quindi di Roma) alle province di cultura ellenica, prendendo invece le distanze da quelle pi\u00f9 distanti e irrequiete (Mesopotamia, Armenia e Arabia), come documentano anche i suoi frequenti viaggi.\nVolendo fare un paragone con l'arte moderna, se l'arte augustea ebbe un'attitudine verso la Grecia che potrebbe definirsi una sorta di \"neoclassicismo\", quella adrianea fu invece un \"romanticismo\".\nPrima che lo studio dell'arte romana venisse liberato dai pregiudizi accademici di stampo neoclassico, l'arte adrianea, assieme a quella dell'epoca di Augusto, erano gli unici periodi ai quali gli studiosi riconoscevano un certo interesse e valore, pur nella generale impostazione di \"decadenza\" dell'arte dopo la fine del periodo classico greco. Nonostante ci\u00f2, la valutazione che si dava dell'arte adrianea era sostanzialmente errato, essendo focalizzato pi\u00f9 sulla trasmissione del canone classico che sul contesto dell'epoca. Questa impostazione venne superata dalla Scuola viennese di storia dell'arte.\nArte provinciale.\nNegli ultimi anni del regno di Traiano (114-116) venne eretto ad Atene, sulla sommit\u00e0 della collina davanti all'Acropoli, il monumento sepolcrale di Giulio Antioco Philoappos, discendente della dinastia dei Seleucidi e che aveva ricoperto vari incarichi pubblici ad Atene. L'architettura si ispira a modelli siriaci, della Commagene e della Licia, con modanature di tipo attico e un fregio che mostra una relazione con i rilievi storici in uso a Roma: ci\u00f2 dimostra l'unit\u00e0 e il reciproco scambio culturale ormai attivo tra Roma e le province, anche quelle pi\u00f9 progredite.\nIn Dacia vennero costruite poderose infrastrutture per le campagne militari, tra le quali resta il grandioso Ponte di Traiano sul Danubio, il pi\u00f9 lungo ponte in muratura mai costruito. Venne eretto anche un grande monumento commemorativo per i caduti nelle guerre e la celebrazione la vittoria finale, il \"Tropaeum Traiani\", presso la cittadina rumena di Adamklissi. Esso \u00e8 circolare, secondo il modello funerario italico-romano, come rilievi sulle metope del fregio e i merli del coronamento, particolarmente interessanti perch\u00e9 dimostrano che le maestranze locali usarono modelli iconografici provenienti da Roma. La critica ha talvolta datato erroneamente questi rilievi all'epoca costantiniana o addirittura medievale: in verit\u00e0 essi sono un'eloquente testimonianza di come l'arte tardoantica si ispir\u00f2 profondamente all'arte provinciale e plebea.\nAdriano fece intraprendere la costruzione di almeno qualche edificio in quasi ciascuna delle citt\u00e0 toccate dai suoi frequenti viaggi, come ci tramanda il suo biografo. Le opere pi\u00f9 rilevanti interessarono Atene, citt\u00e0 d'elezione di Adriano, dove venne completato l'Olympeion, venne innalzata una biblioteca monumentale (con 10 colonne in marmo pavonazzetto e pareti incrostate di marmi preziosi), il tempio di Hera e di Zeus Panellenios, un Pantheon e altri edifici. Lungo le mura cittadine fece costruire un arco a suo nome, dal disegno mistilineo ispirato all'ellenismo."}
{"id": "3783453", "revid": "1442080", "url": "https://it.wikipedia.org/wiki?curid=3783453", "title": "East West Bank Classic 2000 - Singolare", "text": "Il singolare del torneo di tennis East West Bank Classic 2000, facente parte del WTA Tour 2000, ha avuto come vincitrice Serena Williams che ha battuto in finale Lindsay Davenport 4-6, 6-4, 7-6(1)."}
{"id": "3783455", "revid": "287204", "url": "https://it.wikipedia.org/wiki?curid=3783455", "title": "Miretice", "text": ""}
{"id": "3783456", "revid": "1573940", "url": "https://it.wikipedia.org/wiki?curid=3783456", "title": "Tadateru Konoe", "text": "Biografia.\n\u00c8 stato eletto per un mandato di 4 anni ed \u00e8 il successore di Juan Manuel Suarez del Toro, presidente della Croce Rossa spagnola, che \u00e8 stato presidente della Federazione internazionale per due mandati.\nQuando \u00e8 stato eletto, Konoe ha dichiarato: \"siamo tutti uguali davanti alla sofferenza e alla morte e per questo dobbiamo agire in maniera concreta per i pi\u00f9 vulnerabili\"."}
{"id": "3783457", "revid": "729019", "url": "https://it.wikipedia.org/wiki?curid=3783457", "title": "Isola di Northbrook", "text": "L'isola di Northbrook (in russo \u041e\u0441\u0442\u0440\u043e\u0432 \u041d\u043e\u0440\u0442\u0431\u0440\u0443\u043a, \"ostrov Nortbruk\") \u00e8 un'isola disabitata russa che fa parte dell'arcipelago della Terra di Francesco Giuseppe, bagnata dal mare di Barents. Amministrativamente fa parte dell'oblast' di Arcangelo.\nGeografia.\nL'isola di Northbrook si trova nella parte sud-occidentale dell'arcipelago, a sud est dell'isola di Bruce. L'estrema punta settentrionale dell'isola \u00e8 capo Lagernyj (\u043c\u044b\u0441 \u041b\u0430\u0433\u0435\u0440\u043d\u044b\u0439; in italiano \"accampamento\"); la punta sud-orientale si chiama capo Barents. A nord-ovest il canale di Myers la separa dalle isole di Bruce e di Mabel. A est, al di l\u00e0 del largo canale di De Bruyne (\u0414\u0435-\u0411\u0440\u044e\u0439\u043d\u0435, \"De-Brjujne\"), ci sono le isole di Etheridge e poi l'isola di Hooker.\nStoria.\nL'isola \u00e8 una delle pi\u00f9 accessibili di tutto l'arcipelago. Pertanto, \u00e8 spesso stata la base principale delle spedizioni polari tra la fine del XIX e l'inizio del XX secolo.\nL'isola \u00e8 stata cos\u00ec chiamata in onore di Thomas Baring, conte di Northbrook, che fu presidente della Royal Geographical Society (1890-1893)."}
{"id": "3783458", "revid": "767487", "url": "https://it.wikipedia.org/wiki?curid=3783458", "title": "Mi\u0159etice (Boemia centrale)", "text": "Mi\u0159etice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783460", "revid": "45380980", "url": "https://it.wikipedia.org/wiki?curid=3783460", "title": "Mondo musulmano", "text": ""}
{"id": "3783463", "revid": "45381045", "url": "https://it.wikipedia.org/wiki?curid=3783463", "title": "Deir Mar Musa al-Habashi", "text": ""}
{"id": "3783468", "revid": "767487", "url": "https://it.wikipedia.org/wiki?curid=3783468", "title": "Mnichovice (Bene\u0161ov)", "text": "Mnichovice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783469", "revid": "287204", "url": "https://it.wikipedia.org/wiki?curid=3783469", "title": "Mra\u010d", "text": "Mra\u010d \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783470", "revid": "287204", "url": "https://it.wikipedia.org/wiki?curid=3783470", "title": "Mrac", "text": ""}
{"id": "3783473", "revid": "767487", "url": "https://it.wikipedia.org/wiki?curid=3783473", "title": "Rund um K\u00f6ln 2005", "text": "La Rund um K\u00f6ln 2005, novantesima edizione della corsa e valida come evento del circuito UCI Europe Tour 2005 categoria 1.1, fu disputata il 28 marzo 2005, per un percorso totale di 203,7\u00a0km. Fu vinta dal tedesco David Kopp, al traguardo con il tempo di 4h44'26\" alla media di 42,97 \u00a0km/h.\nAl traguardo 92 ciclisti portarono a termine il percorso."}
{"id": "3783476", "revid": "112098446", "url": "https://it.wikipedia.org/wiki?curid=3783476", "title": "Everglades (serie televisiva)", "text": "Everglades \u00e8 una serie televisiva statunitense in 38 episodi trasmessi per la prima volta nel corso di una sola stagione dal 1961 al 1962 in syndication.\nTrama.\nLincoln Vail \u00e8 un funzionario di polizia che ha il compito di perlustrare la zona paludosa delle Everglades, in Florida, a bordo del suo idroscivolante.\nProduzione.\nLa serie fu prodotta da ZIV Television Programs. I luoghi delle riprese includono l'Everglades National Park, Andytown, Coopertown, Frog City, Sweetwater e Forty Mile Bend lungo il Tamiami Trail. Tra le guest star: Burt Reynolds, Victor Buono, Alba Wells e Tyler McVey.\nIn molti episodi compaiono diversi personaggi nativi della zona delle Evrglades, dell'etnia dei Seminole. Il piano originale era quello di utilizzare attori bianchi nel ruolo dei nativi con il trucco e i costumi, ma poi furono utilizzati veri nativi Seminole con i loro abiti tradizionali. Furono utilizzati quasi tutti come comparse.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1961 al 1962 in syndication."}
{"id": "3783479", "revid": "212348", "url": "https://it.wikipedia.org/wiki?curid=3783479", "title": "Ragni", "text": ""}
{"id": "3783481", "revid": "110157", "url": "https://it.wikipedia.org/wiki?curid=3783481", "title": "Na\u010deradec", "text": "Na\u010deradec \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783482", "revid": "287204", "url": "https://it.wikipedia.org/wiki?curid=3783482", "title": "Naceradec", "text": ""}
{"id": "3783487", "revid": "2051102", "url": "https://it.wikipedia.org/wiki?curid=3783487", "title": "SELEX Galileo", "text": "SELEX Galileo S.p.A. era un'azienda italiana del gruppo Finmeccanica attiva nel settore dell'elettronica per la difesa e per lo spazio, specializzata nella produzione di sistemi elettro-ottici, sistemi integrati per le missioni, radar, avionica. La societ\u00e0 aveva sede legale a Campi Bisenzio.\nNel 2001, a seguito di cambiamenti negli assetti proprietari, le Officine Galileo hanno cambiato la loro denominazione in \"Galileo Avionica\". Il presidente della nuova soci\u00e8t\u00e0 era Steve Mogford, l'Amministratore Delegato e Direttore Generale Fabrizio Giulianini.\nDal 2010 aveva assunto la nuova denominazione SELEX Galileo S.p.A.. Il nuovo presidente era Remo Pertica mentre Fabrizio Giulianini ne era il CEO.\nSELEX Galileo era una delle principali aziende italiane nel settore avionico globale. Progettava e produceva sistemi avionici ed elettro-ottici, strumentazioni spaziali per piattaforme e satelliti, radar avionici e radio-bersagli. Sviluppava e produceva velivoli tattici senza pilota e simulatori di volo. SELEX Galileo partecipava a tutti i principali programmi aeronautici di cooperazione europei (Eurofighter, NH90, AW101).\nSELEX Galileo era strutturata in diverse Linee di Business, ognuna delle quali gestiva attivit\u00e0 in Italia, in Gran Bretagna ed in USA. Nei settori della strumentazione ottica per usi militari e delle tecnologie dello spazio, l'azienda era una delle pi\u00f9 importanti del panorama nazionale ed internazionale, ed alcuni dei suoi strumenti si trovano a bordo della sonda spaziale Mars Express, lanciata il 2 giugno 2003 dall'Agenzia Spaziale Europea.\nDal 1\u00ba gennaio 2013 SELEX Galileo \u00e8 confluita, assieme a Selex Elsag e Selex Sistemi Integrati nella nuova societ\u00e0 di Finmeccanica Selex ES."}
{"id": "3783488", "revid": "110157", "url": "https://it.wikipedia.org/wiki?curid=3783488", "title": "Nespeky", "text": "Nespeky \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783494", "revid": "110157", "url": "https://it.wikipedia.org/wiki?curid=3783494", "title": "Olbramovice (Boemia centrale)", "text": "Olbramovice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783496", "revid": "287204", "url": "https://it.wikipedia.org/wiki?curid=3783496", "title": "Paolo Dall'Oglio", "text": "Dall'Oglio \u00e8 noto per aver rifondato, in Siria, negli anni Ottanta, la comunit\u00e0 monastica cattolico-siriaca Mar Musa (\"Monastero di san Mos\u00e8 l'Abissino\"), erede di una tradizione cenobitica ed eremitica risalente al VI secolo. Il monastero, ubicato nel deserto a nord di Damasco, accoglie anche aderenti di religione ortodossa. Paolo Dall'Oglio \u00e8 fortemente impegnato nel dialogo interreligioso con il mondo islamico.\nQuesto suo attivismo gli ha causato l'ostracismo del governo siriano, che minacci\u00f2 la sua espulsione durante il soffocamento della proteste popolari deflagrate nel 2011. Il decreto d'espulsione non fu inizialmente attuato a seguito di un accordo raggiunto con le autorit\u00e0 siriane, in base al quale il gesuita doveva tenere un \"profilo basso\", astenendosi dall'esprimersi pubblicamente sulla situazione politica del paese. L'espulsione \u00e8 stata poi eseguita il 12 giugno 2012. Per un breve periodo dopo la sua espulsione dalla Siria, si \u00e8 trasferito a Sulaymaniyya, nel Kurdistan iracheno, dove \u00e8 stato accolto nella nuova fondazione monastica di Deir Maryam el Adhra. Il 29 luglio 2013 \u00e8 stato rapito in Siria. \nBiografia.\nEntrato nella Compagnia di Ges\u00f9 nel 1975, Paolo Dall'Oglio ha trascorso gli anni della formazione religiosa e accademica dell'Ordine in Italia, prima di intraprendere gli studi universitari a Beirut, capitale del Libano.\nNel 1982 scopre i ruderi del monastero cattolico siriaco Mar Musa, costruito nell'XI secolo attorno a un antico romitorio occupato nel VI secolo da San Mos\u00e8 l'Abissino, e vi si insedia per un ritiro spirituale dal mondo in un posto di grande solitudine religiosa e non solo.\nNel 1984, Dall'Oglio \u00e8 ordinato sacerdote del rito siriaco cattolico e decide di ricostruire le mura del monastero.\nNel 1992 vi fonda una comunit\u00e0 spirituale ecumenica mista, la comunit\u00e0 al-Khalil (\u00ab\"l'amico di Dio\"\u00bb, in lingua araba, espressione con cui s'indica per antonomasia il patriarca Abramo) che promuove il dialogo islamico-cristiano.\nNel 2009 ha ricevuto la laurea honoris causa dall'Universit\u00e0 cattolica di Lovanio.\nHa collaborato regolarmente con la rivista \"Popoli\", pubblicazione internazionale dei gesuiti italiani, fondata nel 1915.\nIl decreto di espulsione nel 2011.\nNel 2011 ha scritto un testo nel quale proponeva una soluzione pacifica ai problemi posti dalle sommosse popolari scoppiate in Siria, indicando la strada di una transizione politica verso un'architettura istituzionale democratica, basata sul consenso delle diverse componenti sociali e delle varie sensibilit\u00e0 religiose che coabitano in Siria. Ne \u00e8 seguita la reazione del regime di Bashar al-Assad che, impegnato in un'aspra repressione delle proteste, ha decretato l'espulsione di Dall'Oglio dalla Siria. A dicembre 2011, Dall'Oglio non aveva ancora ottemperato all'ordinanza, continuando a risiedere in Siria. A seguito di una lettera aperta spedita all'inviato speciale in Siria delle Nazioni Unite, Kofi Annan, il 12 giugno 2012 Dall'Oglio ha dovuto lasciare la Siria\nNel 2012 ha ricevuto il \"Premio per la Pace 2012\" che la Regione Lombardia assegna ogni anno ai grandi testimoni per la Pace.\nIl rientro in Siria e il rapimento.\nNel 2013 Dall'Oglio \u00e8 rientrato nel nord controllato dai ribelli siriani, dove si \u00e8 impegnato in difficili trattative per la liberazione di un gruppo di ostaggi a Raqqa. Mentre si trovava nel capoluogo siriano di Raqqa per cercare di riappacificare i rapporti tra i gruppi curdi e i jih\u0101disti arabi e intendeva pure trattare la liberazione di un gruppo di ostaggi nella zona orientale del paese, si sono perse le sue tracce. Il 29 luglio 2013 sarebbe stato rapito da un gruppo di estremisti islamici vicino ad al-Q\u0101\u02bfida.\nIl 12 agosto 2013, il sito arabo \"Zamal al-Wasl\" ha diffuso la notizia della sua uccisione, che il Ministro degli esteri Emma Bonino non \u00e8 stato in grado di confermare o smentire. Il luogo dove sarebbe stato gettato il suo corpo sarebbe la foiba al Houta nella zona di Raqqa.\nSecondo altre fonti, oltre alla testimonianza dell'intellettuale siriano Michel Kilo che lo d\u00e0 vivo a Raqqa, sotto la custodia di militanti iracheni dello Stato Islamico, \"France-Catholique\" afferma che il gesuita sarebbe stato ucciso.\nNel 2016 gli \u00e8 stato assegnato il Premio Nazionale Nonviolenza.\nIl 7 febbraio 2019 il \"Times\" di Londra riporta che l'ISIS in fuga dalla Siria avrebbe offerto alcuni ostaggi, tra cui Paolo Dall'Oglio, alle forze curdo-arabe sostenute dagli Stati Uniti in cambio di un passaggio libero per uscire dal paese."}
{"id": "3783500", "revid": "767487", "url": "https://it.wikipedia.org/wiki?curid=3783500", "title": "Eugen Baciu", "text": ""}
{"id": "3783505", "revid": "1005847", "url": "https://it.wikipedia.org/wiki?curid=3783505", "title": "Distretto di Santo Tom\u00e1s (Amazonas)", "text": "Il distretto di Santo Tom\u00e1s \u00e8 un distretto del Per\u00f9 nella provincia di Luya (regione di Amazonas) con 3.670 abitanti al censimento 2007 dei quali 1.106 urbani e 2.564 rurali.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3783506", "revid": "767487", "url": "https://it.wikipedia.org/wiki?curid=3783506", "title": "Ostrov (Bene\u0161ov)", "text": "Ostrov \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783507", "revid": "1005847", "url": "https://it.wikipedia.org/wiki?curid=3783507", "title": "Distretto di Santo Tomas", "text": ""}
{"id": "3783508", "revid": "45381465", "url": "https://it.wikipedia.org/wiki?curid=3783508", "title": "Atti dei Martiri", "text": ""}
{"id": "3783509", "revid": "1407222", "url": "https://it.wikipedia.org/wiki?curid=3783509", "title": "Resto Umile World Show", "text": "Resto Umile World Show \u00e8 stato un variet\u00e0 televisivo di Canale 5 condotto da Checco Zalone con Youma Diakite e Claudia Potenza andato in onda il venerd\u00ec in prima serata per due puntate, il 2 dicembre ed il 9 dicembre 2011.\nIl programma.\nLa trasmissione vedeva il conduttore-comico in un one man show, con le sue pi\u00f9 importanti imitazioni con l'aiuto di ospiti e cantanti. Viene replicato pi\u00f9 volte da Mediaset Extra."}
{"id": "3783511", "revid": "110157", "url": "https://it.wikipedia.org/wiki?curid=3783511", "title": "Distretto di Tingo", "text": "Il distretto di Tingo \u00e8 un distretto del Per\u00f9 nella provincia di Luya (regione di Amazonas) con 1.212 abitanti al censimento 2007 dei quali 630 urbani e 582 rurali.\n\u00c8 stato istituito il 2 gennaio 1875.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3783513", "revid": "287204", "url": "https://it.wikipedia.org/wiki?curid=3783513", "title": "Ost\u0159edek", "text": "Ost\u0159edek \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783514", "revid": "287204", "url": "https://it.wikipedia.org/wiki?curid=3783514", "title": "Ostredek", "text": ""}
{"id": "3783516", "revid": "110157", "url": "https://it.wikipedia.org/wiki?curid=3783516", "title": "Distretto di Trita", "text": "Il distretto di Trita \u00e8 un distretto del Per\u00f9 nella provincia di Luya (regione di Amazonas) con 1.290 abitanti al censimento 2007 dei quali 771 urbani e 519 rurali.\n\u00c8 stato istituito il 12 febbraio 1960.\nLocalit\u00e0.\nIl distretto \u00e8 formato dall'insieme delle seguenti localit\u00e0:"}
{"id": "3783517", "revid": "93556", "url": "https://it.wikipedia.org/wiki?curid=3783517", "title": "Opel Rally Team", "text": "L'Opel Rally Team \u00e8 stato il reparto corse ufficiale della Opel per le competizioni rallystiche.\nHa partecipato al campionato del mondo rally dal 1982 al 1984 e, dopo due anni di provvisorio ritiro, ancora dal 1987 al 1990, vincendo un titolo piloti e sei gare in tutto. Storico sponsor del team \u00e8 stata l'azienda di sigarette Rothmans.\nStoria.\nNegli anni 1980, l'Opel si \u00e8 impegnata attivamente nelle competizioni di rally, vincendo un mondiale ed essendo tra i pochi costruttori che realizzarono vetture Gruppo B nei soli cinque anni di esistenza del gruppo (dal 1982 al 1986).\nPalmar\u00e8s.\nVittorie nel mondiale.\nPrima dell'impegno ufficiale del team, a partire dal 1982, l'Opel aveva ottenuto due successi con sue vetture di scuderie provate, nel 1975 e nel 1980."}
{"id": "3783518", "revid": "216537", "url": "https://it.wikipedia.org/wiki?curid=3783518", "title": "Rothmans Rally Team", "text": ""}
{"id": "3783519", "revid": "216537", "url": "https://it.wikipedia.org/wiki?curid=3783519", "title": "Rothmans Opel Rally Team", "text": ""}
{"id": "3783525", "revid": "216537", "url": "https://it.wikipedia.org/wiki?curid=3783525", "title": "Opel Euro Team", "text": ""}
{"id": "3783526", "revid": "216537", "url": "https://it.wikipedia.org/wiki?curid=3783526", "title": "GM Euro Sport", "text": ""}
{"id": "3783527", "revid": "767487", "url": "https://it.wikipedia.org/wiki?curid=3783527", "title": "Distretto di Chirimoto", "text": "Il distretto di Chirimoto \u00e8 un distretto del Per\u00f9 nella provincia di Rodr\u00edguez de Mendoza (regione di Amazonas) con 1.842 abitanti al censimento 2007 dei quali 105 urbani e 1.737 rurali.\n\u00c8 stato istituito il 13 ottobre 1932."}
{"id": "3783529", "revid": "1543377", "url": "https://it.wikipedia.org/wiki?curid=3783529", "title": "Adair Crawford", "text": "Pioniere dei metodi calorimetrici per la misura della capacit\u00e0 termica delle sostanze e del calore di reazione. Il suo libro \"Experiments and Observations on Animal Heat, and the Inflammation of Combustible Bodies\" fu famoso e venne tradotto in varie lingue. Contribu\u00ec anche alla scoperta dello stronzio.\nNotizie biografiche.\nAdair Crawford nacque vicino a Belfast e studi\u00f2 medicina alle universit\u00e0 di Glasgow e di Edimburgo. Nel 1977 a Glasgow inizi\u00f2 i suoi esperimenti sulla combustione e sul calore animale. Fu professore di chimica alla Royal Military Academy di Woolwich e medico al St Thomas' Hospital di Londra. Nel 1786 divent\u00f2 membro della Royal Society. A soli quarantasei anni per motivi di salute si ritir\u00f2 a Lymington (Hampshire), dove mor\u00ec nel 1795.\nContributi scientifici.\nCrawford fu un ottimo sperimentatore. Non \u00e8 un caso che il titolo delle sue pubblicazioni inizi in genere con la parola \"experiments\". Crawford descrisse dettagliatamente i suoi esperimenti e i loro risultati in modo chiaro, astenendosi di solito da teorizzazioni e interpretazioni eccessive. Crawford credeva alla teoria del flogisto, ma senza essere dottrinario. Nel libro \"Experimental Enquiry into the Effects of Tonics and Other Medicinal Substances on the Cohesion of Animal Fibre\", scritto verso la fine della sua vita e pubblicato postumo, Crawford offre una presentazione molto chiara del suo metodo scientifico. Ecco un esempio:\nNel tentativo di determinare quali variazioni abbiano luogo nelle fibre animali quando esposte all'azione del vino di Porto, furono presi sei campioni dell'intestino tenue di un gattino. Tre di questi furono introdotti in una fiala, quasi riempita di vino di Porto, chiusa con un tappo di sughero; i rimanenti tre furono immersi in acqua, per riferimento. Tenuti in luogo fresco per tre giorni, i campioni a contatto con il vino risultarono di maggiore compattezza rispetto a quelli immersi nell'acqua. La somma dei pesi necessari per rompere i primi fu 9 lb e 0 oz; la somma di quelli necessari per rompere i secondi fu 7 lb e 4 oz. ... Allo scopo di evitare errori in misure di questo tipo \u00e8 importante che i campioni di intestino siano per quanto possibile della stessa lunghezza. Essi dovrebbero avere all'incirca lo stesso grado di curvatura. Un campione molto curvo di intestino si rompe pi\u00f9 facilmente di uno diritto. ... Se le prove sono ripetute frequentemente si ottengono risultati che si avvicinano alla verit\u00e0. ... Dalle prove precedenti risulta che la compattezza, l'elasticit\u00e0 e la robustezza dell'intestino di un gattino sono notevolmente aumentati immergendoli per tre giorni nel vino di Porto. Tuttavia, ho trovato che \u00e8 sufficiente un tempo molto inferiore perch\u00e9 il vino produca il suo effetto. In vari esperimenti un chiaro aumento della coesione sembra essere avvenuto in meno di un'ora; dopo che sono passate dieci ore penso che non si produca pi\u00f9 alcun ulteriore aumento.\nCalorimetria.\nCrawford diede notevoli contributi alla calorimetria, alla combustione e alla respirazione. Crawford a Glasgow e Lavoisier a Parigi furono i primi a condurre quasi simultaneamente misure di calorimetria su animali, confrontando il calore rilasciato durante la respirazione di un animale rispetto a quello rilasciato da una candela accesa. Lavoisier us\u00f2 un calorimetro a ghiaccio dove il campione in esame era posto in una camera circondata da ghiaccio, e il calore sviluppato poteva essere misurato pesando l'acqua che si formava per scioglimento del ghiaccio. Nonostante lo svantaggio che questo calorimetro potesse essere utilizzato solo d'inverno, Lavoisier fu il primo a capire che \"la vita \u00e8 una combustione lenta alimentata dalla respirazione\".\nCrawford aveva gi\u00e0 fatto misure di calorimetria per combustione di materiali prima di passare a misurare lo sviluppo di calore in animali. Egli sostenne che il calorimetro a ghiaccio non fosse adatto per studi sulla respirazione dato che gli animali respirano pi\u00f9 velocemente in un ambiente freddo. Costru\u00ec quindi un calorimetro dove il calore scambiato era misurato dalla variazione di temperatura in una camera riempita d'acqua che circondava il compartimento centrale. Con questo calorimetro ottenne dati che confermarono gli studi di Lavoisier. L'apparecchio fu descritto nella seconda edizione del suo \"Experiments and Observations on Animal Heat\" (1788), testo che fu tradotto in varie lingue, compreso l'italiano. Il calorimetro di Crawford aveva il vantaggio di poter essere utilizzato in un ampio campo di temperature, e divent\u00f2 il tipo pi\u00f9 comunemente utilizzato.\nScoperta dello stronzio.\nNel 1790, assieme al suo collega William Cruickshank della Royal Military Academy di Woolwich, Crawford not\u00f2 che la stronzianite differiva dai minerali di bario, e di conseguenza pu\u00f2 essere considerato lo scopritore dello stronzio. Tuttavia furono Klaproth e Hope, nel 1798, a capire che lo stronzio era un elemento, e lo stronzio elementare fu poi isolato tramite elettrolisi nel 1808 da Sir Humphry Davy.\nAltre opere.\nOltre agli articoli citati in precedenza, Crawford pubblic\u00f2 nel 1790 un trattato su alcuni aspetti del materiale canceroso."}
{"id": "3783531", "revid": "767487", "url": "https://it.wikipedia.org/wiki?curid=3783531", "title": "Mostas\u00f9 d\u00e8le Cos\u00e9re", "text": "Il mostas\u00f9 d\u00e8le Cos\u00e9re, letteralmente \"faccione delle Cossere\" in dialetto bresciano, \u00e8 un antico rilievo situato nel centro storico di Brescia, murato all'angolo tra corso Goffredo Mameli e contrada delle Cossere, dalla quale trae il nome.\nStoria.\nNon sono note le reali origini della scultura, n\u00e9 la reale provenienza, n\u00e9 le vicende che l'hanno interessata nei secoli, in particolare quella che ha portato alla rimozione del naso, attorno alla quale sono fiorite varie leggende, molto simili tra loro.\nRiguardo alle origini, le due ipotesi possibili che, nel tempo, sono state vagliate vedrebbero nel \"mostas\u00f9\" una mensola o un ornamento di un vecchio edificio altomedievale o romano qui trasferito, oppure una scultura eseguita sul posto e, in questo caso, la tradizione lo identificherebbe come un ritratto del re dei Goti Teodorico.\nLeggende popolari.\nPer quanto riguarda il naso scalpellato, la tradizionale leggenda rimanda alle lotte medioevali tra guelfi e ghibellini e alla discesa in Italia, nel 1311, dell'Imperatore Arrigo VII. Alla cacciata dei ghibellini da Brescia da parte dei guelfi, nel 1311, Arrigo VII pose la citt\u00e0 sotto assedio e, dopo averla espugnata, avrebbe giurato di distruggere le mura e tagliare il naso a tutti i cittadini. La sua furia si sarebbe placata solamente grazie all'intervento del legato pontificio Luca Fieschi e al pagamento di una pesante taglia. L'Imperatore si sarebbe quindi accontentato di mozzare il naso a tutte le statue.\nUna variazione della leggenda, invece, vorrebbe che Arrigo VII, dopo essere entrato in citt\u00e0 al termine dell'assedio, non avrebbe trovato alcun cittadino per concretizzare il suo giuramento, essendosi tutta la cittadinanza nascosta per sfuggirgli, e solo a questo punto, chiesto consiglio al Fieschi, avrebbe ripiegato sui nasi delle statue.\nUna terza variazione ancora vorrebbe il giuramento di Arrigo VII limitato ai soli cittadini incontrati sul percorso che avrebbe intrapreso per raggiungere il Broletto da Porta San Giovanni, percorso passante per contrada della Pallata e contrada dei Mercanti, attuali corso Garibaldi e, appunto, corso Goffredo Mameli. Fuggiti tutti i cittadini da queste vie, l'Imperatore, scornato, vedendo il \"mostas\u00f9\" si sarebbe sfogato su di lui, facendogli scalpellare via il naso.\nNel corso dei secoli, similmente alla Lodoiga in piazza della Loggia, il \"mostas\u00f9\" diventa una \"statua parlante\", raccogliendo malumori, proteste e lagnanze dei cittadini verso i governatori. La sua localizzazione, al centro del quartiere popolare e affacciato su una delle sue principali vie, contribuisce a fissare il \"mostas\u00f9\" nell'immaginario popolare.\nDescrizione.\nIl rilievo riproduce una grossa testa, o un mascherone, con una lunga barba e il naso scalpellato. I tratti del volto mostrano un'espressione seria e pacata ma, nel complesso, pur considerando l'usura del tempo, la scultura appare decisamente un abbozzo mai completato.\nIl blocco dove il \"mostas\u00f9\" \u00e8 scolpito si inserisce molto bene nel paramento murario circostante, costituito da blocchi di materiale e dimensioni analoghi."}
{"id": "3783532", "revid": "287204", "url": "https://it.wikipedia.org/wiki?curid=3783532", "title": "Pavlovice", "text": "Pavlovice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3783533", "revid": "767487", "url": "https://it.wikipedia.org/wiki?curid=3783533", "title": "Distretto di Bagua Grande", "text": "Il distretto di Bagua Grande \u00e8 un distretto del Per\u00f9 nella provincia di Utcubamba (regione di Amazonas) con 47.336 abitanti al censimento 2007 dei quali 29.507 urbani e 17.829 rurali.\n\u00c8 stato istituito fin dall'indipendenza del Per\u00f9."}
{"id": "3783542", "revid": "47767", "url": "https://it.wikipedia.org/wiki?curid=3783542", "title": "Anglonormanno", "text": ""}
{"id": "3783546", "revid": "86343", "url": "https://it.wikipedia.org/wiki?curid=3783546", "title": "Pavlovice (disambigua)", "text": "Il termine Pavlovice \u00e8 contenuto in diversi toponimi della Repubblica Ceca:"}
{"id": "3783549", "revid": "767487", "url": "https://it.wikipedia.org/wiki?curid=3783549", "title": "Rund um K\u00f6ln 2006", "text": "La Rund um K\u00f6ln 2006, novantunesima edizione della corsa e valida come evento del circuito UCI Europe Tour 2006 categoria 1.1, fu disputata il 17 aprile 2006, per un percorso totale di 202,8\u00a0km. Fu vinta dal tedesco Christian Knees, al traguardo con il tempo di 4h52'43\" alla media di 41,565\u00a0km/h.\nPartenza con 174 ciclisti di cui 25 portarono a termine il percorso."}
{"id": "3783551", "revid": "34392", "url": "https://it.wikipedia.org/wiki?curid=3783551", "title": "Neurodermite", "text": ""}
{"id": "3783555", "revid": "123400652", "url": "https://it.wikipedia.org/wiki?curid=3783555", "title": "Istruzione nei Paesi Bassi", "text": "L'istruzione elementare (fra i 6 ed i 12 anni) \u00e8 stata resa obbligatoria nel 1900 (l'obbligo fu poi esteso fino ai 15 anni nel 1969 e fino a 16 anni nel 1975) e l'analfabetismo \u00e8 praticamente scomparso.\nNei Paesi Bassi l'istruzione \u00e8 obbligatoria fra i 5 ed i 16 anni. Esistono scuole pubbliche, scuole speciali e scuole private. Le scuole pubbliche sono finanziate dal governo e controllate dalle amministrazioni locali. Le scuole speciali ricevono dal governo il medesimo trattamento finanziario delle scuole pubbliche, ma rispondono ad una particolare commissione: queste scuole sono generalmente basate su qualche genere di religione, ideologia o filosofia educativa, per cui esistono ad esempio scuole speciali cattoliche, o scuole speciali basate sul metodo Montessori. Le scuole speciali possono rifiutarsi di ammettere uno studente nel caso i suoi genitori (o lui stesso, se maggiorenne) indichino di non rispettare i valori morali propugnati dalla scuola stessa. Le scuole private non ricevono fondi governativi e godono di maggiori libert\u00e0 (riguardo ad es. alle ammissioni). Tuttavia, come tutte le altre scuole, anche le scuole private sono soggette al controllo di un'agenzia governativa chiamata \"Onderwijsinspectie\" (ispettorato dell'educazione), che ha il potere di chiuderle nel caso di gravi violazioni.\nLe scuole si dividono in primarie (\"Basisonderwijs\", di 8 anni; le prime due classi comprendono bambini di 4 e 5 anni), secondarie (\"Voortgezet Onderwijs\", da 4 a 6 anni, secondo il tipo di scuola; coloro che seguono un corso di 6 anni possono accedere direttamente all'universit\u00e0) e terziarie o professionali (di diversi tipi e che forniscono una specializzazione professionale o consentono di intraprendere studi universitari).\nScuola elementare.\nNell'et\u00e0 compresa tra i 4 e i 12 anni, i bambini frequentano la scuola elementare. Questa scuola dura otto anni. \u00c8 obbligatoria a partire dal secondo anno. Dal terzo anno i bambini imparano a leggere, a scrivere e a far di conto. A partire dal settimo anno si inizia a insegnare la lingua inglese.\nScuola superiore.\nNei Paesi Bassi si possono scegliere una serie di tipi di scuole superiori, che differiscono nella maggiore o minore attenzione data alle materie teoriche.\nVMBO/MAVO en LWOO.\n\u00c8 simile alle scuole professionali italiane.\nSi suddivide in:\nHAVO.\nL'HAVO dura dai 12 ai 17 anni d'et\u00e0. L'HAVO \u00e8 paragonato all'istituto tecnico Italiano.\nAl terzo anno di HAVO dovrai scegliere 8 materie che studierai fino al quinto anno e farai l'esame su questi 8.\nProfili.\nCome nel VWO, anche nell'HAVO a partire dalla seconda fase, che va dal quarto al sesto anno, vi sono i profili.\nI profili sono:\nVWO.\nIl VWO \u00e8 diviso in due indirizzi: Athenium e Gymnasium, la differenza sta soltanto nell'aggiunta di latino e greco antico nel Gymnasium.\nProfili.\nA partire dalla seconda fase, che va dal quarto al sesto anno, vi sono i profili.\nI profili sono:\nEducazione sessuale.\nNei Paesi Bassi dalla fine del 1980 il Governo sponsorizza il programma \"Amore per tutta la vita\" (Lang leve de liefde), che ha lo scopo di dare ai giovani le conoscenze sufficienti perch\u00e9 prendano decisioni ragionate in materia di salute e sessualit\u00e0. In quasi tutte le Scuole superiori si trattano argomenti di educazione sessuale nei corsi di biologia e in oltre la met\u00e0 delle scuole elementari si comincia a parlare di sessualit\u00e0 e metodi contraccettivi. Il programma verte tanto sugli aspetti biologici che su quelli morali e psicologici, come ad esempio l'importanza di capacit\u00e0 comunicative e di compromesso all'interno della coppia. I mass media incoraggiano il dialogo aperto sull'argomento e la Sanit\u00e0 Pubblica garantisce ai cittadini riservatezza e atteggiamento neutrale. L'Olanda ha una delle percentuali pi\u00f9 basse di ragazze madri al mondo e il sistema olandese \u00e8 spesso considerato un esempio per gli altri Paesi."}
{"id": "3783556", "revid": "34392", "url": "https://it.wikipedia.org/wiki?curid=3783556", "title": "Epatite virale B", "text": ""}
{"id": "3783558", "revid": "34392", "url": "https://it.wikipedia.org/wiki?curid=3783558", "title": "Epatite virale E", "text": ""}
{"id": "3783561", "revid": "34392", "url": "https://it.wikipedia.org/wiki?curid=3783561", "title": "Recettore di tipo Toll", "text": ""}
{"id": "3783563", "revid": "287204", "url": "https://it.wikipedia.org/wiki?curid=3783563", "title": "Traduttorese", "text": "Il traduttorese (dall'inglese \"translationese\"), a volte anche traduzionese, \u00e8 una variet\u00e0 linguistica immaginaria, risultato di una cattiva traduzione.\nOrigine del termine.\nIl termine in lingua inglese si forma dall'unione di \"translation\" (\u00abtraduzione\u00bb) pi\u00f9 il suffisso \"-ese\", solitamente impiegato in parole riguardanti nazionalit\u00e0 e lingue (es. \"chinese\", cinese, o \"japanese\", giapponese). In italiano si \u00e8 applicato il medesimo meccanismo, unendo il sostantivo \u00abtraduttore\u00bb al suffisso \u00ab-ese\u00bb. Il termine \u00e8 considerato un neologismo.\nCaratteristiche.\nIl traduttorese si viene a creare quando, nel testo tradotto, si possono individuare caratteristiche appartenenti alla lingua di partenza, come per esempio l'uso di vocaboli della lingua originale, di calchi, o l'impiego di una sintassi fortemente simile a quella del testo di partenza, che non tenga conto della struttura della lingua d'arrivo. La lingua risultante \u00e8 una \u00abimitazione della lingua di partenza\u00bb, che ignora la \u00abspecificit\u00e0 di ogni singola lingua\u00bb. Il traduttorese viene paragonato da Edoardo Sanguineti ad altri linguaggi, come il burocratese (linguaggio tipicamente utilizzato dalla burocrazia e dai documenti da essa prodotti) o il \u00abchimichese\u00bb (linguaggio proprio della chimica e difficilmente comprensibile ai non esperti). Alberto Arbasino, nel 1989, vi ravvis\u00f2 una tendenza d'uso da parte dei giovani, che subivano l'influenza della struttura e del vocabolario della lingua inglese.\nA seconda della lingua madre del traduttore, il \"traduttorese\" assumer\u00e0 un aspetto differente, specialmente per quanto riguarda i testi ad alto contenuto tecnico. Un traduttore che come lingua madre ha quella di partenza incapper\u00e0 pi\u00f9 facilmente in errori grammaticali o sintattici, giacch\u00e9 non padroneggia la lingua d'arrivo; un traduttore che invece debba tradurre da una lingua straniera verso la propria sar\u00e0 soggetto all'influenza del testo originale, convinto che sia necessaria la sola resa della terminologia tecnica, generando cos\u00ec una situazione di interferenza linguistica. Un esempio di traduttorese \u00e8 portato da Diana Santos, che evidenzia un errore di traduzione dalla lingua portoghese alla lingua inglese: la frase \u00abMarco Sempr\u00f3nio ficou pensativo, e depois fitou o rosto moreno.\u00bb viene tradotta con \u00abMarcus Sempronius remained pensive, and then his eyes rested on the visitor's dark face.\u00bb L'errore sta nella traduzione del verbo \"ficar\" in portoghese, che normalmente significa restare, rimanere, ma che utilizzato in diverse combinazioni pu\u00f2 modificare il proprio significato: in questo caso, \u00e8 utilizzato con il significato di \u00abdivenire\u00bb; la traduzione corretta \u00e8 pertanto \u00abMarcus Sempronius became thoughtful\u00bb. Questo esempio evidenzia l'influenza della lingua di partenza sulla resa della traduzione."}
{"id": "3783564", "revid": "179980", "url": "https://it.wikipedia.org/wiki?curid=3783564", "title": "Traduzionese", "text": ""}
{"id": "3783565", "revid": "123455679", "url": "https://it.wikipedia.org/wiki?curid=3783565", "title": "Mazda Furai", "text": "La Furai \u00e8 una concept car sviluppata dalla Mazda nel 2007 e presentata ufficialmente al Salone dell'automobile di Detroit nel 2008.\nContesto.\nQuesto prototipo \u00e8 stato realizzato dalla Mazda per mostrare i tratti e linee direttrici del nuovo design della casa automobilistica giapponese \u2013 il cosiddetto \"Nagare\" \u2013, stile poi opportunamente adattato alla produzione di serie negli anni seguenti; nonch\u00e9 per celebrare i quarant'anni di utilizzo del proprio motore rotativo nelle corse automobilistiche, evocando sotto il profilo della meccanica la Mazda 787B dotata del propulsore Wankel e vincitrice della 24 Ore di Le Mans 1991 (il risultato sportivo di maggior prestigio della casa nipponica nell'ambito dell'automobilismo mondiale).\nL'unico esemplare realizzato della Furai \u00e8 andato distrutto il 19 agosto 2008 in un incendio occorso durante un test per la rivista \"Top Gear\"; la notizia della distruzione del prototipo \u00e8 divenuta pubblica nel settembre 2013, oltre cinque anni dopo l'accaduto.\nStile.\nLa Furai, il cui nome significa \u00abil suono del vento\u00bb, \u00e8 basata sul telaio in fibra di carbonio dello Sport Prototipo Courage C65 LMP2, impiegato per i campionati come l'ALMS. L'intero corpo vettura \u00e8 composto da linee rette e acute che sfumano in curve morbide mantenendo un'aerodinamica efficace, mentre il motivo della calandra viene ereditato dalla Mazda 3 del 2009. Oltre al motore rotativo, vi sono altri elementi di richiamo alla Mazda 787B come: il numero \"55\" su cofano anteriore e fiancate, la particolare apertura delle portiere, il colore arancione che compare su fasce laterali, sull'alettone e diffusore posteriore; sono un omaggio al numero di gara e al colore predominante della 787B.\nTecnica.\nOltre a un design particolare, la concept \u00e8 dotata anche di un propulsore trirotore Wankel tipo R20B alimentato con il bioetanolo E100 prodotto dalla British Petroleum. Con questa configurazione, il motore produce 450\u00a0CV."}
{"id": "3783567", "revid": "1543377", "url": "https://it.wikipedia.org/wiki?curid=3783567", "title": "John O'Brien (arbitro di pallacanestro)", "text": "Biografia.\nHa arbitrato a livello di college, high school e professionistico dal 1910 al 1930. Ha diretto in Eastern Intercollegiate Basketball League (1915-1930) e in Senior Intercollegiate Basketball League (1920-1930). In campo cestistico, ha contribuito alla nascita della Inter-State League nel 1914, divenendone presidente dal 1915 al 1917, ma il suo ruolo dirigenziale pi\u00f9 importante fu quello di presidente della American Basketball League dal 1928 al 1931 e dal 1933 al 1953. Fu inoltre vicepresidente, segretario e tesoriere della Pierce Oil Corporation e della Minneapolis and St. Louis Railway Company (1930-1940), mentre dal 1922 al 1940 fu trustee del West Caddo Oil Syndicate."}
{"id": "3783568", "revid": "287204", "url": "https://it.wikipedia.org/wiki?curid=3783568", "title": "John O'Brien", "text": ""}
{"id": "3783578", "revid": "1354930", "url": "https://it.wikipedia.org/wiki?curid=3783578", "title": "Rund um K\u00f6ln 2007", "text": "La Rund um K\u00f6ln 2007, novantaduesima edizione della corsa e valida come evento del circuito UCI Europe Tour 2007 categoria 1.HC, fu disputata il 9 aprile 2007, per un percorso totale di 203,2\u00a0km. Fu vinta dall'argentino Juan Jos\u00e9 Haedo, al traguardo con il tempo di 4h50'09\" alla media di 42,020\u00a0km/h.\nAl traguardo 110 ciclisti portarono a termine il percorso."}
{"id": "3783581", "revid": "599013", "url": "https://it.wikipedia.org/wiki?curid=3783581", "title": "Slav\u010do Georgievski", "text": ""}
{"id": "3783588", "revid": "484362", "url": "https://it.wikipedia.org/wiki?curid=3783588", "title": "Napoli ieri - Napoli oggi", "text": "Napoli ieri - Napoli oggi (1970) \u00e8 l'undicesimo album del cantautore Peppino di Capri.\n\u00c8 il primo album del cantante campano ad essere prodotto in proprio per la sua nuova casa discografica, la Splash.\nIl disco.\nDopo lo \"strappo\" con la sua etichetta discografica Carisch, Di Capri decide di mettersi in proprio e fondare uns sua etichetta privata, con lo scopo non solo di riuscire ad incidere esclusivamente le cose che egli riteneva pi\u00f9 interessanti per la sua carriera musicale (come ribad\u00ec pi\u00f9 spesso in varie interviste), ma anche di poter acquisire una sorta di autonomia produttiva e organizzativa sui dischi da pubblicare. Dopo due singoli di tiepidissimo successo in primavera, in estate il cantante caprese, dopo circa quattro anni di assenza, torna in Hit Parade tra i primi 30 dischi pi\u00f9 venduti con \"Me chiamme ammore\", con il quale aveva vinto il Festival di Napoli, e, ironia della sorte, la vittoria se la aggiudic\u00f2 con la manifestazione canora svoltasi nella piazzetta di Capri. \nIl successo del singolo non ferma quindi il cantante e i suoi musicisti, i \"New Rockers\", che decidono di entrare in sala di incisione per realizzare un progetto che Di Capri aveva in cantiere da un po' di tempo con il suo nuovo, giovanissimo, paroliere e collaboratore artistico, Mimmo Di Francia: creare una sorta di antologia di alcuni famosi classici napoletani dei primi del novecento fino al secondo dopoguerra, con materiale inedito. Quindi da un lato del disco la \"Napoli di ieri\" e dall'altro la \"Napoli di oggi\".\nL'intero disco, registrato nel settembre 1970 agli studi Bideri di Napoli, conferma l'indubbia poliedricit\u00e0 e versatilit\u00e0 del cantante caprese e dei suoi musicisti nel mescolare la vecchia musicalit\u00e0 partenopea con influenze hard rock, british invasion e progressive, grazie soprattutto agli assoli del chitarrista Piero Braggi, e all'evoluzione tecnica del batterista Ettore Falconieri. Tali riuscite combinazioni sonore e artistiche sono abbastanza riconoscibili negli arrangiamenti di \"Na sera e' maggio\", \"Sciummo\", \"Torna\" e \"Canzone appassiunata\". \nI brani inediti del disco sono soltanto due: oltre alla gi\u00e0 citata \"Me chiamme ammore\", vi \u00e8 una composizione intitolata \"Sign\u00f2 dint' a st\u00e0 chiesa\", scritta nel 1963 dai fratelli Enrico e Paolo Moscarelli, altri giovani compositori napoletani, e che non era mai stata precedentemente interpretata.\n\"Suspiranno\" era stata gi\u00e0 incisa alcuni mesi prima dal cantante e dai Rockers e pubblicata su 45 giri. \"Sciummo\" in precedenza veniva cantata in un periodo precedente alla pubblicazione del disco da Di Capri in una versione in inglese dal titolo \"The river\" che la cantante statunitense Helen Merril aveva pubblicato nel 1964. Questa versione fu anche pubblicata su 45 giri, in quello che era d'altronde il primo singolo per la Splash. Successivamente Di Capri non ripropose pi\u00f9 il brano in tale versione.\nLa copertina, rivestita di velluto marrone nella parte esterna sia di fronte che nel retro, presenta con caratteri dorati la sola scritta \"Peppino di Capri\". Nella parte interna vi sono quattro fotografie dei Rockers, ciascuno impegnato a suonare il proprio strumento, e una foto pi\u00f9 grande del cantante al Pianoforte. Sulla parte destra dell'interno vi sono invece interventi di Mimmo Di Francia che racconta la creazione del disco, e un'affettuosa impressione critica scritta da Giuseppe Marotta. \nL'album, distribuito come tutti gli altri dischi successivi del cantante campano dalle Messaggerie Musicali di Milano, ebbe un buon successo di vendite, arrivando a toccare la sedicesima posizione degli LP pi\u00f9 venduti del 1971, tanto da spingere Di Capri a fare un secondo album con le stesse caratteristiche l'anno successivo, con gli stessi schemi sia musicali che di copertina, che sar\u00e0 poi \"Napoli ieri - Napoli oggi - Vol. II\".\nL'album \u00e8 stato ripubblicato in CD nel 2003, con l'aggiunta di quattro brani in coda: \"'mbraccio a mme\" (incisione del 1972), \"O mare\" (brano del 1995), \"Luna Rossa\" (incisione del 1977) e \"Doce doce\" (nuova registrazione del classico di Fred Bongusto)."}
{"id": "3783596", "revid": "729019", "url": "https://it.wikipedia.org/wiki?curid=3783596", "title": "Alto del Arenal (metropolitana di Madrid)", "text": "Alto del Arenal \u00e8 una stazione della linea 1 della metropolitana di Madrid.\nSi trova sotto all'Avenida de la Albufera nell'intersezione con l'Avenida de Pablo Neruda, nel distretto Puente de Vallecas.\nIn questa stazione si trova il centro di controllo dell'intera rete metropolitana.\nStoria.\nLa stazione fu inaugurata nell'aprile del 1994.\nAccessi.\nIngresso Alto Arenal"}
{"id": "3783601", "revid": "486946", "url": "https://it.wikipedia.org/wiki?curid=3783601", "title": "Hokkien taiwanese", "text": ""}
{"id": "3783602", "revid": "106732", "url": "https://it.wikipedia.org/wiki?curid=3783602", "title": "Formazina", "text": "La formazina \u00e8 una sospensione preparata miscelando, in acqua ultrapura, una soluzione 5 g/L di solfato di idrazina ed una soluzione 50 g/L di esametilentetrammina. La soluzione risultante viene lasciata riposare per 24 ore alla temperatura di 25 \u00b0C \u00b13 \u00b0C, per permettere lo sviluppo della sospensione. La sospensione cos\u00ec prodotta d\u00e0 un valore di torbidit\u00e0 di 4000 NTU/FAU/FTU/FNU. Da questa si preparano soluzioni diluite con valori di torbidit\u00e0 compresi nell'intervallo di misura dello strumento. Non esiste alcuna relazione soddisfacente tra le unit\u00e0 FTU/FAU e NTU/FNU poich\u00e9, questa dipende dalle caratteristiche ottiche delle particelle presenti nel campione. \u00c8 ben noto che durante la preparazione degli standard di formazina, occorre prestare la massima cura affinch\u00e9 si possano ottenere risultati accurati e riproducibili. \u00c8 importantissimo osservare la temperatura di preparazione prescritta, poich\u00e9 questa influenza in modo evidente le dimensioni delle particelle di formazina. Gli errori causati da variazioni di temperatura rientrano nell'ordine dell'1...2% per \u00b0C. Un'altra variabile critica \u00e8 la purezza dell'acqua usata. L'esperienza dimostra che un'acqua filtrata in modo opportuno, avr\u00e0 una diffusione residua di circa 0,02 FTU o 20mFTU (effetto intrinseco di schiarimento). Tenere in debita considerazione questo effetto durante la taratura e la misura di valori di torbidit\u00e0 molto bassi."}
{"id": "3783606", "revid": "729019", "url": "https://it.wikipedia.org/wiki?curid=3783606", "title": "Buenos Aires (metropolitana di Madrid)", "text": "Buenos Aires \u00e8 una stazione della linea 1 della metropolitana di Madrid.\nSi trova sotto all'Avenida de la Albufera nell'intersezione con la calle P\u00edo Felipe.\nStoria.\nLa stazione fu inaugurata nell'aprile del 1994.\nAccessi.\nIngresso Buenos Aires"}
{"id": "3783607", "revid": "123591410", "url": "https://it.wikipedia.org/wiki?curid=3783607", "title": "Bill Tapia", "text": "Biografia.\nNato a Honolulu nelle Hawaii nel 1908, conosciuto come \"Uncle Bill\" e \"Tappy\", Bill Tapia era americano di origine portoghese. Tapia era gi\u00e0 attivo professionalmente nel 1918, all'et\u00e0 di 10 anni, quando, ingaggiato dall'esercito degli Stati Uniti, suonava \u201cStars and Stripes Forever\u201d per le truppe di stanza alle Hawaii durante la prima guerra mondiale.\nTapia ha vissuto una lunga carriera professionistica, iniziata nel variet\u00e0 (il \"vaudeville\" degli Stati Uniti) e presto allargatasi alla pratica della chitarra jazz e dell'ukulele.\nHa suonato con nomi storici della musica, del Novecento, come Bing Crosby, Louis Armstrong, Elvis Presley e con musicisti hawaiani come King Bennie Nawahi, Sol Ho\u2018opi\u2019i, e Andy Iona. Impart\u00ec anche lezioni di ukulele ad artisti dello spettacolo come Clark Gable e Shirley Temple\n\u00c8 morto, poco meno di un mese dal compiere 104 anni, il 2 dicembre 2011 a Los Angeles."}
{"id": "3783610", "revid": "1310927", "url": "https://it.wikipedia.org/wiki?curid=3783610", "title": "Dar\u00edo Flores", "text": "Biografia.\nHa un fratello minore, Robert, anche lui calciatore.\nCarriera.\nMuove i primi passi della sua carriera agonistica nei club della sua citt\u00e0, Montevideo. Cresciuto nelle giovanili del con cui debutta da professionista nel 2002, dopo tre anni passa al . Dopo una sola stagione coi gialloneri, nel gennaio 2007 si accasa ai , dove rimane un anno prima di far ritorno al River Plate Mont.\nNel gennaio 2009 varca l'Atlantico e si accorda coi romeni del , dove ha modo di vincere la Coppa di Romania. Nella stagione 2010-2011 ritorna in prestito in Uruguay, militando stavolta nel , mentre l'annata successiva la trascorre in Cile, vestendo la maglia del . Nel 2012 torna ancora in patria, dividendo l'anno tra il e il , giocando poi il torneo seguente coi colori della .\nNell'estate 2014 arriva in Italia, acquistato dal , collezionando con gli umbri qualche scampolo di presenza nel campionato di Serie B prima di venir ceduto, nel gennaio 2015, al militante in Lega Pro."}
{"id": "3783616", "revid": "2117580", "url": "https://it.wikipedia.org/wiki?curid=3783616", "title": "Danno ingiusto", "text": "Un danno ingiusto indica, in diritto, qualunque lesione di interessi tutelati dall'ordinamento giuridico.\nNon tutti gli interessi sono rilevanti giuridicamente, il risarcimento dei danni \u00e8 ammesso soltanto per la lesione di interessi altrui che costituiscono un \"danno ingiusto\".\nIl danno ingiusto \u00e8 il presupposto di un fatto illecito che a sua volta \u00e8 fra i presupposti della responsabilit\u00e0 extracontrattuale.\nOrigine.\nInizialmente era considerato come \"ingiusto\" soltanto la lesione di diritti assoluti e la lesione di diritti collegati allo status della persona. \nSuccessivamente \u00e8 stato ritenuto antigiuridico anche la lesione di diritti di credito (induzione all'inadempimento ad esempio). Adesso si \u00e8 ormai giunti a ritenere \"danno ingiusto\" qualsiasi lesione di un interesse tutelato dall'ordinamento giuridico (quindi, tra gli altri, anche situazioni di fatto come il possesso, turbative precontrattuali, lesione di interesse legittimo).\nCause di giustificazione.\nNon \u00e8 considerato ingiusto il danno che \u00e8:"}
{"id": "3783617", "revid": "3115", "url": "https://it.wikipedia.org/wiki?curid=3783617", "title": "A Visit from St. Nicholas", "text": "A Visit from St. Nicholas (\"Una visita di San Nicola/Babbo Natale\"), comunemente nota - dal suo incipit - anche come Twas the Night Before Christmas (\"Era la notte prima di Natale\") o come The Night Before Christmas (\"La notte prima di Natale\"), \u00e8 una celebre poesia natalizia statunitense, pubblicata per la prima volta nel 1823 in forma anonima, ma ufficialmente attribuita a Clement Clarke Moore (1779-1863). Un'altra corrente di pensiero l'attribuisce invece allo scrittore Henry Livingston Jr. (1748-1828).\nLa poesia, una tra le pi\u00f9 lette al mondo, rappresenta un \"tassello\" fondamentale nello sviluppo della figura del moderno Babbo Natale/Santa Claus: le raffigurazioni successive del personaggio (una sorta di folletto bonario e non pi\u00f9 dal carattere inquisitorio) furono infatti fortemente influenzate da questo testo. Ha inoltre contribuito ad associare indissolubilmente e definitivamente il pi\u00f9 popolare portatore di doni alle date del 24-25 dicembre, anzich\u00e9 al 6 dicembre, giorno dedicato a San Nicola (ma anche - in un certo qual modo - a \"separare\" la figura di San Nicola da quella del suo \"erede\" Santa Claus/Babbo Natale).\nDella poesia furono fatti anche degli adattamenti musicali, che ne hanno fatto diventare anche una canzone natalizia.\nStoria.\nLa poesia apparve per la prima volta in forma anonima con il titolo di \"An Account of a Visit of St. Nicholas\" sul quotidiano di Troy (New York), \"Sentinel Troy\" di marted\u00ec 23 dicembre 1823.\nCome sottolineato dallo stesso direttore del giornale, che introdusse il pezzo con le parole \"Non sappiamo a chi essere debitori per la seguente descrizione di questo... personaggio semplice e delizioso, dalla bont\u00e0 paterna, ovvero Santa Claus\", la poesia apparve in forma anonima.\nNe seguirono altre pubblicazioni, apparse quasi sempre con delle illustrazioni.\nUna delle prime versioni illustrate \u00e8 datata 1830 e conteneva la riproduzione del testo apparsa nel \"Troy Sentinel\", pubblicata con un'illustrazione di Myron B. King, che mostrava Santa Claus in cima ad un tetto con la slitta e le renne.\nNel 1837, la poesia fu pubblicata nel \"New York Book of Poetry\".\nIl giorno di Natale dell'anno seguente, la poesia fu ufficialmente attribuita a Clement Clarke Moore.\nLa poesia ottenne un grande successo sia negli Stati Uniti che in Europa.\nNegli Stati Uniti, il poema contribu\u00ec - oltre a stabilire le fattezze quasi definitive di Santa Claus - a diffondere l'idea di festeggiamenti natalizi meno chiassosi e pi\u00f9 legati alla quiete familiare ed incentrati soprattutto sul 24 dicembre e il 25 dicembre, anzich\u00e9 - com'era tradizione - sul 31 dicembre (vigilia di Capodanno) e sul 6 dicembre (giorno in cui i bambini attendevano l'arrivo di San Nicola).\nTeorie sulla paternit\u00e0 della poesia.\nL'attribuzione a Clement Clarke Moore.\nSecondo l'attribuzione comunemente accettata, Clement Clarke Moore, insegnante di lingue e letterature straniere e studioso di teologia newyorkese, avrebbe scritto il poema nel 1821 o 1822\nL'intento sarebbe stato - cos\u00ec vuole la leggenda - quello di allietare i suoi sei bambini la sera della Vigilia di Natale con un racconto su San Nicola/Santa Claus dopo una gita in slitta.\nPare che la poesia fosse destinata a rimanere - secondo le intenzioni di Moore - in ambito strettamente privato.\nSarebbe stata un'amica di Moore, la Sig.rina Harriet, residente a Troy, nello Stato di New York, a spedire - senza il consenso dell'autore - il pezzo ad Orville L. Holly, editore del quotidiano locale, il Sentinel Troy.\nL'attribuzione a Henry Livingston Jr..\nCome detto, secondo un'altra corrente di pensiero, il vero autore sarebbe Henry Livingston Jr., poeta statunitense di origine olandese, gi\u00e0 morto all'epoca in cui la paternit\u00e0 fu attribuita a Moore.\nLa teoria \u00e8 stata fortemente sostenuta dai discendenti di Livingston, secondo i quali Moore avrebbe commesso un plagio.\nPare che Livingston avesse composto il poema gi\u00e0 tra il 1804 e il 1805.\nLa poesia sarebbe stata poi udita da una donna, diventata in seguito l'istitutrice dei bambini di Clement Clarke Moore: sarebbe stata lei a farla conoscere a quest'ultimo.\nIl manoscritto originale di Livingston sarebbe invece andato perduto in un incendio intorno al 1840.\nTesto.\nIl testo descrive una Vigilia di Natale in una casa degli Stati Uniti, con i bambini a letto che hanno lasciato le calze appese in attesa dei regali da parte di San Nicola/Santa Claus.\nNel testo, San Nicola/Santa Claus viene descritto con una barba bianca, le guance rosse, il naso color ciliegia e vestito con una pelliccia.\nIl \"santo\" (ormai abbondantemente secolarizzato) giunge nella casa a bordo di una slitta e scende dal camino con un grande sacco in spalla.\nNella poesia vengono poi citati anche i nomi delle renne di Babbo Natale (che per la prima volta compaiono nel numero di otto), ovvero: Dasher, Dancer, Prancer, Vixen, Comet, Cupid, Donder e Blitzen.\nIl portatore di doni infine se ne va pronunciando le parole \"Buon Natale a tutti e a tutti buona notte!\".\nTesto originale.\n\"'Twas the night before Christmas, when all thro' the house\"\n\"Not a creature was stirring, not even a mouse;\"\n\"The stockings were hung by the chimney with care,\"\n\"In hopes that St. Nicholas soon would be there;\"\n\"The children were nestled all snug in their beds,\"\n\"While visions of sugar plums danc'd in their heads,\"\n\"And Mama in her \u2018kerchief, and I in my cap,\"\n\"Had just settled our brains for a long winter's nap \u2014\"\n\"When out on the lawn there arose such a clatter,\"\n\"I sprang from the bed to see what was the matter.\"\n\"Away to the window I flew like a flash,\"\n\"Tore open the shutters, and threw up the sash.\"\n\"The moon on the breast of the new fallen snow,\"\n\"Gave the lustre of mid-day to objects below;\"\n\"When, what to my wondering eyes should appear,\"\n\"But a minature sleigh, and eight tiny rein-deer,\"\n\"With a little old driver, so lively and quick,\"\n\"I knew in a moment it must be St. Nick.\"\n\"More rapid than eagles his coursers they came,\"\n\"And he whistled, and shouted, and call'd them by name:\"\n\"Now! Dasher, now! Dancer, now! Prancer and Vixen,\"\n\"On! Comet, on! Cupid, on! Dunder and Blixem;\"\n\"To the top of the porch! To the top of the wall!\"\n\"Now dash away! Dash away! Dash away all!\"\n\"As dry leaves before the wild hurricane fly,\"\n\"When they meet with an obstacle, mount to the sky;\"\n\"So up to the house-top the coursers they flew,\"\n\"With the sleigh full of toys \u2014 and St. Nicholas too:\"\n\"And then in a twinkling, I heard on the roof\"\n\"The prancing and pawing of each little hoof.\"\n\"As I drew in my head, and was turning around,\"\n\"Down the chimney St. Nicholas came with a bound:\"\n\"He was dress'd all in fur, from his head to his foot,\"\n\"And his clothes were all tarnish'd with ashes and soot;\"\n\"A bundle of toys was flung on his back,\"\n\"And he look'd like a peddler just opening his pack:\"\n\"His eyes \u2014 how they twinkled! His dimples: how merry,\"\n\"His cheeks were like roses, his nose like a cherry;\"\n\"His droll little mouth was drawn up like a bow,\"\n\"And the beard of his chin was as white as the snow;\"\n\"The stump of a pipe he held tight in his teeth,\"\n\"And the smoke it encircled his head like a wreath.\"\n\"He had a broad face, and a little round belly\"\n\"That shook when he laugh'd, like a bowl full of jelly:\"\n\"He was chubby and plump, a right jolly old elf,\"\n\"And I laugh'd when I saw him in spite of myself;\"\n\"A wink of his eye and a twist of his head\"\n\"Soon gave me to know I had nothing to dread.\"\n\"He spoke not a word, but went straight to his work,\"\n\"And fill'd all the stockings; then turn'd with a jerk,\"\n\"And laying his finger aside of his nose\"\n\"And giving a nod, up the chimney he rose.\"\n\"He sprung to his sleigh, to his team gave a whistle,\"\n\"And away they all flew, like the down of a thistle:\"\n\"But I heard him exclaim, ere he drove out of sight \u2014\"\n\"\"Happy Christmas to all, and to all a good night\".\"\nInfluenze sul testo.\nIl testo, nella descrizione fatta su Santa Claus, pare essere influenzato sia dalle descrizioni fatte da Washington Irving in \"The History of New York\", sia forse dal poema \"\" (testo peraltro uscito solo pochi anni prima di \"A Visit from St. Nicholas\", ovvero nel 1821). Quest'ultimo testo in particolare, attribuito a James K. Paulding o a J. Stanbury, \u00e8 il primo a legare la renna a Santa Claus.\nAltre descrizioni, cos\u00ec come i nomi delle renne (come, ad esempio, Donner), sono invece forse attinte dal folclore europeo e dalla mitologia.\nIllustratori celebri.\nTra i disegnatori pi\u00f9 celebre che hanno corredato di illustrazioni le varie pubblicazioni di \"A Visit from St. Nicholas\", figurano:\nLa poesia in musica.\nAdattamenti musicali.\nAl testo sono state adattata anche delle melodie, che ne hanno fatto diventare anche un canto natalizio, brano che appare solitamente con i \"'Twas the Night Before Christmas\" o \"The Night Before Christmas\" o anche \"Night Before Christmas Song\" (con quest'ultimo titolo, messa in musica da Johnny Marks).\nTra gli interpreti che hanno inciso una versione del brano, figurano (in ordine alfabetico):"}
{"id": "3783618", "revid": "1793900", "url": "https://it.wikipedia.org/wiki?curid=3783618", "title": "Ralph Morgan (dirigente sportivo)", "text": "Ebbe un ruolo rilevante nello sviluppo delle regole del neonato sport della pallacanestro. Nel 1905 fond\u00f2 il \"College Basketball Rules Committee\", di cui fu segretario e tesoriere fino al 1931. Nel 1910 fu il fondatore della Eastern Intercollegiate Basketball League, poi denominata Ivy League negli anni cinquanta."}
{"id": "3783619", "revid": "729019", "url": "https://it.wikipedia.org/wiki?curid=3783619", "title": "Portazgo (metropolitana di Madrid)", "text": "Portazgo \u00e8 una stazione della linea 1 della metropolitana di Madrid.\nSi trova sotto all'Avenida de la Albufera nell'intersezione tra le vie Sierra del Cad\u00ed e Payaso Fof\u00f3, nel distretto Puente de Vallecas.\nStoria.\nLa stazione fu inaugurata il 2 luglio 1962, rimanendo capolinea della linea 1 fino ad aprile del 1994. \u00c8 una stazione frequentata dai tifosi e soci della squadra di calcio del Rayo Vallecano, poich\u00e9 al lato della stazione si trova l'Estadio Teresa Rivero.\nNel film \"Beltenebros\" di Pilar Mir\u00f3 appare, in diverse occasioni, l'uscita di questa stazione. Tuttavia, si tratta di un anacronismo dato che il film \u00e8 ambientato negli anni quaranta, mentre la stazione fu inaugurata solamente nel 1962.\nAccessi.\nIngresso Albufera\nIngresso Palomeras aperto dalle 6:00 alle 21:40"}
{"id": "3783624", "revid": "2033069", "url": "https://it.wikipedia.org/wiki?curid=3783624", "title": "Whitney (serie televisiva)", "text": "Whitney \u00e8 una sitcom statunitense trasmessa dal 22 settembre 2011 sulla NBC.\nTrama.\nWhitney Cummings \u00e8 una ventinovenne fotografa allergica ad impegni a lungo termine; tuttavia da tre anni porta avanti una relazione con il fidanzato e convivente Alex Miller, un gestore di servizi online, con cui ha difficolt\u00e0 a considerare di sposarsi o avere figli a causa dei divorzi che hanno vissuto la maggior parte dei membri della sua famiglia e dei suoi conoscenti. La serie \u00e8 incentrata sulle loro vicende quotidiane e sulle interazioni con i loro migliori amici: Neal e Lily, una tradizionale coppia di fidanzati prossima al matrimonio; Roxanne, una single divorziata; e Mark, un agente di polizia con un debole per le donne.\nProduzione.\nLa produttrice e attrice comica statunitense Whitney Cummings, ideatrice e interprete della serie, present\u00f2 il progetto ai vertici della NBC nell'ottobre del 2010; tre mesi pi\u00f9 tardi l'emittente diede il via libera alla produzione di un episodio pilota. Nel frattempo la Cummings aveva ottenuto semaforo verde anche per la produzione di un'altra sitcom per la CBS, \"2 Broke Girls\", co-ideata con Michael Patrick King. Entrambe le serie furono poi approvate nel mese di maggio per i palinsesti della stagione 2011-2012.\nIl casting si svolse tra i mesi di febbraio e marzo 2011; i primi attori ad unirsi a Whitney Cummings, interprete di una versione finzionale di s\u00e9 stessa, furono Chris D'Elia e Beverly D'Angelo, rispettivamente per i ruoli del fidanzato Alex e della madre Patti. Successivamente furono ingaggiati anche Zoe Lister, Maulik Pancholy e Rhea Seehorn, rispettivamente per i ruoli di Lily, Neal e Roxanne, amici di Whitney e Alex. Dopo la produzione dell'episodio pilota, l'11 maggio 2011 la NBC approv\u00f2 la produzione di una prima stagione per la stagione 2011-2012. Durante l'estate parte del pilot venne ri-filmato per sostituire le scene con Beverly D'Angelo, che abbandon\u00f2 il cast; per il suo personaggio venne quindi ingaggiata Jane Kaczmarek.\nNell'estate precedente la seconda stagione, mentre Wil Calhoun diventava il nuovo show runner della serie, venne annunciato che Maulik Pancholy avrebbe lasciato il cast principale, al quale si un\u00ec Tone Bell, per il ruolo del barista del nuovo locale frequentato dai protagonisti.\n\"Whitney\" debutt\u00f2 nei palinsesti statunitensi il 22 settembre 2011. Il successivo 4 ottobre la rete estese l'ordine iniziale di produzione a 22 episodi. L'11 maggio 2012 venne annunciato il rinnovo per una seconda stagione; trasmessa dal successivo 14 novembre. Il 9 maggio 2013 la NBC decise di non rinnovare la serie per una terza stagione."}
{"id": "3783625", "revid": "45382833", "url": "https://it.wikipedia.org/wiki?curid=3783625", "title": "A Visit from Saint Nicholas", "text": ""}
{"id": "3783626", "revid": "45382835", "url": "https://it.wikipedia.org/wiki?curid=3783626", "title": "Ars Nova", "text": ""}
{"id": "3783629", "revid": "729019", "url": "https://it.wikipedia.org/wiki?curid=3783629", "title": "Nueva Numancia (metropolitana di Madrid)", "text": "Nueva Numancia \u00e8 una stazione della linea 1 della metropolitana di Madrid.\nSi trova sotto all'Avenida de la Albufera nell'intersezione con la Calle del Puerto de Pajares, nel distretto Puente de Vallecas.\nStoria.\nLa stazione fu inaugurata il 2 luglio 1962.\nAccessi.\nIngresso Norte\nIngresso Sur aperto dalle 6:00 alle 21:40, momentaneamente chiuso"}
{"id": "3783630", "revid": "585241", "url": "https://it.wikipedia.org/wiki?curid=3783630", "title": "'Twas the Night Before Christmas", "text": ""}
{"id": "3783632", "revid": "1442080", "url": "https://it.wikipedia.org/wiki?curid=3783632", "title": "LEN Euroleague 2004-2005", "text": "La LEN Euroleague 2004-2005 \u00e8 stata la quarantaduesima edizione del massimo trofeo continentale di pallanuoto per squadre europee di club.\nHanno preso parte alla rassegna 35 team in rappresentanza di 16 federazioni LEN. Si sono disputate tre fasi a gironi seguite dai quarti a eliminazione diretta e dalla \"Final Four\", svoltasi per la terza volta nella piscina Felice Scandone di Napoli. I club vincitori degli otto campionati maggiori sono entrati in gara a partire dal \"Turno preliminare\".\nIl Circolo Nautico Posillipo ha conquistato la coppa per la terza volta battendo la Pro Recco in semifinale e gli ungheresi dell'Honv\u00e9d Budapest, arrivati in finale per la quarta stagione consecutiva.\nPrimo turno di qualificazione.\nL'ultima classificata di ciascun girone passa a disputare la Coppa LEN, tutte le altre avanzano alla fase successiva.\nSecondo turno di qualificazione.\nLe prime due classificate di ciascun girone avanzano alla fase successiva, le terze e le quarte disputano la Coppa LEN.\nTurno preliminare.\nLe gare si sono svolte complessivamente tra il 27 novembre 2004 e il 6 marzo 2005."}
{"id": "3783634", "revid": "767487", "url": "https://it.wikipedia.org/wiki?curid=3783634", "title": "Rund um K\u00f6ln 2009", "text": "La Rund um K\u00f6ln 2009, novantatreesima edizione della corsa e valida come evento del circuito UCI Europe Tour 2009 categoria 1.HC, fu disputata il 13 aprile 2009, per un percorso totale di 205,5 \u00a0km. Fu vinta dal danese Martin Pedersen, al traguardo con il tempo di 5h00'40\" alla media di 40,929 \u00a0km/h.\nPartenza con 89 ciclisti di cui 63 portarono a termine il percorso."}
{"id": "3783635", "revid": "767487", "url": "https://it.wikipedia.org/wiki?curid=3783635", "title": "Sorin Str\u0103til\u0103", "text": ""}
{"id": "3783636", "revid": "124123", "url": "https://it.wikipedia.org/wiki?curid=3783636", "title": "Oswald Tower", "text": "Membro del \"National Basketball Rules Committee\" dal 1910 al 1960, succedette a George Hepbron nella redazione della annuale \"Basketball Guide\" (1915-1959). Fu inoltre arbitro di football americano e di pallacanestro a livello di high school"}
{"id": "3783637", "revid": "543975", "url": "https://it.wikipedia.org/wiki?curid=3783637", "title": "Episodi di Whitney (prima stagione)", "text": "La prima stagione della serie televisiva Whitney \u00e8 stata trasmessa dal canale statunitense NBC dal 22 settembre 2011 al 28 marzo 2012.\nIn Italia \u00e8 ancora inedita. "}
{"id": "3783638", "revid": "324090", "url": "https://it.wikipedia.org/wiki?curid=3783638", "title": "Ary Scheffer", "text": "Biografia.\nSheffer era figlio di Johan Bernhard Scheffer, pittore di buon nome che, forse, lavor\u00f2 per un anno alla corte del re d'Olanda Luigi Bonaparte. Due anni dopo la morte prematura di suo padre, avvenuta nel 1811, Ary si trasfer\u00ec a Parigi con sua madre, donna di grande carattere, che lo fece accogliere nello studio di Pierre-Narcisse Gu\u00e9rin.\nSheffer lasci\u00f2 l'atelier di Gu\u00e9rin proprio quando iniziava a diffondersi il movimento romantico. Inizi\u00f2 la carriera nel 1819 con una mostra al \"Salon\". Dopo questa prima uscita egli dovette tentare esperienze diverse per trovare la propria strada, anche perch\u00e9 gli insegnamenti ricevuti ed i suoi maestri di riferimento (Delacroix, G\u00e9ricault, etc.) non lo aiutavano ad identificarsi con lo spirito romantico che iniziava a dominare la scena artistica francese. Il suo stile, infatti, era stato definito come \"classicismo freddo\". Prese allora a studiare Byron e Goethe, il cui \"Faust\" lo ispir\u00f2 moltissimo.\nScheffer fu un eccellente ritrattista, come testimoniano tanti ritratti, fra cui quelli di Fryderyk Chopin e di Franz Liszt. Di fede protestante, egli si applic\u00f2 comunque anche a soggetti religiosi di ispirazione cattolica. Poi, dopo il 1846, smise di esporre. Era stato legato strettamente alla famiglia reale (fu infatti professore di disegno di Maria d'Orl\u00e9ans) e ci\u00f2 spiega la caduta della sua fama e il suo ritiro a vita privata nel 1848, con l'avvento della Seconda Repubblica.\nSempre nel 1848 fu promosso Commendatore della Legion d'Onore e nel 1850 assunse la cittadinanza francese. Lo stesso anno, il 6 dicembre, spos\u00f2 Sophie Marin, vedova di un suo amico. Rinchiuso nel suo studio, Scheffer continu\u00f2 sempre a dipingere, finch\u00e9 la morte lo colse all'et\u00e0 di 63 anni mentre si trovava ad Argenteuil in Val d'Oise, di ritorno da un viaggio in Inghilterra durante il quale era stato colpito da un attacco cardiaco. Parigi gli ha dedicato una strada e la sua citt\u00e0 natale una piazza con una statua commemorativa al centro.\nAry Scheffer, pur straniero e romantico della prima ora, riusc\u00ec ad imporsi spesso fra i maestri della pittura romantica francese, per la forte ispirazione mistica e sognante delle sue composizioni."}
{"id": "3783640", "revid": "484362", "url": "https://it.wikipedia.org/wiki?curid=3783640", "title": "Universit\u00e0 cattolica di Lovanio", "text": ""}
{"id": "3783641", "revid": "45383041", "url": "https://it.wikipedia.org/wiki?curid=3783641", "title": "Universit\u00e9 Catholique de Louvain", "text": ""}
{"id": "3783643", "revid": "45383051", "url": "https://it.wikipedia.org/wiki?curid=3783643", "title": "Twas the Night Before Christmas", "text": ""}
{"id": "3783649", "revid": "1494169", "url": "https://it.wikipedia.org/wiki?curid=3783649", "title": "Ecumenico", "text": "L'attributo \u00abecumenico\u00bb pu\u00f2 riferirsi a:"}
{"id": "3783650", "revid": "2194866", "url": "https://it.wikipedia.org/wiki?curid=3783650", "title": "Sali Nivica", "text": "Per la sua attivit\u00e0 patriottica ha ricevuto l'onorificenza pi\u00f9 alta albanese di \"Onore della Nazione\" e quella di \"Insegnante del Popolo\". Fu ucciso a Scutari da Kol\u00eb Ashiku . Sali Nivica a luglio del 1912 fu docente nel liceo di Durazzo dove fu arrestato per le sue attivit\u00e0 anti-ottomane e imprigionato a Istanbul, dopo il personale intervento di Ismail Qemali all'epoca ancora alto funzionario della \"Sublime Porta\" egli fu liberato dalla prigionia. Subito dopo cominci\u00f2 a lavorare come docente di lingua albanese nella prestigiosa Universit\u00e0 di \"Robert College\" di Istanbul.\nEgli fu membro della organizzazione \"Letteratura nazionale\" e della \"Commissione di difesa nazionale del Kosovo\" fino alla sua scomparsa. Sali Nivica fu direttore del giornale patriottico albanese \"Il Popolo\". Durante la sua direzione il giornale propagandava l'unita dell'Albania etnica, e la liberazione del Kosovo dai serbi."}
{"id": "3783651", "revid": "34862", "url": "https://it.wikipedia.org/wiki?curid=3783651", "title": "Nazionale di Fed Cup della Gran Bretagna", "text": ""}
{"id": "3783652", "revid": "729019", "url": "https://it.wikipedia.org/wiki?curid=3783652", "title": "Puente de Vallecas (metropolitana di Madrid)", "text": "Puente de Vallecas \u00e8 una stazione della linea 1 della metropolitana di Madrid.\nSi trova sotto al ponte omonimo, nella confluenza di Avenida de la Ciudad de Barcelona con Avenida de la Albufera, tra i distretti Retiro e Puente de Vallecas.\nStoria.\nLa stazione fu inaugurata l'8 maggio 1923, rimanendo capolinea della linea 1 fino al 2 luglio 1962. Negli anni sessanta venne ristrutturata per ampliare le pensiline. Recentemente sono state cambiate le volte e le pareti, migliorate le installazioni elettriche e impermeabilizzati i tetti.\nAccessi.\nIngresso Albufera\nIngresso Pe\u00f1a Prieta aperto dalle 6:00 alle 21:40"}
{"id": "3783654", "revid": "125309982", "url": "https://it.wikipedia.org/wiki?curid=3783654", "title": "Norton Atlas", "text": "La Atlas \u00e8 una motocicletta costruita dalla Norton dal 1962 al 1968.\nIl contesto.\nL'idea della Atlas venne dall'importatore statunitense Norton, Joe Berliner, che richiese alla Casa britannica un modello pi\u00f9 potente e veloce della \"Dominator 650 SS\". Il progetto fu affidato a Bert Hopwood, che part\u00ec dal bicilindrico della Dominator, nato nel 1948, maggiorandolo a 750\u00a0cm\u00b3 grazie all'aumento dell'alesaggio da 68 a 73\u00a0mm (la corsa restava invece invariata ad 89\u00a0mm). Per il resto la nuova moto, battezzata con il nome di un missile impiegato anche dalla NASA in quell'epoca, differiva poco dalla Dominator: uniche variazioni rispetto alla sorella pi\u00f9 piccola erano la cartella colori pi\u00f9 ampia e lo sfiatatoio presente alla base del cilindro sinistro (assente sulla 650). Restavano invariati il telaio (il celebre \"Featherbed\" derivato da quello della \"Manx\" da GP) e le sospensioni (forcella teleidraulica Norton \"Roadholder\" e ammortizzatori posteriori Girling).\nLa moto.\nBattezzata inizialmente \"750 SS\", la moto fu disponibile inizialmente sul solo mercato americano, dover era proposta con un serbatoio da 9 litri e un manubrio \"a corna di bue\". La potenza dichiarata era di 52\u00a0CV a 6.500 giri/min, solo tre in pi\u00f9 della Dominator 650 SS, ma essa arrivava in maniera pi\u00f9 corposa, spingendo la Norton a oltre 190\u00a0km/h. Unico problema della moto erano le vibrazioni e il prezzo (sul mercato italiano costava circa 800.000 lire).\nIn Europa l'Atlas arriv\u00f2 solo nel 1964: due le versioni disponibili, una \"americana\" con un carburatore e ruota posteriore 4.00-18 e una \"europea\" con due carburatori e ruota posteriore 3.50-19. Nello stesso anno la moto ricevette alcuni aggiornamenti: impianto elettrico a 12 volt, filtro dell'aria ai carburatori e contagiri di serie. L'Atlas fu costruita sino al 1968, anno in cui fu sostituita dall'innovativa \"Commando\"."}
{"id": "3783659", "revid": "45383184", "url": "https://it.wikipedia.org/wiki?curid=3783659", "title": "The Night Before Christmas Song", "text": ""}
{"id": "3783663", "revid": "767487", "url": "https://it.wikipedia.org/wiki?curid=3783663", "title": "Ducato di Slesia", "text": "Il Ducato di Slesia (in polacco: \"Ksi\u0119stwo \u015bl\u0105skie\", in tedesco: \"Herzogtum Schlesien\") fu un ducato medievale con capitale a Breslavia, situato nella regione storica della Slesia, facente parte inizialmente del Regno di Polonia, poi del Regno di Boemia. \nFu costituito sotto la dinastia dei Piast nel 1138, e fu poi frammentato in diversi minori Ducati della Slesia. Nel 1327, la parte restante del Ducato di Breslavia, insieme ad altri ducati governati dai Piast slesiani, passarono al Regno di Boemia. L'acquisizione fu completata quando il re Casimiro III il Grande rinunci\u00f2 ai suoi diritti sulla Slesia con il Trattato di Tren\u010d\u00edn, nel 1335.\nGeografia.\nNel corso della sua esistenza, le terre della Slesia coprivano il bacino dell'alto e del medio fiume Oder. Nella parte meridionale, la catena montuosa dei Sudeti, fino alla Porta Morava, costituiva il confine con le terre della Boemia, inclusa la Terra di K\u0142odzko e la Moravia. Dopo un conflitto lungo pi\u00f9 di un secolo, il confine fu determinato con un accordo del 1137 con il duca boemo Sobeslao I. Ad ovest, la Bassa Slesia confinava con la Marca della Lusazia (Bassa Lusazia), terra tedesca, e con le terre di Milceni intorno a Bautzen (Alta Lusazia), con il confine che correva lunga i fiumi B\u00f3br e Kwisa. La Slesia era limitata dalle province polacche della Grande Polonia a nord, e dalla provincia della Piccola Polonia ad est, separata dai fiumi Przemsza e Bia\u0142a.\nI confini variarono leggermente nei decenni successivi: quando il ducato fu ri-istituito per i figli di Ladislao II l'Esiliato nel 1163 (vedi sotto), comprendeva anche la Terra di Lebus a nord-ovest di Krosno Odrza\u0144skie, che in precedenza era stato l'avamposto occidentale della Grande Polonia ed era passata alla Marca di Brandeburgo nel 1248. Nel 1177 il duca polacco Casimiro II il Giusto un\u00ec le castellan\u00ece della Piccola Polonia di Bytom, O\u015bwi\u0119cim, Zator, Siewierz e Pszczyna all'Alta Slesia, in favore del duca Mieszko IV. Dopo che la Slesia fu divenuta feudo boemo secondo il Trattato di Tren\u010d\u00edn del 1335, queste signorie \u2014 ad eccezione di Bytom e Pszczyna \u2014 tornarono alla Corona del Regno di Polonia.\nStoria.\nCome \"Provincia della Slesia\" (in polacco: \"dzielnica \u015bl\u0105ska\"), il ducato era una delle cinque principali province istituite nella Polonia medievale, secondo il testamento di Boleslao III di Polonia. Secondo i termini del testamento, dal 1138 al 1146 fu controllato dal Duca o dall'Alto Duca di Polonia, il primogenito di Boleslao Ladislao II l'Esiliato, che detenne anche il ducato di Cracovia.\nIl testamento non riusc\u00ec tuttavia ad impedire un violento conflitto sull'eredit\u00e0 tra Ladislao e il fratellastro pi\u00f9 giovane, che gli si mise contro. Dopo che quest'ultimo non riusc\u00ec a prendere il controllo dell'intero regno nel 1146, perse il suo status di duca senior, fu scomunicato dall'Arcivescovo Jakub ze \u017bnina di Gniezno e scapp\u00f2 verso il Sacro Romano Impero. Il ducato rimase quindi sotto il controllo del fratellastro, l'Alto Duca Boleslao IV.\nCon il sostegno dell'imperatore Federico I Barbarossa, che aveva condotto una battaglia nella Grande Polonia nel 1157 ed aveva costretto Boleslao IV a cedere la Slesia, i figli di Ladislao riuscirono a tornare nel ducato nel 1163. Finch\u00e9 rimasero sotto l'influenza dell'Alto Duca Boleslao IV, essi governarono insieme a Breslavia, finch\u00e9 le tensioni tra di loro scoppiarono in un conflitto aperto nel 1172. Di conseguenza, i fratelli si divisero il ducato tra di loro; la prima spartizione port\u00f2 alla nascita di diversi ducati della Slesia nei secoli seguenti:\nDopo una rivolta orchestrata dal figlio maggiore di Boleslao, Iaroslao, che temeva per la sua eredit\u00e0, il padre gli cedette una striscia di terra intorno ad Opole, creando per la prima volta il Ducato di Opole. A sua volta, Iaroslao dovette prepararsi per la carriera ecclesiastica e rimanere celibe. Similmente, il fratello minore di Boleslao e Mieszko, Corrado Laskonogi, accamp\u00f2 i propri diritti e nel 1177 ricevette le terre della Bassa Slesia vicino a G\u0142og\u00f3w, portando alla prima creazione del Ducato di G\u0142og\u00f3w. Tuttavia Boleslao I sopravvisse sia al fratello minore che al figlio, e i territori tornarono a lui rispettivamente nel 1190 e nel 1201.\nBoleslao I mor\u00ec nel medesimo anno e gli successe l'unico figlio sopravvissutogli, Enrico I il Barbuto, che entr\u00f2 subito in conflitto con i suoi parenti della dinastia dei Piasti e con i vicini tedeschi.\nNel 1202 egli dovette affrontare l'irruzione dello zio Mieszko I, che, ancora insoddisfatto della spartizione del 1172 annett\u00e9 il territorio di Opole dell'ultimo Iaroslao. il ducato di Opole rimase nei patrimoni dei discendenti di Mieszko, per cui la secessione dell'Alta Slesia fu conclusiva. \nNel 1206 Enrico I raggiunse un accordo con l'Alto Duca polacco Ladislao III Laskonogi, per scambiare il territorio di Lubusz con la grande regione polacca di Kalisz. Il piano tuttavia venne frustrato allorch\u00e9 Ladislao III perse la signoria ed inoltre Lubusz venne occupata dalle truppe del margravio Corrado II di Lusazia, della casata di Wettin. \nIL duca Enrico dovette combattere per difendere il suo avamposto nordoccidentale, che egli recuper\u00f2 con la morte del margravio nel 1210. Egli dovette difendere ancora una volta Lubusz contro la campagna militare del langravio di Turingia Ludovico IV dal 1221. A seguito del decesso del cugino duca Casimiro I di Opole, figlio di Mieszko I di Opole, avvenuta nel 1230, egli ag\u00ec come tutore del suo nipote minorenne, dominando cos\u00ec nuovamente sull'intera Slesia.\nNel 1232 egli divenne Alto Duca di Polonia e, siccome fu in grado di garantire la successione al figlio Enrico II il Pio dopo la propria morte, avvenuta nel 1238, parve che la frammentazione della Polonia potesse essere superata e la volont\u00e0 di Boleslao III Krzywousty finalmente realizzata.\nNel 1239 Enrico II dovette rinunciare alla reggenza dell'Alta Slesia in favore del cugino Mieszko II il Grasso.\nEgli dovette nuovamente difendere, questa volta contro le forze dei margravi ascanidi di Brandeburgo e nel 1241 l'assicur\u00f2 al suo secondo figlio Mieszko. Le speranze di una riunificazione delle terre polacche sotto i Piasti della Slesia terminarono con la prima invasione mongola della Polonia e con la morte di Enrico nel 1241 alla battaglia di Legnica. Il suo figlio minore Boleslao II non riusc\u00ec a prevalere, come Alto Duca, contro Boleslao V di Polonia e, dopo essersi ripreso Lubusz a seguito della morte del fratello Mieszko nel 1242, finalmente dovette dividere la sua eredit\u00e0 in Slesia con i fratelli pi\u00f9 giovani nel 1248:\nLe suddivisioni della Slesia aumentarono con le generazioni successive, favorendo cos\u00ec l'ulteriore frammentazione della Polonia. Il figlio di Enrico III, Enrico IV il Probo, alla morte dello zio Ladislao, nel 1270, govern\u00f2 a Wroc\u0142aw e nel 1288 divenne anche Alto Duca di Polonia, fino a che la linea maschile si estinse con la sua morte, avvenuta nel 1290. Gli successe il cugino duca Enrico V il Grasso, figlio del fratello di Enrico III, Boleslao II, che riun\u00ec nuovamente i ducati di Wroc\u0142aw e Legnica sotto il proprio governo. Ci\u00f2 non di meno alla sua morte, nel 1296, la sua eredit\u00e0 venne nuovamente suddivisa fra i suoi figli. \nIL secondo, duca Enrico VI il Buono, per evitare le pretese da parte del freatello minore, duca di Legnica Boleslao III il Prodigo, nel 1327 firm\u00f2 un trattato successorio con il re di Boemia Giovanni I, divenendo cos\u00ec vassallo del regno di Boemia, come successe a numerosi duchi della Slesia all'inizio del XIV secolo. Quando il re polacco Casimiro III, con il Trattato di Trentschin del 1335, aveva rinunciato alla Slesia, il ducato di Enrico IV pass\u00f2 senza opposizioni al regno boemo, quando egli mor\u00ec senza eredi tre mesi dopo. \nLa Slesia venne incorporata nelle terre della Corona Boema, dopo che il re Casimiro III ebbe riconosciuto l'acquisizione nel 1348 con il trattato di Namslau, stipulato con l'imperatore Carlo IV, ad eccezione dei ducati dell'Alta Slesia di O\u015bwi\u0119cim e Zator, che nel XVI secolo furono integrati nel voivodato di Cracovia, cos\u00ec come il ducato di Siewierz, che venne acquistato dall'arcivescovo di Cracovia Zbigniew Ole\u015bnicki nel 1443.\nI duchi.\nDato che Enrico VI non lasci\u00f2 eredi maschi, le sue terre furono ereditate dal re Giovanni I di Boemia.\nFine.\nDopo essere stato ereditati dalla Boemia tramite gli Asburgo nel 1526, i ducati slesiali passarono gradualmente sotto il controllo della Monarchia asburgica austriaca finch\u00e9 il re Federico II di Prussia invase la Slesia nel 1740 e si annesse gran parte di quest'ultima durante la prima guerra di Slesia. La radice del ducato, allargata alla Contea di Kladsko e ai territori dell'Alta Lusazia annessi dalla Sassonia, fu poi riorganizzata come parte della Provincia della Slesia, all'interno della Prussia, mentre i ducati rimasti sottoposti al controllo austriaco furono ricostituiti come Ducato dell'Alta e Bassa Slesia nel 1742. I ducati che erano rimasti con la Polonia furono annessi dal Regno di Prussia (Nuova Slesia) e dalla Monarchia asburgica (Regno di Galizia e Lodomiria) durante le spartizioni della Polonia del XVIII secolo. Il Ducato dell'Alta e Bassa Slesia rimase fino al 1918 come terra della Corona dell'Austria cisleitana, e fu poi divisa tra la Seconda Repubblica di Polonia (Voivodato della Slesia) e la Cecoslovacchia (Slesia ceca) dopo la guerra polacco-cecoslovacca del 1919."}
{"id": "3783670", "revid": "599013", "url": "https://it.wikipedia.org/wiki?curid=3783670", "title": "Ion Adrian Zare", "text": ""}
{"id": "3783673", "revid": "621682", "url": "https://it.wikipedia.org/wiki?curid=3783673", "title": "Ion Zare", "text": ""}
{"id": "3783674", "revid": "621682", "url": "https://it.wikipedia.org/wiki?curid=3783674", "title": "Ioan Zare", "text": ""}
{"id": "3783676", "revid": "1566286", "url": "https://it.wikipedia.org/wiki?curid=3783676", "title": "Ralph Morgan", "text": "Era il fratello di Frank Morgan.\nLaureatosi in giurisprudenza alla Columbia University, debutt\u00f2 da attore nel cinema muto nel corso degli anni dieci. Alla Columbia, prese parte al Varsity Show nel 1904.\nUno dei suoi primi ruoli fu Raymond Floriot nel film \"Madame X\" (1916). Nel 1932 interpret\u00f2 ruoli di rilievo in \"Rasputin e l'imperatrice\" e in \"Strano interludio\".\nFu fondatore, membro e presidente del sindacato Screen Actors Guild. Il suo nome figura nella Hollywood Walk of Fame."}
{"id": "3783684", "revid": "599013", "url": "https://it.wikipedia.org/wiki?curid=3783684", "title": "Bo\u017ein Laskov", "text": ""}
{"id": "3783685", "revid": "767487", "url": "https://it.wikipedia.org/wiki?curid=3783685", "title": "Aurel \u021aicleanu", "text": ""}
{"id": "3783686", "revid": "461603", "url": "https://it.wikipedia.org/wiki?curid=3783686", "title": "Bozhin Laskov", "text": ""}
{"id": "3783687", "revid": "287204", "url": "https://it.wikipedia.org/wiki?curid=3783687", "title": "Aurel Ticleanu", "text": ""}
{"id": "3783690", "revid": "661526", "url": "https://it.wikipedia.org/wiki?curid=3783690", "title": "Il Duchino", "text": ""}
{"id": "3783691", "revid": "1784492", "url": "https://it.wikipedia.org/wiki?curid=3783691", "title": "Ton\u0107i Kuko\u010d", "text": "Biografia.\nNato a Spalato, suo zio Toni Kuko\u010d \u00e8 stato un cestista.\nCaratteristiche tecniche.\nCentrocampista sinistro di spinta, gioca soprattutto per la squadra inviando cross al reparto offensivo, data la sua duttibilit\u00e0 nella parte sinistra del terreno di gioco pu\u00f2 essere impiegato anche come ala o terzino.\nCarriera.\nClub.\nInizia a giocare nel 2007 militando nelle giovanili dell'. All'et\u00e0 di diciotto anni supera il provino con la squadra russa di Ramenskoe, il , ma la societ\u00e0 croata rifiuta il suo trasferimento. All'inizio della stagione calcistica 2009-2010 viene mandato in prestito all' per poi concludere la stagione al , sempre con la formula del prestito. Nel 2010 ritorna nella squadra di Spalato e debutta con i nuovi compagni il 7 novembre nella vittoria in casa per 4-1 contro il dove subentra ad Ante Vuku\u0161i\u0107 all'89 minuto. Dopo una sola partita giocata viene mandato di nuovo in prestito, stavolta all', dove concluder\u00e0 la stagione con cinque presenze all'attivo e una sola rete segnata. Nel 2011 ritorna all' per prendere parte alla stagione 2011-2012.\nA gennaio del 2013 rescinde con il club croato, aggregandosi a quello italiano del . La societ\u00e0 lombarda lo tessera solo l'8 luglio, in modo da poterlo registrare come giocatore comunitario, visto l'ingresso della Croazia nell'Unione europea.\nDopo una buona esperienza bulgara nelle file del , torna in Italia nel , dove scende in campo in cinque occasioni. A gennaio 2016 viene ceduto al in cambio di Martino Borghese, anche lui difensore. Dopo aver totalizzato solo due presenze con la squadra lombarda, nel maggio 2016, dopo la matematica retrocessione del Como in Lega Pro, rescinde il contratto che lo legava ai lariani.\nL'8 gennaio 2017, dopo aver passato diversi mesi da svincolato, viene tesserato dallo campione in carica della Bosnia, con cui si lega per due anni e mezzo. Esordisce con il club bosniaco l'8 marzo nei quarti di andata della coppa nazionale contro il , mentre alla prima partita di campionato riesce a segnare al debutto firmando il momentaneo 1-0 nella partita che finir\u00e0 poi 1-1 contro il Krupa, a fine stagione si laurea campione della Bosnia vincendo di una sola lunghezza sullo . Nella stagione successiva trova pochissimo spazio e dopo un totale di cinque partite e un gol, il 27 gennaio 2018 dopo un breve periodo di prova si accasa all' club campione in carica d'Ungheria firmando un contratto biennale. Fa il suo esordio il 21 febbraio nell'andata degli ottavi di finale di Coppa d'Ungheria contro il , esordendo in campionato tre giorni dopo nel derby cittadino contro il . Nel corso della stagione per il suo carattere e la grinta che mette in ogni partita viene apprezzato notevolmente dai tifosi che ne fanno uno degli uomini simboli della squadra, divenendo un importante assist man, segna la sua prima rete il 21 settembre 2019 nella vittoria esterna per 7-1 avvenuta ai danni del Dunaharaszti in Coppa d'Ungheria. Ripetendosi nella medesima competizione contro l' nell'andata degli ottavi di finale vinta proprio grazie al suo gol.\nIl 24 giugno in occasione della sua cinquantesima presenza dove come da consuetudine nel club viene premiato con una maglia celebrativa da parte del presidente, segna la sua prima rete in campionato segnando il definitivo gol del 4-2 a favore della sua squadra ai danni del .\nNazionale.\nDebutta nel 2011 con la Croazia Under-21, dal primo minuto, nella partita persa per 4-0 in trasferta contro la Svizzera Under-21. Giocando successivamente altre due partite sempre nella stessa stagione.\nStatistiche.\nPresenze e reti nei club.\n\"Statistiche aggiornate al 25 giugno 2020.\""}
{"id": "3783692", "revid": "767487", "url": "https://it.wikipedia.org/wiki?curid=3783692", "title": "Alberico di Pisan\u00e7on", "text": " Di lui ci \u00e8 pervenuto un frammento (le prime 15 strofe) di un poema in octosyllabes, databile al primo terzo del XII secolo. Poich\u00e9 contiene in germe le posizioni che poi diverrano programmatiche dei \"romans\" della cosiddetta \"mati\u00e8re de Rome\", e anche perch\u00e9 afferma esplicitamente di ricercare svago nell \"otium\" classico, in un panorama letterario dominato dall'epica e dall'agiografia, viene considerato il primo \"romans\" francese. L'ossatura del componimento \u00e8 ricostruibile grazie all \"Alexanderlied\" (1155 ca.) di Lamprecht, chierico tedesco. Si suppone anche che sia il primo anello di quella catena che ha in seguito portato alle \"brances\" che sono alla base del \"Roman d'Alexandre\" di Alexandre de Paris."}
{"id": "3783693", "revid": "2033069", "url": "https://it.wikipedia.org/wiki?curid=3783693", "title": "Lotta senza quartiere (serie televisiva)", "text": "Lotta senza quartiere (\"Cain's Hundred\") \u00e8 una serie televisiva statunitense in 30 episodi trasmessi per la prima volta nel corso di una sola stagione dal 1961 al 1962.\nTrama.\nNicholas \"Nick\" Cain \u00e8 un avvocato che difende i boss della criminalit\u00e0 organizzata. Dopo essersi fidanzato, Cain decide di lasciare la sua occupazione al servizio del mondo del crimine ma un boss della mafia uccide la sua fidanzata, Stella. Cain decide quindi di collaborare con l'FBI per trovare e portare i criminali davanti alla giustizia. Cain infatti conosce i gruppi di mala e la sua struttura ed ha a disposizione i segreti di oltre 100 tra i pi\u00f9 importanti boss in circolazione.\nProduzione.\nLa serie fu prodotta da MGM Television e Vanadas Productions e girata negli studios della Metro-Goldwyn-Mayer a Culver City in California. Tra gli sceneggiatori Paul Monash (30 episodi, 1961-1962) che fu anche produttore esecutivo.\nTra i registi della serie sono accreditati John Peyser (2 episodi, 1961) e Boris Sagal (2 episodi, 1961).\nDistribuzione.\nLa serie fu trasmessa negli Stati Uniti dal 1961 al 1962 sulla rete televisiva NBC.\nAlcune delle uscite internazionali sono state:"}
{"id": "3783694", "revid": "339392", "url": "https://it.wikipedia.org/wiki?curid=3783694", "title": "Cain's Hundred", "text": ""}
{"id": "3783698", "revid": "599013", "url": "https://it.wikipedia.org/wiki?curid=3783698", "title": "Dumitru Moraru", "text": ""}
{"id": "3783700", "revid": "45383708", "url": "https://it.wikipedia.org/wiki?curid=3783700", "title": "Alberico di Brian\u00e7on", "text": ""}
{"id": "3783703", "revid": "45383756", "url": "https://it.wikipedia.org/wiki?curid=3783703", "title": "Alberico di Besan\u00e7on", "text": ""}
{"id": "3783706", "revid": "767487", "url": "https://it.wikipedia.org/wiki?curid=3783706", "title": "Marcel Cora\u0219", "text": "Carriera.\nFu capocannoniere del campionato rumeno nel 1984. In questo stesso anno prese parte al campionato d'Europa in Francia, realizzando una rete."}
{"id": "3783707", "revid": "287204", "url": "https://it.wikipedia.org/wiki?curid=3783707", "title": "Marcel Coras", "text": ""}
{"id": "3783709", "revid": "56620", "url": "https://it.wikipedia.org/wiki?curid=3783709", "title": "Paul, VI duca de Noailles", "text": ""}
{"id": "3783710", "revid": "116844671", "url": "https://it.wikipedia.org/wiki?curid=3783710", "title": "TVE Internacional", "text": "TVE Internacional \u00e8 un canale televisivo spagnolo appartenente a TVE.\nTrasmette in chiaro via satellite e la sua programmazione \u00e8 costituita da programmi di informazione e intrattenimento destinati all'estero. \u00c8 nato nel 1990.\nDal 1991 il suo segnale \u00e8 differenziato per continenti: attualmente Europa/Africa, Asia/Oceania, e 3 segnali per l'America. Per tutti, \u00e8 sempre prevista la trasmissione in diretta del Telediario."}
{"id": "3783711", "revid": "580", "url": "https://it.wikipedia.org/wiki?curid=3783711", "title": "Nicolae Negril\u0103", "text": ""}
{"id": "3783712", "revid": "287204", "url": "https://it.wikipedia.org/wiki?curid=3783712", "title": "Nicolae Negrila", "text": ""}
{"id": "3783713", "revid": "311148", "url": "https://it.wikipedia.org/wiki?curid=3783713", "title": "Mare Nostrum Italiano", "text": ""}
{"id": "3783715", "revid": "580", "url": "https://it.wikipedia.org/wiki?curid=3783715", "title": "Mircea Irimescu", "text": ""}
{"id": "3783721", "revid": "599013", "url": "https://it.wikipedia.org/wiki?curid=3783721", "title": "Ionel Augustin", "text": ""}
{"id": "3783722", "revid": "375960", "url": "https://it.wikipedia.org/wiki?curid=3783722", "title": "Jamadhar", "text": ""}
{"id": "3783730", "revid": "599013", "url": "https://it.wikipedia.org/wiki?curid=3783730", "title": "Gino Iorgulescu", "text": ""}
{"id": "3783731", "revid": "621682", "url": "https://it.wikipedia.org/wiki?curid=3783731", "title": "George Iorgulescu", "text": ""}
{"id": "3783733", "revid": "124884148", "url": "https://it.wikipedia.org/wiki?curid=3783733", "title": "Fratelli Amoretti", "text": "La collaborazione con Giambattista Bodoni.\nAl tempo della venuta di Bodoni a Parma (1768), i componenti della famiglia Amoretti esercitavano il mestiere di fabbri e meccanici nella nativa San Pancrazio da diverse generazioni. La loro abilit\u00e0 era gi\u00e0 ben nota al Primo Ministro del Ducato di Parma e Piacenza, Guillaume du Tillot, che commission\u00f2 a Pancrazio Amoretti un telaio per fondere palle da cannone per l'esercito ducale e ne triplic\u00f2 il compenso, dato l'esito particolarmente soddisfacente dell'opera.\nNel 1774 i fratelli Pancrazio e Giacomo ricevettero da Bodoni un'ordinazione di forme in acciaio per \"gettare\" caratteri mobili in metallo, dato che quelle in ottone che il tipografo aveva fatto realizzare da un orologiaio perdevano precisione troppo velocemente.\nL'incarico che il ministro Du Tillot stipul\u00f2 con Bodoni prevedeva anche che costui formasse degli allievi nell'arte tipografica.\nNotando il tipografo l'abilit\u00e0 fabbrile di Giacomo, gli propose di incidere i punzoni dell'edizione Epithalamia exoticis linguis reddita, componimento poetico in onore delle nozze di Carlo Emanuele di Savoia con Maria Clotilde di Francia, reso in latino e in 25 lingue esotiche.\nAndrea Amoretti, primogenito di Pancrazio, lavor\u00f2 con lo zio Giacomo nella getteria bodoniana e ne incise autonomamente gran parte dei punzoni, tra cui il carattere \"Parma\", il pi\u00f9 piccolo corpo mai proposto da Bodoni.\nNon solo collaborazione professionale, l'amicizia tra Bodoni e gli Amoretti \u00e8 testimoniata dal carteggio tra Giambattista e il fratello Giuseppe, presente nella Biblioteca Palatina di Parma.\nIl dissidio con Bodoni.\nNel 1791 il duca di Parma diede il permesso a Bodoni di aprire una stamperia privata e il tipografo si rivolse agli Amoretti per la fabbricazione dei torchi, dei punzoni e dei caratteri per la sua splendida edizione delle \"Odi di Orazio\".\nTuttavia a Parma circolavano voci insistenti a favore dell'originalit\u00e0 della produzione degli Amoretti: l'abate Andrea Mazza, ex bibliotecario del Duca di Parma, nel carteggio con Girolamo Tiraboschi, bibliotecario del duca di Modena, assegn\u00f2 agli Amoretti un contributo attivo alla formazione del carattere Bodoni e alla bellezza della stampa bodoniana dell'Orazio: \"Fui io pure nella credenza, che i nostri fratelli [Giacomo e Pancrazio Amoretti] e i figli loro [don Andrea e i fratelli] punzonisti non fossero che meri esecutori dei disegni [di Bodoni], e all'inizio veramente andava cos\u00ec, quantunque allora ancora l'ultima perfezione fosse loro. Ma da che i caratteri del divin Tipografo hanno destato a gelosia le stelle devesene proprio ripetere tutto tutto il merito agli artefici.\"\nGli studiosi ritengono che gli Amoretti chiesero a Bodoni un riconoscimento del proprio lavoro, probabilmente con l'indicazione sulle sue stampe della loro paternit\u00e0 dei caratteri, e quando egli rifiut\u00f2 essi si sentirono traditi dal maestro e si staccarono da lui, aprendo di nascosto e col supporto di parte della corte ducale, cui Bodoni era inviso, una getteria e una stamperia \"co' caratteri dei Fratelli Amoretti\" nell'officina di famiglia a San Pancrazio.\nQuando seppe della getteria e della tipografia degli Amoretti, passati da allievi a concorrenti, Bodoni si adir\u00f2 tantissimo e tra reciproche accuse di tradimento si consum\u00f2 il cosiddetto dissidio tra di loro.\nNel presunto testamento di Giuseppe Bodoni, scritto a Saluzzo il 3 settembre 1815, si legge: \"Se il dottore rispondesse di s\u00ec, e adducesse per ragione che il mio fratello (Giambattista) \u00e8 stato quello che ha fatto i caratteri li si risponder\u00e0 che Bodoni non ha intagliato verun carattere. Chi ha preparato tutti i pezzi d'acciajo per fare i punzoni \u00e8 stato Pancrazio e Giacomo Amoretti; D. Andrea Amoretti gli ha intagliati; l'ajutante Giacomo Amoretti gli ha temperati, ha battuto le matrici e le ha giustificate; e Pietro Amoretti \u00e8 stato quello che ha fatto le forme per tutte le gradazioni de' caratteri\".\nL'officina sotto la guida di don Andrea.\nDal 1791 al 1795 la famiglia Amoretti (ossia i fratelli Pancrazio, Giacomo e Francesco e i figli del primo, i cosiddetti fratelli Amoretti Andrea, Giovanni, Pietro e Vittorino) costru\u00ec tutti gli attrezzi d'officina necessari alla stampa e alla produzione di caratteri e realizz\u00f2 i punzoni del proprio alfabeto.\nL'attivit\u00e0 tipografica degli Amoretti inizi\u00f2 nel 1795 con il sonetto \"La Tipografia\", da loro dedicato al duca di Parma Ferdinando I di Borbone, un altro dedicato ad Adeodato Turchi, vescovo di Parma, in occasione della sua visita all'officina a San Pancrazio, e altri sonetti volanti.\nNel 1796 pubblicarono le \"Orazioni Funebri e Discorso sul Segreto Politico\" del Turchi, cos\u00ec simili alle edizioni bodoniane da essere scambiate per tali anche da occhi esperti.\n\u00c8 del 1797 il \"Feria Sexta in parasceve de processione ad ponendum Christum in sepulcro\", libro musicale stampato in rosso e nero.\nIl capolavoro della tipografia Amoretti sono i \"Sonetti su l'Armonia\" di Angelo Mazza, del 1801, dedicati a Ludovico I di Borbone, nominato re dell'Etruria da Napoleone Bonaparte. La produzione tipografica s'interruppe nel 1802 con l'ultimo volume della serie delle opere del Boccaccio.\nLe stampe erano sempre pubblicate con la dicitura \"co' caratteri de' Fratelli Amoretti\" oppure \"Typis Amoretti\" e si diffuse presto in Italia la notizia dell'apertura di questa nuova officina, gestita dall'incisore dei caratteri bodoniani (don Andrea) e che ricevette ordinazioni da Parma, Pisa, Genova, Firenze, Livorno, Montefiascone e Bologna, grazie all'eleganza dei caratteri e, rispetto a quelli bodoniani, alla maggiore durevolezza.\nTra il 1797 e il 1799 Bodoni e gli Amoretti furono diretti concorrenti per le forniture alla Tipografia Nazionale di Milano. Allorch\u00e9 alla guida della tipografia governativa era Lorenzo Manini, gli Amoretti rivaleggiarono alla pari con Bodoni, ricevendo cospicue ordinazioni di caratteri e torchi per la stampa. Sotto la successiva direzione di Giambattista Locatelli, fu invece il saluzzese ad aggiudicarsi la maggior quota delle richieste di caratteri.\nDa segnalarsi per il lusso tipografico, l'esattezza del testo e i ritratti degli autori, incisi da Raffaello Morghen, sono le edizioni dei classici italiani edite tra il 1804 e il 1808 dal prof. Giovanni Rosini, stampate coi caratteri degli Amoretti a Pisa nella Tipografia della Societ\u00e0 Letteraria e a Firenze presso Molini e Landi.\nLa fonderia sotto la guida di Francesco.\nAlla morte di don Andrea, avvenuta nel 1807, la direzione dell'officina fu assunta da Francesco Amoretti. Gli affari per la vendita dei caratteri e degli strumenti tipografici (torchi, forme, matrici, mollette, compositori, ecc.) prosperavano, come testimoniano le relazioni che i funzionari imperiali francesi inviavano a Parigi riguardo alle attivit\u00e0 produttive del dipartimento del Taro.\nNel 1811 fu pubblicato il \"Saggio de' caratteri e fregi della fonderia dei fratelli Amoretti incisori e fonditori in San Pancrazio presso Parma\", che contiene pi\u00f9 di 1300 diversi fregi e caratteri, a cui si aggiunsero dopo pochi anni i fregi del \"Saggio de' fregi della fonderia de' fratelli Amoretti\".\nIl saggio raccoglie l'opera di Don Andrea, \"colonna della famiglia e dell'officina\", come riportato sulla sua lapide tombale.\nVittorino, il trasferimento a Bologna e l'epilogo.\nNel 1827 Vittorino rimase unico padrone dell'officina, che fu trasferita da San Pancrazio a Parma. Nel 1830 fu pubblicato il \"Nuovo saggio de' caratteri e fregi della fonderia dei fratelli Amoretti incisori e fonditori in Parma\" che illustra tutta la produzione di materiale tipografico. I moti del 1831 a Parma e gli allettanti inviti ricevuti dalle autorit\u00e0 pontificie indussero Vittorino a trasferire la fonderia a Bologna. L'attivit\u00e0 tipografica prosegu\u00ec a Bologna, essendo la Fonderia Amoretti affiancata alla Tipografia Sassi fino al 1845, anno della morte di Vittorino.\nIl figlio Giuseppe resse la ditta fino al 1863, quando il genero Ferdinando Negroni fu chiamato a dirigerla e, restato unico proprietario nel 1880, le mut\u00f2 definitivamente nome in ditta Negroni. L'azienda fu assorbita dalla societ\u00e0 Nebiolo di Torino all'inizio del XX secolo e dismessa nel 1924.\nNella nativa San Pancrazio Parmense, sulla facciata della casa in cui aveva sede l'officina, si trova un'iscrizione del Prof. Umberto Benassi risalente al 1913, restaurata il 30 novembre 2013 dal Comitato per la Promozione di Iniziative Sociali e Culturali - San Pancrazio Parmense e dal Comune di Parma, in occasione del Bicentenario Bodoniano, che recita:\n\"In questa casa / ebbero l'officina e l'abitazione / gli Amoretti / valentissimi fabbri ferrai meccanici / fonditori di caratteri da stampa / Don Andrea / degno allievo punzonista ed emulo / del sommo Bodoni / creava qui dal 1795 al 1807 / tipi di rara bellezza / maestro ai fratelli Giovanni Pietro Vittorino / Giacomo / loro zio paterno / primo podest\u00e0 di questo Comune / dal 23 marzo 1806 / pur esso egregio artefice di punzoni / qui costruiva orologi di precisione mirabile / il Comune e i cittadini vollero ricordate queste glorie precipue di San Pancrazio / MCMXIII\"\nFino agli anni '70 l'intero tratto di via Emilia che attraversa il paese si chiamava \"via Fratelli Amoretti\".\nQuando la strada fu chiamata via Emilia Nazionale, il nome originario fu trasferito al vicolo che porta dalla via Emilia al sagrato della chiesa parrocchiale."}
{"id": "3783747", "revid": "1305772", "url": "https://it.wikipedia.org/wiki?curid=3783747", "title": "The Complete Picture", "text": ""}
{"id": "3783748", "revid": "62004", "url": "https://it.wikipedia.org/wiki?curid=3783748", "title": "Hersony Canel\u00f3n", "text": "Specialista della velocit\u00e0, del keirin e della velocit\u00e0 a squadre, \u00e8 stato due volte medaglia d'oro ai Giochi panamericani e sette volte oro ai campionati panamericani.\nCarriera.\nNel maggio del 2011, in occasione dei campionati panamericani, Hersony Canel\u00f3n divent\u00f2 il primo venezuelano campione panamericano nella velocit\u00e0 (l'anno prima aveva vinto il titolo panamericano nel keirin). Nell'ottobre successivo fece parte della selezione nazionale di ciclismo su pista ai Giochi panamericani a Guadalajara, durante i quali si aggiudic\u00f2 due medaglie d'oro, nella velocit\u00e0 e nella velocit\u00e0 a squadre, e una d'argento, nel keirin.\nNel 2012 partecip\u00f2 ai Giochi olimpici di Londra, rappresentando il suo paese nelle gare di velocit\u00e0, keirin e velocit\u00e0 a squadre. Tra il 2013 e il 2015 ottenne altri cinque titoli ai campionati panamericani, due nella velocit\u00e0 e tre nella velocit\u00e0 a squadre, sempre in squadra con C\u00e9sar Marcano e \u00c1ngel Pulgar; nel 2015 vinse inoltre due argenti e un bronzo ai Giochi panamericani a Toronto.\nNel 2016 partecip\u00f2 nuovamente ai Giochi olimpici, a Rio de Janeiro, prendendo parte, come quattro anni prima, alle gare di velocit\u00e0, keirin e velocit\u00e0 a squadre. Nel 2019 fece sua la medaglia d'argento nel keirin ai Giochi panamericani di Lima."}
{"id": "3783750", "revid": "594360", "url": "https://it.wikipedia.org/wiki?curid=3783750", "title": "Kim Jee-woon", "text": ""}
{"id": "3783751", "revid": "1924342", "url": "https://it.wikipedia.org/wiki?curid=3783751", "title": "Danger Mouse (musicista)", "text": "Ha collaborato con molti artisti di fama internazionale, tra cui U2, Gorillaz, Red Hot Chili Peppers e The Black Keys. \u00c8 membro e fondatore, insieme a Cee Lo Green, del duo pop soul Gnarls Barkley. Danger Mouse \u00e8 stato inoltre considerato uno dei settantacinque personaggi pi\u00f9 influenti del ventunesimo secolo dalla rivista maschile statunitense \"Esquire\".\nBiografia.\nPrima di essersi laureato in telecomunicazioni all'Universit\u00e0 della Georgia, inizia gi\u00e0 a incidere musica sotto il nome di Pelican City, pubblicando tre album per l'etichetta December First.\nSale alla ribalta nel 2004 quando pubblica \"The Grey Album\", che combina le performance vocali di Jay-Z in \"The Black Album\" con quelle strumentali dei Beatles in \"The White Album\".\nForma con Cee Lo Green i Gnarls Barkley producendo gli album \"St. Elsewhere\" e \"The Odd Couple\". Nel 2005 produce il secondo album dei Gorillaz, \"Demon Days\", mentre nel 2008 produce \"Modern Guilt\" di Beck. In pi\u00f9 ha collaborato con il rapper MF DOOM formando i Danger Doom, con cui ha pubblicato \"The Mouse and the Mask\" e l'EP \"Occult Hymn\".\nNel 2009 collabora con James Mercer dei Shins formando i Broken Bells. Il primo album del gruppo viene pubblicato il 9 marzo 2010.\nNel 2011 collabora con Jack White, Daniele Luppi e Norah Jones alla produzione dell'album \"Rome\".\nTra il 2012 ed il 2014 produce album per Norah Jones (\"Little Broken Hearts\"), Portugal. The Man (\"Evil Friends\"), The Black Keys (\"Turn Blue\") e U2 (\"Songs of Innocence\"').\nNel 2015 \u00e8 coproduttore degli album \"At.Long.Last.ASAP\" di ASAP Rocky e \"25\" di Adele, con quest'ultimo che ha ottenuto il Grammy nella categoria di produzione.\nSempre nel 2015 fonda la sua etichetta, 30th Century Records. Nel 2016 invece si dedica ai lavori di Michael Kiwanuka (\"Love &amp; Hate\") e Red Hot Chili Peppers (\"The Getaway\").\nNell'aprile 2017 pubblica \"Resistance Radio: The Man in The High Castle\", una raccolta legata alla serie \"L'uomo nell'alto castello\". Nel giugno seguente esce \"Woodstock\", album dei Portugal. The Man, che come il precedente \u00e8 stato prodotto da Danger Mouse.\nPartecipa, con il brano \"Chase Me\" (featuring Run the Jewels e Big Boi) alla colonna sonora del film \"Baby Driver - Il genio della fuga\" (2017).\nNel maggio 2018 esce il sesto album del gruppo Parquet Courts dal titolo \"Wide Awake!\", da lui prodotto.\nNel marzo 2019 pubblica \"Lux Prima\", album collaborativo realizzato con Karen O."}
{"id": "3783755", "revid": "521112", "url": "https://it.wikipedia.org/wiki?curid=3783755", "title": "Discorsi e dimostrazioni matematiche intorno a due nuove scienze", "text": "Discorsi e dimostrazioni matematiche intorno a due nuove scienze attenenti alla meccanica e i movimenti locali \u00e8 un trattato di Galileo Galilei, pubblicato a Leida - Paesi Bassi nel 1638 dall'editore \"Ludovico Elzeviro\".\n\u00c8 la pi\u00f9 importante opera galileiana sulla scienza moderna, della quale ne illustra e dimostra i principi, in particolare del moto uniformemente accelerato, e della scienza delle costruzioni. \nLe altre opere principali di Galileo riguardano temi astronomici: \"Sidereus Nuncius\" (Venezia, 1610) e \"Dialogo sopra i due massimi sistemi del mondo\" (Firenze, 1632).\nIl Trattato \"Due nuove scienze\" si sviluppa come un dialogo fra tre personaggi, ambientato nella suggestiva cornice del rinascimentale Palazzo Sagredo sul Canal Grande a Venezia. I tre personaggi dibattono fra loro temi scientifici e rappresentano diversi punti di vista: \"Salviati\" interpreta il ricercatore innovatore e progressista, \"Simplicio\" rappresenta il dotto accademico ancorato alla tradizione ed infine \"Sagredo\" cerca di mediare fra questi due opposti orientamenti, interessandosi anche agli aspetti tecnici ed economici delle nuove scienze. Tuttavia, solo nelle prime due giornate si svolge un vero e proprio dialogo. Nella terza e quarta giornata Salviati legge un trattato in latino sul moto, che si immagina composto dal suo amico Accademico. Solo raramente si svolgono brevi scambi verbali tra i presenti, soprattutto per domande e chiarimenti.\nContenuti delle \"Due nuove scienze\".\nIl Dialogo avviene a Venezia nel corso di una settimana ed \u00e8 diviso in quattro giornate.\nIl trattato nella storia della scienza.\nIl trattato \"Due nuove scienze\" fu pubblicato all'estero per non rischiare le eventuali limitazioni della censura romana e dell'Inquisizione. Galileo dedic\u00f2 il trattato all'ambasciatore del Re di Francia presso la Santa Sede, Francois de Noailles (1584-1644) che invit\u00f2 in pi\u00f9 occasioni il papa Urbano VIII, a mitigare le pene a Galileo dopo il processo del 1633. Nella prima edizione olandese del 1638 furono pubblicate solo le prime quattro giornate; le cosiddette 5\u00aa e 6\u00aa giornata furono pubblicate in edizioni successive, rispettivamente nel 1774 e nel 1718 (alla cosiddetta sesta viene fatto pi\u00f9 volte riferimento nella prima edizione; evidentemente Galileo non la termino' in tempo per inserirla). Nella \"sesta\" giornata Simplicio viene sostituito da Aproino, personaggio ispirato al trevigiano Paolo Aproino, gi\u00e0 studente di Galileo a Padova.\nIl libro ebbe notevole successo nei Paesi Bassi, Francia, Inghilterra, Germania e fu una pietra miliare per la scienza moderna. Da questa opera galileiana trassero ispirazione tutti i pi\u00f9 grandi scienziati europei, da Isaac Newton a Leonhard Euler, da Evangelista Torricelli a Giuseppe Luigi Lagrange, da Pierre Simon Laplace a Claude-Louis Navier.\nQuesti scienziati citarono Galileo pi\u00f9 volte nelle loro opere, come il primo grande sperimentatore della nuova fisica del seicento e come lo scopritore dei \"principi della scienza moderna\".\nDopo la prima pubblicazione delle \"Due nuove scienze\" nei Paesi Bassi nel 1638, gli studi galileiani sui \"principi della fisica\" furono sviluppati in Italia da Evangelista Torricelli nel trattato \"Opere geometriche\" del 1644.\nIl principale riconoscimento delle scoperte di Galileo in Inghilterra fu dovuto ad Isaac Newton nei \"Principi matematici della filosofia naturale\" del 1687. Nel primo libro della sua opera maggiore, dopo aver formulato i tre fondamentali \"Principi della dinamica\" Newton indic\u00f2, generosamente, che i primi due principi derivavano dagli esperimenti e teorie di Galileo Galilei sul movimento di caduta dei gravi (verticale e sul piano inclinato) e sul movimento in due dimensioni (lancio del proiettile).\nIn Francia il primo matematico del Re Luigi XIV Pierre Varignon espose i principi della fisica in base alle dimostrazioni galileiane delle \"Due nuove scienze\". Nel \"Trattato sul moto e sulla misura dell'acque correnti\" Varignon segu\u00ec in modo dettagliato la serie di teoremi e dimostrazioni del trattato di Galileo del 1638.. \nIn Francia ulteriori riconoscimenti dei \"principi di Galileo\" e delle \"Due nuove scienze\" furono fatte dai fisici e matematici Giuseppe Luigi Lagrange e Pierre Simon Laplace \ne dal grande ingegnere Claude-Louis Navier.\nIn Germania e in Russia Leonhard Euler, direttore delle due Accademie delle Scienze di Berlino di San Pietroburgo, indic\u00f2 i grandi meriti da Galileo nella prefazione del suo principale trattato di meccanica del 1736: \"Meccanica, ossia scienza del moto analiticamente esposta\" pubblicato a San Pietroburgo..\nNell'Ottocento e nel Novecento l'interesse dei ricercatori e degli storiografi della scienza si rivolse principalmente all'altra opera galileiana Dialogo sopra i due massimi sistemi del mondo. Soltanto negli ultimi decenni sono riprese le analisi critiche e storiografiche sul trattato \"Due nuove scienze\" soprattutto grazie agli studi dell'argentino Jose San Roman Villasante, di Ludovico Geymonat dell'Universit\u00e0 di Milano, del francese Maurice Clavelin, del canadese Stillman Drake, di Enrico Giusti dell'Universit\u00e0 di Firenze, di Alessandro De Angelis dell'Universit\u00e0 di Padova."}
{"id": "3783756", "revid": "1149807", "url": "https://it.wikipedia.org/wiki?curid=3783756", "title": "Ky\u014dsuke Motomi", "text": "Tra le sue opere vi \u00e8 \"Elettroshock Daisy\", manga pubblicato in Italia dalla Flashbook."}
{"id": "3783760", "revid": "124123", "url": "https://it.wikipedia.org/wiki?curid=3783760", "title": "Am\u00e9d\u00e9e Emmanuel Fran\u00e7ois Laharpe", "text": "Biografia.\nLaharpe nacque in Svizzera ed era fratello di Fr\u00e9d\u00e9ric-C\u00e9sar de la Harpe, uomo politico. Appresa la notizia della presa della Bastiglia, Laharpe a Berna partecip\u00f2 a festeggiamenti. Ricercato per questo motivo dalle autorit\u00e0, si rifugi\u00f2 in Francia, dove si arruol\u00f2 nell'esercito.\nLaharpe prest\u00f2 servizio come generale di divisione durante la campagna d'Italia. Vedendo fuggire Beaulieu, Napoleone prese Fombio, catturando 2500 prigionieri austriaci, l'artiglieria e le bandiere. Gli Austriaci rimasti ripiegarono su Pizzighettone. Il Generale Laharpe invece, occup\u00f2 Codogno sulla strada di Pavia e Lodi. Al frastuono della moschetteria, Laharpe accorse e fu ucciso per errore dal fuoco dei suoi stessi soldati. Berthier, avvisato subito della morte dell'amico, piomb\u00f2 a Codogno, riordin\u00f2 le truppe di Laharpe e mise in fuga il nemico, inseguendolo fino a Casalpusterlengo: cos\u00ec Beaulieu fu costretto a ritirarsi precipitosamente con i suoi uomini verso Lodi, dove poi fu sconfitto in battaglia."}
{"id": "3783774", "revid": "767487", "url": "https://it.wikipedia.org/wiki?curid=3783774", "title": "Marin Radu", "text": ""}
{"id": "3783775", "revid": "124387634", "url": "https://it.wikipedia.org/wiki?curid=3783775", "title": "Delchi", "text": "Delchi \u00e8 un marchio italiano di apparecchi per la climatizzazione.\nStoria.\nFu fondata nel 1908 a Milano dagli ing. Appio Chieregatti e Aurelio Donesana come SA Dell'Orto, e subito si specializz\u00f2 in apparecchi per la ventilazione e la climatizzazione. Successivamente and\u00f2 specializzandosi anche nella produzione di stufe.\nNel 1939 produsse il primo sistema di aria condizionata. Al termine del secondo conflitto mondiale, in cui la fabbrica di Milano usc\u00ec distrutta dai bombardamenti, nel 1945 la produzione fu spostata in Brianza, a Villasanta. Nel 1952 divenne sussidiaria della statunitense White-Westinghouse.\nNel 1966 l'impresa mut\u00f2 denominazione in Delchi S.p.A., in cui il termine \"Delchi\" indic\u00f2 la contrazione dei cognomi Dell'Orto e Chieregatti. Delchi si espanse ai mercati esteri, e tra gli anni settanta e i primi anni ottanta fu il primo produttore europeo di climatizzatori.\nPassata nel 1976 alla \"El.Fi.\" dei fratelli Luigi e Gianfranco Nocivelli, questi la cedettero poi nel 1983 alla statunitense Carrier Corporation, della quale \u00e8 entrata a far parte."}
{"id": "3783776", "revid": "621682", "url": "https://it.wikipedia.org/wiki?curid=3783776", "title": "Marian Radu", "text": ""}
{"id": "3783777", "revid": "1305772", "url": "https://it.wikipedia.org/wiki?curid=3783777", "title": "Il tesoro delle 13 case", "text": "Il tesoro delle 13 case (\"Le tr\u00e9sor des 13 maisons\") \u00e8 una serie televisiva francese trasmessa per la prima volta nel 1961.\nProduzione.\nLa serie fu prodotta da Path\u00e9 Consortium Cin\u00e9ma e dall'Office de Radiodiffusion T\u00e9l\u00e9vision Fran\u00e7aise.\nTra i registi della serie \u00e8 accreditato Jean Bacqu\u00e9, tra gli sceneggiatori Andr\u00e9 Poirier.\nDistribuzione.\nAlcune delle uscite internazionali sono state:"}
{"id": "3783778", "revid": "46931", "url": "https://it.wikipedia.org/wiki?curid=3783778", "title": "Le tr\u00e9sor des 13 maisons", "text": ""}
{"id": "3783780", "revid": "863106", "url": "https://it.wikipedia.org/wiki?curid=3783780", "title": "Baxi", "text": "Baxi S.p.A. \u00e8 un'azienda italiana produttrice di apparecchi per il riscaldamento facente parte della multinazionale olandese BDR Thermea.\nStoria.\nSorse nel 1924 a Bassano del Grappa (VI) con la denominazione Smalteria e Metallurgica Veneta, su iniziativa dei fratelli Adolf e August Westen, di origine austriaca, assieme ad altri soci, con capitale sociale di lire 3 milioni.\nLe attivit\u00e0 dell'impresa ebbero inizio con la produzione di stoviglie smaltate, e con la successiva espansione produttiva avvenuta negli anni seguenti, vennero diversificate le attivit\u00e0 produttive: stoviglie ed utensili di acciaio inossidabile, articoli per latteria, caseifici e oleifici oltre a vasche da bagno ed articoli sanitari, radiatori di acciaio nonch\u00e9 apparecchi domestici per la cottura e il riscaldamento.\nRegistr\u00f2 un notevole sviluppo nel periodo antecedente e successivo alla seconda guerra mondiale, ed il numero di addetti crebbe dai 530 iniziali agli oltre 2.000 del 1965. Inoltre venne aperto anche un altro stabilimento a Sambuceto (CH).\nNegli anni settanta, le smalterie bassanesi vengono travolte dalla crisi, che port\u00f2 alla loro liquidazione nel 1976. L'anno successivo la friulana Zanussi rilev\u00f2 i due stabilimenti e cre\u00f2 la Zanussi Climatizzazione S.p.A., che si concentr\u00f2 sulla produzione di caldaie e impianti per il riscaldamento dell'acqua.\nNel 1984 giunse una nuova crisi, quella della Zanussi, che port\u00f2 alla cessione dell'azienda alla \"El.Fi.\" di Verolanuova (BS) dei fratelli Luigi e Gianfranco Nocivelli, che fu rinominata OCEAN Idroclima S.p.A..\nNel 1999 la britannica Baxi Group Ltd acquisisce l'azienda che da allora fino al 2010 \u00e8 stata una sua controllata ed assume l'attuale denominazione. Due anni pi\u00f9 tardi viene chiuso lo stabilimento di Sambuceto.\nNel 2010 comincia la fusione con il Gruppo olandese BDR, di cui fanno parte Remeha e DeDietrich, che si consolida alla fine del 2012 con la nascita del Gruppo BDR Thermea che nel 2018 registra ricavi di 1,7 miliardi di euro con oltre 6.500 dipendenti. Il maggiore impianto produttivo europeo \u00e8 quello di Bassano del Grappa che nel 2018 ha registrato un fatturato di 287 milioni (con un aumento del 12,5% rispetto al 2017) con 700 dipendenti e 540.000 caldaie prodotte."}
{"id": "3783788", "revid": "729019", "url": "https://it.wikipedia.org/wiki?curid=3783788", "title": "UFC 132", "text": "UFC 132: Cruz vs. Faber \u00e8 stato un evento di arti marziali miste tenuto dalla Ultimate Fighting Championship il 2 luglio 2011 alla MGM Grand Garden Arena a Las Vegas, Nevada, Stati Uniti.\nIn Italia la card principale \u00e8 stata trasmessa in pay per view su Sky Sport alle ore 3 italiane.\nBackground.\nUFC 132 avrebbe originariamente includere un match tra B.J. Penn e Jon Fitch, ma entrambi furono costretti a rinunciare a causa di infortuni.\nEvan Dunham avrebbe dovuto affrontate George Sotiropoulos ma fu costretto a rinunciare a causa di un infortunio e sostituito nella card con Rafael dos Anjos.\nJason Miller avrebbe dovuto affrontare Aaron Simpson a questo evento. In seguito, Miller fu rimosso dalla card dopo aver accettato di essere uno degli allenatori della quattordicesima stagione di The Ultimate Fighter, venendo sostituito da Brad Tavares.\nCub Swanson avrebbe dovuto combattere contro Erik Koch ma fu costretto a rinunciare a causa di un infortunio. Koch fu invece spostato a UFC Fight Night 25 contro Jonathan Brookins.\nPremi.\nAi vincitori sono stati assegnati 75.000$ per i seguenti premi:"}
{"id": "3783789", "revid": "767487", "url": "https://it.wikipedia.org/wiki?curid=3783789", "title": "Ion Oblemenco", "text": "Biografia.\nNell'ottobre 1972 fu operato per ulcera peptica. Torn\u00f2 in campo nel marzo 1973, nella partita -, partita in cui segn\u00f2 tre gol.\nMor\u00ec di infarto all'et\u00e0 di 51 anni, il 1\u00ba settembre 1996, mentre era in panchina nella sfida amichevole tra l', club che allenava, e l'. Al suo nome \u00e8 intitolato lo stadio Ion Oblemenco di Craiova.\nCarriera.\nGiocatore.\nInizi\u00f2 a giocare a calcio nel 1958, all'et\u00e0 di 13 anni, nel Progresul Corabia, squadra della sua citt\u00e0 natale; nel 1960 si trasfer\u00ec all'Electroputere Craiova, dove rimase per due anni. Diciannovenne, entr\u00f2 nella rosa dell', in cui milit\u00f2 per due anni prima di passare al , con cui esord\u00ec il 5 luglio 1964 nella partita persa per 3-1 contro l'Universitatea Craiova. In squadra trov\u00f2 poco spazio, \"chiuso\" da Emil Dumitriu e Ion Ionescu, cos\u00ec, nell'estate del 1966, lasci\u00f2 la squadra della capitale e torn\u00f2 all'Universitatea Craiova.\nDell'Universitatea Craiova divenne ben presto un leader e il capitano. Il 21 agosto 1966 fece il suo nuovo esordio con i \"leoni blu\" nella partita contro la e gi\u00e0 nell'incontro successivo egli fu decisivo, segnando due reti nella vittoria per 3-2 contro lo Jiul Petro\u015fani. Nel 1966-1967 fu il capocannoniere della Divizia A con 17 reti in 23 partite, poi si ripet\u00e9 vincendo la classifica dei marcatori del massimo campionato rumeno nel 1969-1970 (con 19 reti), nel 1971-1972 (con 19 reti) e nel 1972.1973 (con 21 reti): insieme a \u015etefan Dobay e Dudu Georgescu \u00e8 uno dei tre calciatori che hanno vinto per tre volte la classifica dei marcatori in massima serie in Romania. Grazie ai gol di Oblemenco la squadra, che in quegli anni visse il miglior periodo della sua storia, vinse il campionato nel 1973-1974.\nNel 1977, trentaduenne, si accas\u00f2 al FCM Gala\u0163i, dove si ritir\u00f2 dall'attivit\u00e0 agonistica nel 1978.\nAllenatore.\nDopo il ritiro lavor\u00f2 come assistente allenatore all'Universitatea Craiova allenata da Valentin St\u0103nescu, vincendo il titolo nel 1979-1980. Nominato allenatore del club, vinse la Coppa di Romania e il campionato nel 1980-1981, poi raggiunse i quarti di finale della Coppa dei Campioni 1981-1982. In seguito allen\u00f2 , e il club marocchino dell'."}
{"id": "3783795", "revid": "580", "url": "https://it.wikipedia.org/wiki?curid=3783795", "title": "Mircea Sandu", "text": ""}
{"id": "3783798", "revid": "287204", "url": "https://it.wikipedia.org/wiki?curid=3783798", "title": "Americano (film)", "text": ""}
{"id": "3783799", "revid": "580", "url": "https://it.wikipedia.org/wiki?curid=3783799", "title": "Mihai Adam", "text": ""}
{"id": "3783809", "revid": "1347902", "url": "https://it.wikipedia.org/wiki?curid=3783809", "title": "Disastro di Yongjia", "text": "Il disastro di Yongjia (cinese: \u6c38\u5609\u4e4b\u7978) si riferisce agli eventi avvenuti nel 311 d.C., quando le forze dei Wu Hu conquistarono Luoyang, la capitale della dinastia Jin. Dopo questa vittoria, le forze dei Wu Hu commisero un massacro entrando nella citt\u00e0, uccidendo il principe ereditario Jin, una schiera di ministri e oltre 30.000 civili. Si ritiene che fu questo l'evento che condusse alla caduta della dinastia Jin, dominata e unificata dalla maggioranza degli Han, e al suo reinsediamento come dinastia Jin orientale."}
{"id": "3783816", "revid": "22475", "url": "https://it.wikipedia.org/wiki?curid=3783816", "title": "CFSP", "text": ""}
{"id": "3783819", "revid": "729019", "url": "https://it.wikipedia.org/wiki?curid=3783819", "title": "R\u00edos Rosas (metropolitana di Madrid)", "text": "R\u00edos Rosas \u00e8 una stazione della linea 1 della metropolitana di Madrid.\nSi trova sotto la calle de Santa Engracia, in prossimit\u00e0 dell'intersezione con la calle de R\u00edos Rosas, nel distretto di Chamber\u00ed.\nIl suo nome \u00e8 un omaggio al giurista e politico spagnolo Antonio de los R\u00edos Rosas.\nStoria.\n\u00c8 una delle stazioni che appartengono al primo tratto di metropolitana inaugurato il 17 ottobre 1919 dal re Alfonso XIII che discorreva tra le stazioni di Sol e Cuatro Caminos. Negli anni sessanta vennero ampliate le banchine da 60 a 90 metri per rendere possibile l\u2019utilizzo di treni di sei carrozze. La decorazione attuale, con vitrex di colore azzurro, risale alla riforma effettuata durante il 2005 e il 2006.\nNel 2016 si realizzano lavori di miglioramento della linea 1 tra le stazioni di Plaza de Castilla e Sierra de Guadalupe. Le principali azioni realizzate sono state l\u2019impermeabilizzazione e il consolidamento della galleria, la pi\u00f9 antica della metropolitana di Madrid, che \u00e8 stata rinforzata con iniezioni di cemento e speciali proiezioni di calcestruzzo con reti metalliche di sostegno e l\u2019installazione della catenaria rigida, nonch\u00e9 l\u2019assemblaggio del resto delle strutture e servizi.\nIl 1\u00ba aprile 2017 sono stati eliminati gli orari speciali di tutti i vestiboli che chiudevano alle 21:40 e la mancanza di personale in questi vestiboli.\nAccessi.\nIngresso R\u00edos Rosas\nIngresso Bret\u00f3n de los Herreros"}
{"id": "3783821", "revid": "767487", "url": "https://it.wikipedia.org/wiki?curid=3783821", "title": "Titus Ozon", "text": "Carriera.\nFu capocannoniere del campionato rumeno nel 1952 e nel 1953. Con la sua Nazionale prese parte ai Giochi Olimpici del 1952."}
{"id": "3783823", "revid": "110048002", "url": "https://it.wikipedia.org/wiki?curid=3783823", "title": "Patrick Gabarrou", "text": "\u00c8 uno dei pi\u00f9 forti alpinisti francesi degli anni '80 e '90 con 300 prime ascensioni. Molte di queste vie si trovano nel gruppo del Monte Bianco: ha aperto ben sei nuove vie sulla parete nord delle Grandes Jorasses e altri itinerari divenuti dei classici come \"Divine Providence\" sul Grand Pilier d'Angle o il \"Supercouloir\" sul Mont Blanc du Tacul. Atleta polivalente, ha tracciato vie su roccia, ghiaccio e misto, contribuendo soprattutto all'evoluzione dell'arrampicata su ghiaccio.\nBiografia.\nOriginario della Normandia si \u00e8 dedicato al calcio fino ai diciassette anni. Ha scoperto l'alpinismo a quindici anni quando un gruppo di compagni del Liceo ha organizzato un campeggio a Le Chazelet, nelle Alpi del Delfinato. Nel 1973 si \u00e8 laureato in filosofia alla Sorbona e parallelamente \u00e8 divenuto guida alpina. \u00c8 stato presidente di Mountain Wilderness dal 1990 al 1994 ed \u00e8 presidente onorario della sezione francese.\nSposato e con una figlia, oltre alla sua attivit\u00e0 di alpinista Patrick tiene delle conferenze in cui racconta le sue esperienze ed ascensioni.\nSalite sulle Alpi.\nNel seguente elenco sono riportate alcune delle salite pi\u00f9 significative di Patrick Gabarrou sulle Alpi."}
{"id": "3783826", "revid": "71433", "url": "https://it.wikipedia.org/wiki?curid=3783826", "title": "Sitges - Festival internazionale del cinema della Catalogna", "text": ""}
{"id": "3783829", "revid": "253269", "url": "https://it.wikipedia.org/wiki?curid=3783829", "title": "Bill McKinney", "text": "Biografia.\nCaratterista di lungo corso, \u00e8 principalmente noto per il ruolo del montanaro in \"Un tranquillo weekend di paura\" (1972) di John Boorman (in una cruda scena rimasta celebre, in cui stupra Ned Beatty) e per la partecipazione a diverse pellicole western, un paio delle quali dirette da Clint Eastwood, attore con il quale ha condiviso pi\u00f9 volte il set. Specializzatosi in ruoli negativi, grazie al piglio da duro e lo sguardo severo, ha lavorato con molti grandi registi soprattutto nella prima met\u00e0 degli anni settanta. Tra questi si segnalano Sam Peckinpah e John Huston. L'attore, che all'inizio della carriera era accreditato talvolta come \"William McKinney\", \u00e8 morto il 1\u00ba dicembre 2011 all'et\u00e0 di 80 anni, a seguito di un tumore all'esofago."}
{"id": "3783832", "revid": "2033069", "url": "https://it.wikipedia.org/wiki?curid=3783832", "title": "Hondo (serie televisiva)", "text": "Hondo \u00e8 una serie televisiva western statunitense in 17 episodi trasmessi per la prima volta nel corso di una sola stagione nel 1967. \u00c8 basata sul film omonimo del 1954 interpretato da John Wayne (a sua volta basato sul romanzo omonimo di Louis L'Amour).\nTrama.\nHondo \u00e8 un ex confederato che, dopo essersi spostato nel West, sposa una donna indiana che viene uccisa in un massacro condotto dalle truppe dell'esercito. Comincia quindi a vagare per il West insieme al suo cane Sam, cercando di evitare ulteriori problemi tra l'esercito e gli indiani rimasti, ma anche difendendo i deboli e contrastando gli usurpatori delle terre e i vari fuorilegge.\nProduzione.\nLa serie fu prodotta da Andrew J. Fenady Productions e Batjac Productions e MGM Television e girata a negli studios della Metro-Goldwyn-Mayer a Culver City e nel Red Rock Canyon State Park di Cantil, in California.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti nel 1967 sulla rete televisiva ABC. Trasmessa in concorrenza con la sitcom \"Gomer Pyle, U.S.M.C.\" della CBS e \"Star Trek\" della NBC, \"Hondo\" non riusc\u00ec ad ottenere risultati soddisfacenti (a differenza del film che al cinema fu un successo) e fu cancellata dopo la prima stagione, con l'ultima puntata trasmessa il 29 dicembre 1967. In Italia la serie fu trasmessa su Telemontecarlo negli anni settanta.\nAlcune delle uscite internazionali sono state:\nIl film per la televisione.\nNel 1967 due episodi della serie furono rieditati e trasmessi come film per la televisione con il titolo \"Hondo and the Apaches\" (\"Hondo\" in Italia) e con la regia di Lee H. Katzin. Nel film Hondo deve evitare la guerra tra il capo Apache Vittorio e i soldati."}
{"id": "3783834", "revid": "287204", "url": "https://it.wikipedia.org/wiki?curid=3783834", "title": "My Last", "text": "My Last \u00e8 un singolo del rapper Big Sean in collaborazione con il cantante statunitense Chris Brown. Il brano \u00e8 di tipo R&amp;B e contiene anche influenze di hip hop. La canzone ha raggiunto la posizione numero 30 della \"Billboard\" Hot 100, nonch\u00e9 la quarta della classifica R&amp;B e la vetta di quella rap."}
{"id": "3783835", "revid": "675014", "url": "https://it.wikipedia.org/wiki?curid=3783835", "title": "Hot Rap Tracks", "text": ""}
{"id": "3783836", "revid": "675014", "url": "https://it.wikipedia.org/wiki?curid=3783836", "title": "Rap Songs", "text": ""}
{"id": "3783838", "revid": "729019", "url": "https://it.wikipedia.org/wiki?curid=3783838", "title": "Iglesia (metropolitana di Madrid)", "text": "Iglesia \u00e8 una stazione della linea 1 della Metropolitana di Madrid.\nSi trova sotto la Glorieta del Pintor Sorolla (conosciuta anche come Plaza de Iglesia), all'intersezione tra le vie di Eloy Gonzalo e Santa Engracia e il Paseo General Mart\u00ednez Campos, nel distretto di Chamber\u00ed.\nStoria.\nInaugurata il 17 ottobre 1919 con il nome di \"Mart\u00ednez Campos\", poco dopo assunse la denominazione attuale. \u00c8 una delle otto stazioni pi\u00f9 antiche della metropolitana di Madrid.\nAccessi.\nVestibolo Mart\u00ednez Campos\nVestibolo Sagunto aperto dalle 6:00 alle 21:40 vestibolo temporaneamente chiuso\nVestibolo Eloy Gonzalo"}
{"id": "3783847", "revid": "1632387", "url": "https://it.wikipedia.org/wiki?curid=3783847", "title": "Agrimonia (gruppo musicale)", "text": "Gli Agrimonia sono un gruppo musicale sludge metal/crust punk svedese, formatosi a G\u00f6teborg nel 2005.\nFormazione.\nEx componenti"}
{"id": "3783849", "revid": "287204", "url": "https://it.wikipedia.org/wiki?curid=3783849", "title": "Agrimonia (disambigua)", "text": ""}
{"id": "3783852", "revid": "534129", "url": "https://it.wikipedia.org/wiki?curid=3783852", "title": "Zhongyuan", "text": "La Pianura Centrale o Zhongyuan (cinese: ) o Zhongzhou () o Zhongtu () \u00e8 l'area sul tratto inferiore del Fiume Giallo che costitu\u00ec la culla della civilt\u00e0 cinese. Forma parte della Pianura Settentrionale della Cina.\nNella sua accezione pi\u00f9 stretta, la Pianura Centrale copre l'odierno Henan, la parte meridionale dell'Hebei, la parte meridionale dello Shanxi e la parte occidentale della provincia di Shandong. Un'interpretazione pi\u00f9 ampia dell'estensione della Pianura Centrale aggiungerebbe la pianura di Shaanxi nel Guanzhong, la parte nord-occidentale del Jiangsu, dell'Anhui e dell'Hebei settentrionale.\nFin dalle prime testimonianze storiche scritte, la Pianura Centrale \u00e8 stata un importante sito per la civilt\u00e0 cinese. \nNell'era precedente alla dinastia Qin, l'attuale Luoyang e le sue aree limitrofe furono considerate il \"Centro del Mondo\", poich\u00e9 la sede politica della dinastia Xia era localizzata intorno al S\u014dngsh\u0101n e al bacino del fiume Yi-Luo.\nLe iscrizioni su alcuni oggetti di bronzo di questa era contengono riferimenti agli \"Stati Centrali\" (\"Zhongguo\"), agli \"Stati Orientali\" o agli \"Stati Meridionali\". La Pianura Centrale corrispondeva appunto agli \"Stati Centrali\" richiamati in queste iscrizioni.\nIl \"Libro dei Song\", la storia ufficiale della dinastia Song, afferma: \"Nel nord-ovest sorsero antichi imperatori di grande abilit\u00e0, che furono in grado di conquistare la Pianura Centrale e poi di occupare il sud-est.\" Anche Zhuge Liang, a noto stratega militare del periodo dei Tre Regni, afferm\u00f2 che \"avrebbe condotto un esercito a conquistare la Pianura Centrale\". Tutti questi elementi sottolineano il fatto che la Pianura Centrale fosse di importanza sia politica che strategica. Questa potrebbe la ragione per la quale molte dinastie posteriori scelsero Luoyang e Kaifeng nella Pianura Centrale come loro capitali."}
{"id": "3783856", "revid": "729019", "url": "https://it.wikipedia.org/wiki?curid=3783856", "title": "Salone dell'automobile britannico", "text": "Il British International Motor Show (in italiano \"salone dell'automobile internazionale britannico\") \u00e8 un salone dell'automobile che si svolge ogni due anni a maggio nel Regno Unito. La maggior parte delle edizioni si sono svolte a Londra. \u00c8 riconosciuto come salone internazionale dall'OICA. Il 2008 fu l'ultimo anno in cui fu organizzato. Infatti, nel 2010 e nel 2012 \u00e8 stato cancellato per la crisi che coinvolge l\u2019economia mondiale.\nStoria.\nIl primo salone dell'automobile britannico venne organizzato dalla Society of Motor Manufacturers and Traders (SMMT) al Crystal Palace di Londra, nel 1903. Fu in seguito spostato all'Olympia, sempre a Londra, dove rimase per 32 anni. Dal 1937 al 1976 \u00e8 stato organizzato all'Earl's Court a Londra, prima di essere trasferito al National Exhibition Centre (NEC), a Birmingham nel 1978. Il NEC ospit\u00f2 la manifestazione fino al maggio del 2004. Nello stesso anno l'evento fu spostato dal tradizionale mese di ottobre a maggio per evitare la sovrapposizione con i due maggiori saloni dell'auto autunnali, cio\u00e8 il salone dell'automobile di Francoforte e quello di Parigi. Nel 2006 il salone torn\u00f2 ad essere organizzato a Londra, pi\u00f9 precisamente all'ExCeL Exhibition Centre. L'edizione del 2008 fu l'ultima ad essere organizzata, infatti nel 2010 e nel 2012 il salone fu cancellato a causa della crisi economica, ma dopo l'annuncio della ripresa dal cugino della regina Elisabetta II, l'evento \u00e8 stato riproposto a partire dal maggio 2016 a cadenza annuale nella capitale britannica.\nIl salone divent\u00f2 biennale nel 1978 quando venne trasferito al NEC di Birmingham. Nello stesso anno fu organizzato un nuovo salone a Londra, che si alternava con quello di Birmingham, e che fu chiamato Motorfair. Esso si \u00e8 svolto all'Earls Court dal 1977 al 1999. Un altro salone, non internazionale, che \u00e8 programmato sempre a Londra e si chiama Motorexpo, \u00e8 organizzato dal 1996."}
{"id": "3783857", "revid": "198277", "url": "https://it.wikipedia.org/wiki?curid=3783857", "title": "Campionato del mondo rally 1973", "text": "Il Campionato del mondo rally 1973 \u00e8 stata la 1\u00aa edizione del Campionato del mondo rally. Fu valida solo per il campionato costruttori."}
{"id": "3783859", "revid": "339392", "url": "https://it.wikipedia.org/wiki?curid=3783859", "title": "British International Motor Show", "text": ""}
{"id": "3783860", "revid": "339392", "url": "https://it.wikipedia.org/wiki?curid=3783860", "title": "Salone dell'automobile di Birmingham", "text": ""}
{"id": "3783861", "revid": "39224", "url": "https://it.wikipedia.org/wiki?curid=3783861", "title": "Teodorico il grande", "text": ""}
{"id": "3783864", "revid": "1632387", "url": "https://it.wikipedia.org/wiki?curid=3783864", "title": "Agrimonia (album)", "text": "Agrimonia \u00e8 l'album d'esordio dell'omonimo gruppo, pubblicato nel 2008."}
{"id": "3783865", "revid": "692942", "url": "https://it.wikipedia.org/wiki?curid=3783865", "title": "Eretica", "text": ""}
{"id": "3783866", "revid": "126257", "url": "https://it.wikipedia.org/wiki?curid=3783866", "title": "North American International Auto Show", "text": ""}
{"id": "3783868", "revid": "39224", "url": "https://it.wikipedia.org/wiki?curid=3783868", "title": "Mpilla", "text": ""}
{"id": "3783870", "revid": "126257", "url": "https://it.wikipedia.org/wiki?curid=3783870", "title": "Chicago Auto Show", "text": ""}
{"id": "3783871", "revid": "692942", "url": "https://it.wikipedia.org/wiki?curid=3783871", "title": "Religioni pagane", "text": ""}
{"id": "3783873", "revid": "126257", "url": "https://it.wikipedia.org/wiki?curid=3783873", "title": "Salon International de l'Auto", "text": ""}
{"id": "3783879", "revid": "126257", "url": "https://it.wikipedia.org/wiki?curid=3783879", "title": "Internationale Automobil-Ausstellung", "text": ""}
{"id": "3783881", "revid": "126257", "url": "https://it.wikipedia.org/wiki?curid=3783881", "title": "Mondial de l'Automobile", "text": ""}
