{"id": "3749819", "revid": "767487", "url": "https://it.wikipedia.org/wiki?curid=3749819", "title": "Death Racers", "text": "Death Racers \u00e8 un film statunitense del 2008 diretto da Roy Knyrim. \u00c8 un \"B movie\" prodotto da The Asylum, societ\u00e0 specializzata nelle produzioni di film a basso costo per il circuito \"direct-to-video\".\nTrama.\nNel 2030, una guerra civile scoppia negli Stati Uniti. In un ultimo tentativo di riportare l'ordine, il presidente dichiara la \"legge marziale\". Nel 2033, un campo di prigionia di massa conosciuta come \"Red Zone\" (\"Zona Rossa\") viene costruito in una citt\u00e0 desolata. La struttura arriva a contenere ben presto oltre un milione di folli criminali violenti.\nUn pericoloso criminale conosciuto come \"the Reaper\" (il \"mietitore\") sta estraendo del gas nervino sarin che prevede di immettere nelle condutture dell'acqua fornita alla nazione. Uno dei prigionieri, FX segretamente filma Reaper con una fotocamera digitale mentre discute di questi piani, e il governatore dello stato, Reagan Black scopre il suo piano. Black sviluppa cos\u00ec un piano: organizzare una \"corsa della morte\", all'interno del sistema carcerario, assemblando quattro squadre dei corridori: la Severed Head Gang, gli Homeland Security, i Vaginamyte e gli Insane Clown Posse. La gara \u00e8 trasmessa in diretta televisiva, presentata da Harvey Winkler e Jennifer Ramirez. Nero offre la libert\u00e0 alla squadra che catturer\u00e0 Reaper, vivo o morto.\nProduzione.\nIl film fu prodotto da The Asylum e girato in California. Nel cast vi sono i membri del gruppo musicale hip hop Insane Clown Posse e il wrestler Scott \"Raven\" Levy. La colonna sonora del film \u00e8 composta da musiche originali di Joseph Kamiya, oltre ad alcuni pezzi degli Insane Clown Posse. Nello stesso anno The Asylum produsse un altro film sul mondo delle corse automobilistiche, \"Street Racer\". \"Speed Demon\", incentrato sullo stesso tema e prodotto sempre da The Asylum, \u00e8 invece del 2003.\nI membri degli Insane Clown Posse Joseph Bruce e Joseph Utsler accettarono di comparire nel film perch\u00e9 il regista era un amico personale e perch\u00e9 volevano provare le loro capacit\u00e0 recitative in vista del film per \"Big Money Rustlas\", il prequel del film \"Big Money Hustlas\", pellicola della Psychopathic Records.\nLa Psychopathic non fu coinvolta nella produzione di \"Death Racers\". Bruce dichiar\u00f2: \"L'abbiamo fatto solo per divertimento. Sapevamo che fondamentalmente sarebbe stata solo spazzatura\".\nDistribuzione.\nIl film \u00e8 stato distribuito solo per l'home video. Alcune delle uscite internazionali sono state:\nPromozione.\nLa tagline \u00e8: \"It's not about the speed...It's about the BLOOD!\" (\"Non si tratta di velocit\u00e0 ... si tratta di SANGUE!\")."}
{"id": "3749820", "revid": "580197", "url": "https://it.wikipedia.org/wiki?curid=3749820", "title": "Yehoshua Glazer", "text": "Carriera.\nFu capocannoniere del campionato israeliano nel 1952"}
{"id": "3749824", "revid": "298229", "url": "https://it.wikipedia.org/wiki?curid=3749824", "title": "Squadra norvegese di Fed Cup", "text": "La squadra norvegese di Fed Cup rappresenta la Norvegia nella Fed Cup, ed \u00e8 posta sotto l'egida della \"Norges Tennisforbund\".\nEssa partecipa alla competizione dal 1963 raggiungendo gli ottavi di finale nel 1972 e nel 1974."}
{"id": "3749826", "revid": "599013", "url": "https://it.wikipedia.org/wiki?curid=3749826", "title": "Abgar Barsom", "text": "Carriera.\nClub.\nBarsom cominci\u00f2 la carriera con la maglia del Forward, per poi passare al Djurg\u00e5rden. Vest\u00ec poi la maglia degli olandesi dello Heerenveen, prima di tornare al Djurg\u00e5rden. Successivamente, milit\u00f2 nello \u00d6rebro.\nPass\u00f2 poi ai norvegesi del Fredrikstad. Esord\u00ec nella Tippeligaen il 30 marzo 2008, quando fu titolare nella sconfitta per 4-2 sul campo del Brann. Il 16 maggio dello stesso anno, segn\u00f2 la prima rete, fissando sul definitivo 5-0 il punteggio con cui la sua squadra si impose sullo Aalesund.\nNel 2010 torn\u00f2 in patria, accordandosi con il Syrianska. Si ritir\u00f2 al termine della stagione successiva."}
{"id": "3749829", "revid": "767487", "url": "https://it.wikipedia.org/wiki?curid=3749829", "title": "Andr\u00e9s Calamaro", "text": "Carriera.\nMolto popolare soprattutto in Argentina, ha vinto il Latin Grammy Award 2008 nella categoria \"Best Rock Solo Vocal Album\". Nel corso della sua carriera, \u00e8 stato membro delle band Los Abuelos de la Nada e Los Rodr\u00edguez."}
{"id": "3749830", "revid": "298229", "url": "https://it.wikipedia.org/wiki?curid=3749830", "title": "Irina Podyalovskaya", "text": ""}
{"id": "3749832", "revid": "287204", "url": "https://it.wikipedia.org/wiki?curid=3749832", "title": "Andres Calamaro", "text": ""}
{"id": "3749844", "revid": "287204", "url": "https://it.wikipedia.org/wiki?curid=3749844", "title": "Squadra moldava di Fed Cup", "text": "La squadra moldava di Fed Cup rappresenta la Moldavia nella Fed Cup, ed \u00e8 posta sotto l'egida della \"Moldova Republic Tennis Federation\".\nEssa partecipa alla competizione dal 1998 senza aver mai superato le fasi zonali."}
{"id": "3749850", "revid": "34862", "url": "https://it.wikipedia.org/wiki?curid=3749850", "title": "Nazionale di Fed Cup della Norvegia", "text": ""}
{"id": "3749852", "revid": "34862", "url": "https://it.wikipedia.org/wiki?curid=3749852", "title": "Nazionale di Fed Cup della Moldavia", "text": ""}
{"id": "3749853", "revid": "481666", "url": "https://it.wikipedia.org/wiki?curid=3749853", "title": "Chester Withey", "text": "Biografia.\nNato nello Utah, Chester Withey era figlio di Chester Henry Withey e Mary E. Kelso. Inizi\u00f2 la sua carriera nel 1913 come attore in un film prodotto dall'American Film Manufacturing Company e diretto da Wallace Reid. Nello stesso anno, firm\u00f2 anche la sua prima sceneggiatura, scrivendo \"An Assisted Proposal\" per Lorimer Johnston. Dopo aver recitato in oltre un'ottantina di pellicole - quasi tutte cortometraggi, lunghezza standard per i film dell'epoca - nel 1916 Whithey pass\u00f2 dietro alla macchina da presa, dirigendo fino al 1928 una trentina di film. \nNel 1920, si spos\u00f2 con l'attrice Virginia Philley (1890-1980).\nChester Withey si ritir\u00f2 nel 1928. Nel 1935, fece sua ultima apparizione sullo schermo in un piccolo ruolo nel film \"Le due citt\u00e0\". Nel 1937, rimase gravemente ferito in un incidente stradale a Santa Monica. Mor\u00ec due anni pi\u00f9 tardi, il 6 ottobre 1939."}
{"id": "3749854", "revid": "6923", "url": "https://it.wikipedia.org/wiki?curid=3749854", "title": "UPC Svizzera", "text": "UPC \u00e8 un provider svizzero nella fornitura di servizi Internet ultra veloci, telefonia e TV via cavo. Nata nel 1994 dalla fusione di pi\u00f9 societ\u00e0, oggi UPC \u00e8 un'affiliata di Liberty Global.\nProdotti.\nDigital TV e radio.\nUPC diffonde canali radio-televisivi. Nel mese di novembre 2012, UPC elimina la codifica relativa all'offerta di base TV che comprende 55 canali TV e 100 stazioni radio digitali. Contemporaneamente viene lanciata un'offerta Internet con velocit\u00e0 di download di 2\u00a0Mbit/s. Nonostante la digitalizzazione, UPC diffonde tramite collegamento analogico, a seconda della regione, almeno 36 canali TV e 34 stazioni radio. Nell'ordinanza sulla radiotelevisione in vigore, il Consiglio federale ha compilato un elenco di programmi esteri che devono obbligatoriamente essere offerti nella modalit\u00e0 analogica. Il cosiddetto elenco con i canali must-carry contiene una serie di canali scelti dal Consiglio federale che devono essere trasmessi in modalit\u00e0 analogica da UPC e da altri operatori sul territorio nazionale. Tra questi troviamo i sette programmi della SRG, i primi canali televisivi delle emittenti pubbliche dei Paesi confinanti come ARD, ORF1, Rai Uno e France 2 nonch\u00e9 Arte, 3sat, TV5 Monde ed Euronews nella lingua delle relative regione di diffusione. Dopo l'eliminazione della codifica di base \u00e8 possibile scegliere l'apparecchio finale (TV, receiver, recorder, DigiCard).\nInternet.\nUPC offre l'accesso a Internet a banda larga attraverso una rete via cavo. In questo ambito l'azienda annovera oggi oltre 759\u00a0900 clienti (al 31 dicembre 2015). La rete via cavo \u00e8 gi\u00e0 oggi per il 95% realizzata in fibra ottica e per il 5% in cavo coassiale, ossia il cosiddetto Hybrid Fiber Coax (HFC). Il servizio Internet \u00e8 basato sullo standard di trasmissione dati DOCSIS 3.0. Da novembre 2012 il collegamento alla rete via cavo di UPC offre anche un accesso alla rete Internet con 2\u00a0Mbit/s.\nTelefonia.\nRete fissa.\nDal luglio 2003 UPC propone anche offerte nell'ambito della Telefonia. Al 31 dicembre 2015, 505\u00a0000 clienti fruiscono del servizio di telefonia via cavo.\nOfferta di telefonia mobile.\nDalla fine del 2010 UPC non offre pi\u00f9 servizi nell'ambito della telefonia mobile. Nel mese di giugno 2011 UPC sigla un contratto MVNO (mobile virtual network operator) con Orange (dal 2015 denominata Salt) che prevede di offrire in futuro anche servizi di telefonia mobile. Il lancio come operatore mobile virtuale (MVNO) avviene nell'aprile 2014 su rete Salt. Ad inizio 2018 la societ\u00e0 comunica di aver raggiunto le 100.000 unit\u00e0.\nClienti aziendali.\nAttualmente questo settore annovera 16'200 clienti (al 31 dicembre 2015).\nStoria.\nI primi operatori di reti via cavo nascono negli anni trenta e diffondono il segnale radio via cavo. Fondata nel 1931, Rediffusion S.A., \u00e8 uno degli operatore di reti via cavo attivo nella diffusione di emittenti radiofoniche e poi anche televisive. A partire dalla fine degli anni cinquanta, Rediffusion S.A. trasmette dall'Uetliberg i primi programmi televisivi in bianco e nero. Nel 1994, dalla fusione tra Redifussion S.A. e altre societ\u00e0 di reti via cavo indipendenti, nasce Cablecom che appartiene alle tre aziende Siemens, VEBA e Swisscom.\nNel 1998 Cablecom integra nella sua offerta SwissOnline il provider di servizi Internet. Negli anni a venire l'operatore di reti via cavo acquista diverse aziende di reti via cavo (es. Balcab e Sitel). Il rilevamento di queste societ\u00e0 permette a Cablecom di espandere la sua rete sul territorio svizzero. Nel 2000 i proprietari di Cablecom cedono l'azienda alla societ\u00e0 anglo-americana NTL al prezzo di CHF 5,8 miliardi. Negli anni successivi le attivit\u00e0 operative migliorano in modo duraturo. Nel 2003, NTL segnala difficolt\u00e0 finanziarie e vende Cablecom a un gruppo di banche e di investitori privati.\nI nuovi proprietari di Cablecom prevedono di quotare l'azienda in borsa per la met\u00e0 di ottobre 2005. Dopo che Liberty Global Europe, un'affiliata al 100% di Liberty Global, il 30 settembre 2005 rileva cablecom per 2,8 miliardi viene annulla la quotazione in borsa.\nNegli anni a venire Cablecom investe nel potenziamento della propria rete e nel 2007 l'azienda lancia la televisione in alta risoluzione (HDTV). Nei due anni successivi Cablecom lancia le prime offerte combinate (pacchetto con Internet, Telefonia e Televisione).Nel 2010 Cablecom porta sul mercato la DigiCard che offre al cliente la possibilit\u00e0 di guardare la tv digitale senza dispositivo aggiuntivo. Dall'inizio del 2011 cablecom offre anche il servizio di Video on Demand con contenuti in 3D.\nNell'aprile 2011 Cablecom diventa UPC Cablecom. Con il nuovo marchio l'azienda desidera posizionarsi sul mercato come affiliata di Liberty Global conservando le sue tracce nella storia della telecomunicazione svizzera. Con il rebranding viene sostituito anche il logo della chiave rossa.\nAll'inizio del 2013 UPC Cablecom lancia sul mercato svizzero la piattaforma TV Horizon. La piattaforma d'intrattenimento offre tra l'altro la possibilit\u00e0 di registrare contemporaneamente fino a quattro trasmissioni e riunisce in un solo apparecchio TV, Internet e telefonia fissa."}
{"id": "3749858", "revid": "767487", "url": "https://it.wikipedia.org/wiki?curid=3749858", "title": "Leandro Nicol\u00e1s D\u00edaz", "text": ""}
{"id": "3749867", "revid": "599013", "url": "https://it.wikipedia.org/wiki?curid=3749867", "title": "Shay Holtzman", "text": "Carriera.\nFu capocannoniere del campionato israeliano nella stagione 2003-2004."}
{"id": "3749869", "revid": "621682", "url": "https://it.wikipedia.org/wiki?curid=3749869", "title": "Shai Holtzman", "text": ""}
{"id": "3749870", "revid": "621682", "url": "https://it.wikipedia.org/wiki?curid=3749870", "title": "Itzhak Visoker", "text": ""}
{"id": "3749872", "revid": "298229", "url": "https://it.wikipedia.org/wiki?curid=3749872", "title": "Squadra bermudiana di Fed Cup", "text": "La squadra bermudiana di Fed Cup rappresenta Bermuda nella Fed Cup, ed \u00e8 posta sotto l'egida della \"Bermuda Lawn Tennis Association\".\nEssa partecipa alla competizione dal 1996 senza aver mai superato le fasi zonali.\nLe bermudiane non hanno preso parte alla Fed Cup 2011, venendo quindi condannate all'ultima categoria della zona americana, il gruppo II nel quale comunque gi\u00e0 erano incluse."}
{"id": "3749874", "revid": "767487", "url": "https://it.wikipedia.org/wiki?curid=3749874", "title": "Biscuits for Breakfast", "text": "Biscuits for Breakfast \u00e8 il secondo album di Fink, pubblicato nel 2006 sotto l'etichetta Ninjatune.\nIl disco.\nPresente sul mercato in vari formati di registrazione, vinile, Cd e digital download, questo album presenta un genere completamente diverso dal precedente, infatti, se in quest'ultimo, veniva privilegiata la musica elettronica, in questo secondo lavoro, invece, si va verso sfumature che variano dall'indie rock al blues rock.\nCon questo album viene definitivamente sancita la differente personalit\u00e0 dell'artista, capace, con questo lavoro, di riscuotere un discreto successo e pareri positivi da parte di numerose riviste:"}
{"id": "3749876", "revid": "298229", "url": "https://it.wikipedia.org/wiki?curid=3749876", "title": "Nazionale di Fed Cup delle Bermude", "text": ""}
{"id": "3749882", "revid": "599013", "url": "https://it.wikipedia.org/wiki?curid=3749882", "title": "David Lavi", "text": "Carriera.\nFu per quattro volte capocannoniere del campionato israeliano: nel 1978, nel 1980, nel 1984 e nel 1985."}
{"id": "3749884", "revid": "767487", "url": "https://it.wikipedia.org/wiki?curid=3749884", "title": "Edmund Saunders", "text": ""}
{"id": "3749896", "revid": "1043", "url": "https://it.wikipedia.org/wiki?curid=3749896", "title": "Noelia Lorenzo Monge", "text": ""}
{"id": "3749900", "revid": "1442080", "url": "https://it.wikipedia.org/wiki?curid=3749900", "title": "Re-Wired", "text": "Re-Wired \u00e8 un singolo del gruppo musicale britannico Kasabian, il secondo estratto dall'album \"Velociraptor!\", pubblicato il 20 ottobre 2011.\nLa canzone.\nA proposito della canzone, Sergio Pizzorno disse:\nVideo musicale.\nDiretto dal regista Thomas Carty e filmato al Chobham Test Track nel Surrey, il video vede i membri della band in una sorta di inseguimento automobilistico a bordo di una Mercedes-Benz Classe CLS, una Ford Escort, una Fiat 126 e un camper. Nel video \u00e8 presente il cameo di Noel Fielding, che veste i panni di Vlad the Impaler anche questa volta, dopo essere apparso per la prima volta sotto tali vesti nel video ufficiale dell'omonimo brano."}
{"id": "3749903", "revid": "384933", "url": "https://it.wikipedia.org/wiki?curid=3749903", "title": "AMA motocross series 2006", "text": ""}
{"id": "3749904", "revid": "384933", "url": "https://it.wikipedia.org/wiki?curid=3749904", "title": "AMA motocross series 2007", "text": ""}
{"id": "3749907", "revid": "599013", "url": "https://it.wikipedia.org/wiki?curid=3749907", "title": "William Petersson", "text": "Biografia.\nAi Giochi della VII Olimpiade vinse l'oro nel salto in lungo ottenendo un risultato migliore dello statunitense Carl Johnson (medaglia d'argento) e dello svedese Erik Abrahamsson."}
{"id": "3749909", "revid": "204012", "url": "https://it.wikipedia.org/wiki?curid=3749909", "title": "William Pettersson", "text": ""}
{"id": "3749910", "revid": "1543377", "url": "https://it.wikipedia.org/wiki?curid=3749910", "title": "Storia della salvezza", "text": "La Storia della salvezza \u00e8 l'interpretazione della storia biblica, e pi\u00f9 in generale di tutta la storia umana, come manifestazione della volont\u00e0 salvifica universale di Dio. Bench\u00e9 il concetto sia stato introdotto nella teologia cristiana solo nel XIX secolo e abbia dato spazio a molte discussioni (cfr. Soteriologia), l'idea che Dio intervenga e guidi la storia \u00e8 profondamente radicata nella Bibbia ebraica e nel Nuovo Testamento. Nella prospettiva cristiana il centro della storia della salvezza \u00e8 la crocifissione e risurrezione di Ges\u00f9 Cristo.\nLa Storia della salvezza nei due Testamenti.\nNella fede di Israele, la storia della salvezza nasce dall'esperienza dell'Esodo e dall'intuizione che il popolo ebraico sia all'origine di una salvezza per tutti i popoli, come annunciato gi\u00e0 due volte ad Abramo (Gn 12,3;22,18) e ripetuto dai profeti fra cui il Deutero-Isaia. Con il libro di Daniele l'attenzione viene posta sullo sbocco escatologico della storia della salvezza.\nQuesta concezione \u00e8, e rimane, quella del Nuovo Testamento, in cui la vita terrena di Ges\u00f9 \u00e8 vista, secondo Hans Conzelmann, come \"il centro del tempo\", posto fra l'Antico Testamento e il \"tempo della Chiesa\". Secondo Conzelmann l'esame delle due opere di Luca (Vangelo e Atti) mostra che l'evangelista non riteneva affatto che la seconda venuta di Ges\u00f9 fosse imminente, come, secondo altri teologi, emergerebbe in molti testi neotestamentari. Alle affermazioni evangeliche sulla storia si aggiungono le riflessioni nelle epistole dell'apostolo Paolo e nell'Apocalisse.\nL'attenzione dei teologi sulla storia della salvezza come tema unificante e chiave interpretativa della Bibbia \u00e8 stata risvegliata nel 1965 dall'uscita di un libro di Oscar Cullmann, \"Heil als Geschichte\" (\"La salvezza come storia\"). Le varie edizioni e traduzioni internazionali ne testimoniano la fecondit\u00e0 e l\u2019importanza. Cullmann presenta la sua opera come un \"contributo al dialogo fra cristiani delle varie confessioni\" ed esamina sistematicamente la storia della salvezza nel Nuovo Testamento.\nIl tema teologico della \"storia della salvezza\" comporta un atteggiamento ottimistico che si scontra con le difficolt\u00e0 della teodicea e perci\u00f2 non pu\u00f2 intendersi completamente risolto.\nStoria della salvezza e \"dispensazioni\".\nLa teologia della storia della salvezza si collega, ma anche si contrappone, con l'interpretazione, tipica di alcune confessioni evangeliche, secondo cui il rapporto di Dio con l'umanit\u00e0 si sarebbe sviluppato per tappe, dette dispensazioni, in cui i termini del \"patto\" fra umano e divino sarebbero stati modificati. Le possibili fasi e i loro fondamenti biblici sono:\nNel raccontare questa storia la Bibbia fa emergere come motivo di speranza la fedelt\u00e0 di Dio all'amore per l'umanit\u00e0, nonostante i tradimenti.\nGli 8 patti dell'Antico Testamento troverebbero secondo i cristiani la loro pienezza in Ges\u00f9 Cristo e nel suo patto eucaristico."}
{"id": "3749938", "revid": "741864", "url": "https://it.wikipedia.org/wiki?curid=3749938", "title": "Maurizio Conti (ciclista)", "text": "Professionista dal 1984 al 1986, partecip\u00f2 due volte al Giro d'Italia.\nCarriera.\nDa dilettante vinse il Nastro d'Oro nel 1983. Non ottenne vittorie da professionista. Partecip\u00f2 a due edizioni del Giro d'Italia, classificandosi al ventottesimo posto nel 1986, quinto tra i giovani.\nPiazzamenti.\nNessun piazzamento."}
{"id": "3749946", "revid": "599013", "url": "https://it.wikipedia.org/wiki?curid=3749946", "title": "Boris Zrinski", "text": "Carriera.\nNel 2011 ha allenato la Nazionale di pallacanestro femminile della Slovenia; in precedenza aveva guidato la Nazionale maschile."}
{"id": "3749949", "revid": "1613689", "url": "https://it.wikipedia.org/wiki?curid=3749949", "title": "Cory Edwards", "text": "\u00c8 probabilmente pi\u00f9 conosciuto per essere il co-regista, co-scrittore e la voce di Scattino (Twitchy) in \"Cappuccetto Rosso e gli insoliti sospetti\" (2005), e per la co-scrittura e la voce narrante nel seguito del 2011 \"Hoodwinked Too! Hood vs. Evil\".\nCarriera.\nCory Edwards ha recitato nel film Chillicothe del 1999, diretto da suo fratello Todd. L'investitore privato Maurice Kanbar ha apprezzato il film ed eventualmente gli ha offerto di finanziare loro una fiaba animata raccontata in uno stile contemporaneo. Cory, Todd, e il loro amico Tony Leech ha deciso di fare un film di Cappuccetto Rosso raccontata nel contesto di un'indagine di polizia. Tuttavia, una volta ultimato il loro film, Maurice Kanbar non era nella posizione finanziaria di produrlo e distribuirlo, cos\u00ec lo port\u00f2 alla neonata Weinstein Company, che ha accettato di acquistare il film. Il film, intitolato Cappuccetto Rosso e gli insoliti sospetti \u00e8 stato distribuito alla fine del 2005 per poter essere preso in considerazione e poi hanno ricevuto una versione pi\u00f9 ampia nel gennaio 2006. Il film ha ricevuto recensioni contrastanti e ha fatto un totale mondiale di $ 110.011.106, il che rende un successo grazie al suo piccolo budget.\nCory ha scritto Hoodwinked Too! Hood vs. Evil accanto a i creatori e coautori Tony Leech e Todd Edwards (scrittore del film).\nNonostante i giudizi mediocri del film molte persone alla Jim Henson Company hanno apprezzato il film. Hanno cominciato a parlare con Cory circa la possibilit\u00e0 di riscrivere lo script per il seguito di Dark Crystal, per\u00f2 invece hanno deciso che lui avrebbe scritto e diretto una versione lungometraggio di Fraggle Rock.\nCory \u00e8 il coautore di Fuga dal pianeta Terra, un'avventura animata diretto da Tony Leech prodotto da Brian Inerfeld, Jon Shestack, Ed Jones, Preston Stutzman e Greg Little e distribuito dalla The Weinstein Company nel gennaio 2010.\nVita privata.\nCory \u00e8 cristiano e frequenta la \"Bel Air Presbyterian Church\" in cui \u00e8 un membro del loro reparto di dramma."}
{"id": "3749950", "revid": "767487", "url": "https://it.wikipedia.org/wiki?curid=3749950", "title": "Il principe del deserto (film)", "text": "Il principe del deserto (\"Black Gold\") \u00e8 un film del 2011 diretto da Jean-Jacques Annaud.\nPellicola epica tratta dal romanzo del 1957 \"Il paese dalle ombre corte\", dello scrittore svizzero Hans Ruesch.\nTrama.\nArabia 1923, due sultani si sono appena sfidati in battaglia. Il vincitore, l'emiro Nesib, detta le condizioni per una tregua al suo rivale Amar. Nessuno dei due potr\u00e0 mai pi\u00f9 avanzare diritti sulla terra denominata \"La striscia gialla\"; inoltre, secondo il costume, Nesib adotter\u00e0 i due figli maschi di Amar, Saleeh e Auda, tenendoli con s\u00e9 come garanzia del loro accordo.\nOrmai cresciuti, Saleeh \u00e8 diventato un guerriero desideroso di riunirsi al vero padre, mentre Auda \u00e8 interessato solamente agli studi. Un giorno Sam Thurkettle, statunitense della Texan Oil, scopre petrolio greggio di alta qualit\u00e0 accanto alle terre di Nesib. Quest'ultimo si convincer\u00e0 del bisogno di sfruttare la manna finanziaria che gli viene offerta, anche per il recente trauma della perdita della propria moglie, a causa della mancanza di cure mediche nel suo paese arretrato, per rendere il suo regno ricco e moderno. Nesib, dunque, consente a Thurkettle di estrarre il petrolio ma i sogni di un futuro radioso s'infrangono quando si rende conto che il petrolio giace proprio sulla Striscia gialla e che difatti ha violato l'accordo di pace con Amar.\nLa modernizzazione voluta da Nesib procede a gonfie vele, vedendo la costruzione di scuole, ospedali ed impianti elettrici; ci\u00f2 per\u00f2 irrita Amar, il quale non ha dimenticato il patto, e Nesib si vedr\u00e0 costretto ad inviare un emissario al fratello. Ma non \u00e8 soltanto Amar a mal sopportare la politica di Nesib, difatti le trib\u00f9 del deserto attaccano un sito petrolifero uccidendo molti dipendenti dell'emiro; Nesib decide quindi di offrire ai vari beduini doni lussuosi e oro per accettare l'estrazione di petrolio.\nL'inviato ad Amar ritorna e viene accolto da Nesib: Amar considera lo sfruttamento della Striscia gialla una violazione del loro trattato e richiede l'abbandono delle rivendicazioni del fratello. Saleeh pensando di poter convincere il padre fugge ma viene catturato e imprigionato, poco dopo viene assassinato in opposizione agli ordini di Nesib.\nPer conservare le entrate petrolifere, Nesib attua una notevole manovra politica: fa sposare la propria figlia, Leyla, con Auda sciogliendo cos\u00ec il suo accordo con Amar e togliendo se stesso dai debiti religiosi. Anche se il matrimonio ha connotazioni politiche, l'amore tra i due giovani \u00e8 un amore puro, nato sin dall'infanzia. Auda viene allora mandato da Amar: Nesib ha offerto il 5% e poi il 35% degli utili; il giorno successivo si tiene un incontro con gli alleati di Amar che, essendo conservatori convinti, ritengono che consentendo agli stranieri di estrarre il petrolio si permetterebbe di distruggere la loro cultura; Auda cerca di convincerli che il petrolio \u00e8 un dono di Dio per la loro terra. Amar va su tutte la furie alla scoperta della morte di Saleeh da parte delle guardie del fratello.\nAmar sviluppa un piano per mandare un'armata nel deserto con armi e provviste per agire come ambasciatori al fine di attirare l'esercito di Nesib nel deserto mentre Amar prende il suo vero esercito per conquistare la citt\u00e0 di Hobeika. Il comando dell'esercito da mandare nel deserto viene dato ad un Auda riappacificato con il padre accompagnato dal fratellastro Ali, un medico che si oppone alla mentalit\u00e0 xenofoba del padre. Il piano funziona e vengono inviate sei auto blindate di Nesib le quali si impantanano nella sabbia e vengono attaccate dagli uomini di Auda. Quando le auto blindate non riescono a tornare, Nesib invia un aereo alla loro ricerca con il suo fedele Tariq. Tariq morir\u00e0 tra le braccia di un triste Auda sopraffatto dal rimorso per tutte le morti inutili. Gli uomini si dirigono verso mare credendo che troveranno l\u00ec acqua, appena giungono a destinazione non trovano acqua dolce e si accampano sulla costa fino a quando Ali non scova una sorgente sottomarina. L'esercito continua la marcia fino ad incontrare la trib\u00f9 Banu Seri ai quali l'armata vuole prendere i cammelli. Auda, Ali e pochi altri incontrano in una tenda lo sceicco, che in un primo momento si dimostra amichevole per poi minacciare gli ospiti, dopo una breve chiacchierata, spiegando che Nesib ha scoperto il tradimento di Auda e che ne desidera il \"rimpatrio\", intanto il resto degli uomini di Auda lanciano un attacco a sorpresa. Lo sceicco fugge e i suoi schiavi della trib\u00f9 Zemiri vengono liberati (la madre di Auda era una nobile Zemiri). Auda viene per\u00f2 accidentalmente colpito da un membro della trib\u00f9 che lo credeva Amar, Ali si rende conto che Auda \u00e8 in uno stato medico noto come morte apparente, in cui un trauma cranico provoca tutti i sintomi della morte: Auda torna cosciente ore dopo, gli Zemiri credono che egli sia il leader predetto nelle leggende della trib\u00f9 che sarebbe \"tornato dalla morte\" Auda cerca di dissuaderli ma Ali lo convince ad accettare le adulazioni.\nVicino alla citt\u00e0 di Nesib, Hobeika, succede per\u00f2 il peggio, in un attacco aereo Ali muore tragicamente poco dopo aver ritrovato la fede grazie ad Auda. Alle porte della cittadella gli uomini di Amar vanno incontro a quelli di Auda: Nesib si \u00e8 arreso, Amir chiede quindi la consegna dell'esercito del figlio nelle sue mani, la discussione viene bruscamente interrotta dallo sceicco Banu Seri che uccide con un colpo di fucile Amir da un crinale in lontananza, il suo bersaglio era probabilmente Auda. Il generale dell'esercito di Nesib si rende conto che con un Amar morto non c'\u00e8 nulla che possa fermare la battaglia. Le varie trib\u00f9 al comando di Auda guidati dagli ex uomini di Amar sovrastano i meglio armati uomini di Nesib. Lo sceicco Banu Seri affronta, nel caos del conflitto, Auda il quale viene facilmente sconfitto a causa della sua vecchia natura da topo di biblioteca e non di guerriero; prima che lo sceicco possa dare il fendente fatale, Aisha, la schiava Zemiri con cui Auda ha pi\u00f9 legato durante il viaggio, accoltella alla schiena il suo ex padrone. La battaglia \u00e8 vinta, l'esercito entra nella citt\u00e0.\nAuda ritrova la sua amata Leyla per poi andare incontro a Nesib nascosto nella biblioteca della citt\u00e0, l'emiro si complimenta con lui per i suoi successi e gli chiede cosa intenda fare. Auda gli dice che, a differenza di suo padre, non odia gli stranieri e che pensa che abbiano molto da offrire, gli propone quindi il ruolo di ambasciatore alla Texan Oil. Inizia cosi un periodo di prosperit\u00e0 e ricchezza nel nome del progresso e nel rispetto delle tradizioni sotto l'ala del nuovo emiro Auda, il nuovo principe del deserto.\nProduzione.\nProdotto da Tarak Ben Ammar, presidente della Quinta Communications, e co-prodotto dal Doha Film Institute del Qatar, il film \u00e8 stato girato prevalentemente in Tunisia, ma per alcuni set anche nel Qatar, ed un budget di 55 milioni di dollari. Tra gli interpreti principali del film figurano Tahar Rahim, Antonio Banderas, Mark Strong e Freida Pinto.\nDistribuzione.\nIl film \u00e8 stato presentato in anteprima mondiale e come film d'apertura al Doha Tribeca Film Festival il 25 ottobre 2011. La distribuzione mondiale della pellicola inizia a fine novembre 2011; il 23 novembre \u00e8 stato distribuito nelle sale di Francia e Benelux, mentre il giorno successivo viene distribuito in selezionati territori del Medio Oriente. Dal 1\u00ba dicembre \u00e8 stato distribuito in altri paesi del Medio oriente, come Qatar, Emirati Arabi Uniti, Libano e Bahrein.\nIl 23 dicembre \u00e8 uscito nelle sale italiane a cura della Eagle Pictures, mentre nei primi mesi del 2012 viene distribuito in Germania, Spagna, Regno Unito e Stati Uniti."}
{"id": "3749952", "revid": "287204", "url": "https://it.wikipedia.org/wiki?curid=3749952", "title": "Quercetum mediterraneum montanum", "text": ""}
{"id": "3749953", "revid": "287204", "url": "https://it.wikipedia.org/wiki?curid=3749953", "title": "Foresta mediterranea di sclerofille", "text": ""}
{"id": "3749954", "revid": "287204", "url": "https://it.wikipedia.org/wiki?curid=3749954", "title": "Alberi piegati", "text": ""}
{"id": "3749955", "revid": "287204", "url": "https://it.wikipedia.org/wiki?curid=3749955", "title": "Forgall Manach", "text": ""}
{"id": "3749956", "revid": "287204", "url": "https://it.wikipedia.org/wiki?curid=3749956", "title": "Lao jia er lu", "text": ""}
{"id": "3749957", "revid": "287204", "url": "https://it.wikipedia.org/wiki?curid=3749957", "title": "Lao jia pao chui", "text": ""}
{"id": "3749959", "revid": "287204", "url": "https://it.wikipedia.org/wiki?curid=3749959", "title": "Formazioni Armate Comuniste", "text": ""}
{"id": "3749960", "revid": "599013", "url": "https://it.wikipedia.org/wiki?curid=3749960", "title": "Delf\u00edn Ben\u00edtez C\u00e1ceres", "text": "Carriera.\nClub.\nBen\u00edtez cominci\u00f2 la sua carriera nel Libertad. Fu uno dei giocatori chiave nella Nazionale paraguaiana all'inizio degli anni '30. Nel 1932 firm\u00f2 con il club argentino Boca Juniors. Divent\u00f2 subito uno dei giocatori chiave della squadra e in sette anni segn\u00f2 107 gol in 162 incontri, diventando il quinto giocatore pi\u00f9 prolifico del club.\nVicino alla fine della sua carriera, Ben\u00edtez gioc\u00f2 prima nel Racing Avellaneda, e poi nel Ferro Carril Oeste. Durante la sua permanenza al Racing, guadagn\u00f2 il titolo di capocannoniere della Primera Divisi\u00f3n e del Sud America insieme a Isidro L\u00e1ngara, militante nel San Lorenzo. Dopo il suo ritiro da calciatore, C\u00e1ceres allen\u00f2 l'Independiente Medell\u00edn, e diverse squadre venezuelane.\nNazionale.\nGioc\u00f2 15 volte con il Paraguay, inclusa la partecipazione al campionato sudamericano del 1929. Nel campionato mondiale 1930, gioc\u00f2 contro gli Stati Uniti e contro il Belgio. Segner\u00e0 in totale 3 volte con \"La Albirroja\". Appar\u00ec anche una volta con la maglia dell'Argentina, segnando."}
{"id": "3749961", "revid": "287204", "url": "https://it.wikipedia.org/wiki?curid=3749961", "title": "Modulo 10", "text": ""}
{"id": "3749962", "revid": "1043", "url": "https://it.wikipedia.org/wiki?curid=3749962", "title": "F\u00e9lix Juan Trinidad", "text": ""}
{"id": "3749964", "revid": "1043", "url": "https://it.wikipedia.org/wiki?curid=3749964", "title": "Felix Juan Trinidad", "text": ""}
{"id": "3749965", "revid": "767487", "url": "https://it.wikipedia.org/wiki?curid=3749965", "title": "Gran Premio di Lugano 2005", "text": "Il Gran Premio di Lugano 2005, ventunesima edizione della corsa e valida come evento dell'UCI Europe Tour 2005 categoria 1.1, fu disputata il 27 febbraio 2005, su un percorso di 156,6\u00a0km. Fu vinta dal belga Rik Verbrugghe, al traguardo con il tempo di 4h14'19\" alla media di 36,946\u00a0km/h.\nPartenza con 172 cicllisti, di cui 91 portarono a termine il percorso."}
{"id": "3749967", "revid": "1573940", "url": "https://it.wikipedia.org/wiki?curid=3749967", "title": "Podarcis carbonelli", "text": "Podarcis carbonelli , dal greco antico \" \u03c0\u03bf\u03b4\u03ac\u03c1\u03ba\u03b7\u03c2 \" (podarcis = pi\u00e8 veloce), \u00e8 un rettile della famiglia Lacertidae, endemico della penisola iberica.\nBiologia.\nRiproduzione.\n\u00c8 una specie ovipara: si riproduce da una a tre volte l'anno, deponendo da una a cinque uova.\nDistribuzione e habitat.\n\"P. carbonelli\" \u00e8 diffusa nelle zone occidentali e centrali del Portogallo. Nelle prime, la popolazione \u00e8 molto frammentata e sembra essersi diffusa in pianura, dove trova rifugio esclusivamente tra le dune di sabbia. Diversa \u00e8 la popolazione delle zone centrali, che appare pi\u00f9 compatta, specialmente nella citt\u00e0 di Aveiro, e preferisce i territori di alta quota, superiori ai 500 metri e costituiti principalmente da foreste di querce.\nNell'arcipelago di Berlengas, vive la sottospecie \"P. b. berlengensis\".\n\"P. carbonelli\" \u00e8 stata segnalata anche nei versanti nord delle montagne situate al centro della Spagna, ad altitudini molto elevate: a partire dai 500 m, fino ai 1.200 m di altezza. Inoltre, la si ritrova nelle pianure del Parco nazionale di Do\u00f1ana.\nTassonomia.\nInizialmente, \"P. carbonelli\" era considerata una sottospecie di \"P. bocagei\", ma in seguito, sono state notate delle differenze nei geni ed \u00e8 stata, cos\u00ec, classificata come una specie a s\u00e9 stante.\nSono state riconosciute due sottospecie:\nConservazione.\nPer la ristrettezza del suo areale (inferiore ai 5.000\u00a0km\u00b2) \u00e8 classificata dalla \"IUCN Red List\" come specie in pericolo (\"Endagered\").\nI cambiamenti climatici, gli incendi e la costruzione di strutture a fini turistici, sono alcune delle principali minacce all'habitat, soprattutto per gli esemplari che popolano le zone meridionali della penisola iberica, il cui numero complessivo \u00e8 molto basso e continuamente in calo.\nNelle aree centrali, l'habitat di \"P. carbonelli\" \u00e8 minacciato soprattutto a causa delle piantagioni di pini. Una parte delle popolazioni della regione centrale, vive protetta in parchi nazionali."}
{"id": "3749968", "revid": "838137", "url": "https://it.wikipedia.org/wiki?curid=3749968", "title": "Maurizio Conti", "text": ""}
{"id": "3749972", "revid": "767487", "url": "https://it.wikipedia.org/wiki?curid=3749972", "title": "An Assisted Proposal", "text": "An Assisted Proposal \u00e8 un cortometraggio muto del 1913 diretto da Lorimer Johnston. Chester Withey, che appare tra gli attori, firma qui la sua prima sceneggiatura. Prodotto dalla American Film Manufacturing Company, il film aveva come interpreti Vivian Rich, Jack Richardson, Harry von Meter.\nTrama.\nJoe e Jim sono due amici, entrambi innamorati di Ellen. Quando la ragazza manda degli inviti per un ballo mascherato, Joe prega Jim di portare un biglietto di scuse ad Ellen, perch\u00e9 teme di far tardi a causa di alcuni affari da concludere proprio quella sera. Jim, temendo che l'amico riesca comunque a soffiargli la ragazza, non consegna il biglietto; anzi, prende il costume e la maschera di Joe e si presenta alla serata come fosse lui Joe. Ne approfitta per chiedere a Ellen se vuole sposarlo e lei, credendo che sia Joe, accetta.&lt;br&gt;\nIntanto Joe, che ha concluso il suo lavoro, torna a casa, non trova pi\u00f9 il suo costume. Si affretta comunque al ballo, dove trova una Ellen particolarmente affettuosa con lui che lo mette anche in imbarazzo chiedendogli a voce alta \"quando ci sposeremo?\". Non sapendo che dire, si allontana, mentre Jim, che \u00e8 andato a cercare un pastore, si sposa tranquillamente con Ellen. I cowboy adesso possono spiegare a Joe come siano andate le cose.\nProduzione.\nIl film fu prodotto dall'American Film Manufacturing Company\nDistribuzione.\nDistribuito dalla Mutual, il film - un cortometraggio in una bobina - usc\u00ec nelle sale cinematografiche degli Stati Uniti il 13 novembre 1913."}
{"id": "3749978", "revid": "767487", "url": "https://it.wikipedia.org/wiki?curid=3749978", "title": "200 MPH", "text": "200 MPH \u00e8 un film statunitense del 2011 diretto da Cole S. McKay. \u00c8 un \"B movie\" prodotto da The Asylum, societ\u00e0 specializzata nelle produzioni di film a basso costo per il circuito \"direct-to-video\".\nTrama.\nRich Merchant, quando il fratello maggiore che egli idolatra esce di strada a causa di Kayce, uno spietato spacciatore, durante una gara clandestina notturna conosciuta come \"Sepulveda Suicide\", decide di vendicarsi e mettersi al volante. Ma per vincere, avr\u00e0 bisogno di modificare la sua fidata Mazda RX-7 con l'aiuto di un meccanico, Kelly, per ottenere le massime prestazioni.\nProduzione.\nIl film fu prodotto da The Asylum e girato a Los Angeles, in California. Le musiche sono firmate da Yoshi Miyamoto, Chris Ridenhour. Il film \u00e8 un \"mockbuster\" di \"Fast &amp; Furious 5\" (\"Fast Five\") uscito nelle sale nello stesso anno.\nDurante la produzione, la Mazda RX-7 usata come auto di Rick venne rubata. La RX-7 apparteneva al pluripremiato drifter professionista Justin Pawlak. Il veicolo si trovava dentro un rimorchio ed era collegato ad una Chevrolet 2500HD.\nDistribuzione.\nIl film \u00e8 stato distribuito solo per l'home video. Alcune delle uscite internazionali sono state:\nPromozione.\nLa tagline \u00e8: \"Some limits should never be crossed.\" (\"Alcuni limiti non devono mai essere superati. \")."}
{"id": "3749979", "revid": "46931", "url": "https://it.wikipedia.org/wiki?curid=3749979", "title": "200 mph", "text": ""}
{"id": "3749983", "revid": "46931", "url": "https://it.wikipedia.org/wiki?curid=3749983", "title": "200 M.P.H.", "text": ""}
{"id": "3749986", "revid": "1543377", "url": "https://it.wikipedia.org/wiki?curid=3749986", "title": "Jerome Biffle", "text": "Biografia.\nAi Giochi della XV Olimpiade vinse l'oro nel salto in lungo ottenendo un risultato migliore dello statunitense Meredith Gourdine (medaglia d'argento) e dell'ungherese \u00d6d\u00f6n F\u00f6ldessy. "}
{"id": "3749996", "revid": "287204", "url": "https://it.wikipedia.org/wiki?curid=3749996", "title": "Relazioni di Borda", "text": ""}
{"id": "3749998", "revid": "287204", "url": "https://it.wikipedia.org/wiki?curid=3749998", "title": "Passeggiata della Marina", "text": ""}
{"id": "3749999", "revid": "287204", "url": "https://it.wikipedia.org/wiki?curid=3749999", "title": "Foro svasato", "text": ""}
{"id": "3750003", "revid": "80598", "url": "https://it.wikipedia.org/wiki?curid=3750003", "title": "The Ghenga's Friend", "text": ""}
{"id": "3750010", "revid": "34060", "url": "https://it.wikipedia.org/wiki?curid=3750010", "title": "Capocannonieri della massima serie del campionato israeliano di calcio", "text": ""}
{"id": "3750017", "revid": "36426", "url": "https://it.wikipedia.org/wiki?curid=3750017", "title": "Conversione di Saulo (Parmigianino)", "text": ""}
{"id": "3750026", "revid": "339392", "url": "https://it.wikipedia.org/wiki?curid=3750026", "title": "Antonios Antoniadis", "text": ""}
{"id": "3750027", "revid": "123947421", "url": "https://it.wikipedia.org/wiki?curid=3750027", "title": "Aristodemo Costoli", "text": "Fu importante interprete degli ideali che animavano il periodo risorgimentale e i primi anni del Regno d'Italia.\nBiografia.\nNacque a Firenze da Francesco ed Anna Masoni il 6 settembre 1803.\nAlla giovane et\u00e0 di dodici anni si iscrisse all'Accademia fiorentina dove studi\u00f2 con i pittori Pietro Ermini, Giuseppe Bezzuoli e Pietro Benvenuti\nLe sue prime opere sono infatti dei dipinti: \"Santa Filomena\" (sull'altare di S. Pietro a Careggi), due autoritratti (Galleria d'Arte Moderna di Palazzo Pitti). I suoi studi furono poi diretti alla scultura, sotto il maestro Stefano Ricci.\nNel 1853 partecip\u00f2, con il \"Gladiatore ossia Meneceo\", all'Esposizione di New York e poi a Parigi; l'opera riscosse molti riconoscimenti, e segn\u00f2 l'inizio di una prestigiosa carriera: quale prodigioso allievo dell'Accademia, il Costoli fu privilegiato dalle Reali Fabbriche di Firenze nelle commissioni granducali.\nNel 1832 ricevette la commissione prestigiosa per il monumento a Galileo da collocare sulla tribuna di Galileo nel Museo della Specola. Insieme a quella di Galileo, la scultura di Costoli pi\u00f9 nota \u00e8 il \"Pegaso\" del Giardino di Boboli, che d\u00e0 nome ad uno spettacolare prato in dolce discesa (1827-1851)\n. Il \"Pegaso\" \u00e8 stato addirittura usato per alcuni anni come macchina mobile di scena durante gli spettacoli del Maggio Musicale Fiorentino, che si svolgevano all'interno del giardino; il cavallo poggiava infatti su un carrello di ferro, che scorreva su dei binari ancora esistenti.\nOrmai noto a livello nazionale, Costoli ricevette numerose commissioni prestigiose, non solo a Firenze, ma anche in altre citt\u00e0 italiane. A Genova realizz\u00f2 alcune sculture per il monumento a Colombo (\"La Prudenza\" e il bassorilievo \"Colombo che pianta la Croce sulla spiaggia\"), per il quale era stato invitato al concorso del 1845; il progetto scelto dalla giuria fu per\u00f2 quello di Michele Canzio e ci\u00f2 fu causa di profonda delusione per Costoli, tanto pi\u00f9 che la commissione genovese, in omaggio alla scuola toscana, propose di far eseguire il gruppo centrale, \"Colombo con l'America ai suoi piedi\", ad uno scultore, Lorenzo Bartolini che non aveva neanche partecipato al concorso. A piazza Cavour di Ancona, centro dei nuovi rioni ottocenteschi, realizz\u00f2 il monumento a Cavour, che comprende la statua al grande statista e due altorilievi: \"Il Congresso di Parigi\" e \"La proclamazione del regno d'Italia\". Per il Camposanto monumentale di Pisa scolp\u00ec il monumento funebre della celebre cantante Angelica Catalani, raffigurata come Santa Cecilia e avente ai lati \"La Carit\u00e0\" ed un \"Angelo\".\nNel 1843 fu incaricato di restaurare il \"David\" di Michelangelo. L'intervento fu eseguito, in virt\u00f9 delle conoscenze tecniche del momento, con un solvente a base di acido cloridrico: sul lungo periodo la pulizia si rivel\u00f2 nefasta, avendo apportato danni alla superficie marmorea.\nIl Costoli ebbe notoriet\u00e0 anche all'estero, ad esempio a Santiago del Cile realizz\u00f2 la statua a Pedro de Valdivia; scolp\u00ec inoltre per committenti inglesi.\nSuoi allievi furono Girolamo Masini, Augusto Rivalta, Emilio Gallori e suo figlio Leopoldo Costoli.\nMor\u00ec a Firenze il 22 giugno del 1871 e fu sepolto nel Cimitero monumentale della Ven. Arciconfraternita della Misericordia di Firenze: il Camposanto di Pinti. Le opere conservate nel suo studio furono ereditate dal figlio Leopoldo, anche lui scultore, e poste in uno studio-museo situato dirimpetto al Cimitero degli Inglesi, non lontano dal luogo di sepoltura dello scultore.\nOpere principali.\nA Firenze e nei dintorni si possono ammirare le seguenti statue di Costoli:\nIl Costoli ebbe incarichi prestigiosi anche in altre citt\u00e0 d'Italia, dove lasci\u00f2 le seguenti sculture:\nCommissioni all'estero:"}
{"id": "3750031", "revid": "36426", "url": "https://it.wikipedia.org/wiki?curid=3750031", "title": "Monumento Gattamelata", "text": ""}
{"id": "3750039", "revid": "287204", "url": "https://it.wikipedia.org/wiki?curid=3750039", "title": "Parenzo (disambigua)", "text": ""}
{"id": "3750040", "revid": "72811", "url": "https://it.wikipedia.org/wiki?curid=3750040", "title": "Armos Knight", "text": ""}
{"id": "3750043", "revid": "72811", "url": "https://it.wikipedia.org/wiki?curid=3750043", "title": "Armos Warrior", "text": ""}
{"id": "3750045", "revid": "72811", "url": "https://it.wikipedia.org/wiki?curid=3750045", "title": "Death Armos", "text": ""}
{"id": "3750046", "revid": "62004", "url": "https://it.wikipedia.org/wiki?curid=3750046", "title": "Five rings of Moscow", "text": ""}
{"id": "3750048", "revid": "72811", "url": "https://it.wikipedia.org/wiki?curid=3750048", "title": "Armos Statue", "text": ""}
{"id": "3750049", "revid": "1723025", "url": "https://it.wikipedia.org/wiki?curid=3750049", "title": "Josephine di Danimarca", "text": "\u00c8 la quartogenita e seconda figlia femmina del principe Federico di Danimarca e della moglie, Mary, principessa ereditaria di Danimarca. Inoltre, attualmente \u00e8 quinta nella linea di successione al trono di Danimarca.\nBiografia.\nNascita e battesimo.\nLa principessa \u00e8 nata l'8 gennaio del 2011 a Copenaghen alle 10:56, 26 minuti dopo il suo gemello, il principe Vincent. Alla nascita pesava 2,554 kg e di lunghezza: 46 cm.\nLa principessa Josephine ha quattro nomi:\nFu battezzata il 14 aprile del 2011 nella chiesa di Holmen, situata a Copenaghen, insieme al suo gemello. Indoss\u00f2 l'abito di battesimo che appartenne alla sua bisnonna, la regina Ingrid, e di cui non si conosce l'origine. \u00c8 l'unica dei figli dei principi ereditari di Danimarca che non utilizz\u00f2 l'abito creato per il re Cristiano X e che in seguito ulitizzarono tutti i re danesi. I suoi padrini furono sua zia, la principessa Marie; sua zia Patricia Donaldson, sorella della principessa Mary; il conte Bendt Wedell; Birgitte Handwerk, moglie di Jeppe Handwerk, ottimo amico del principe Federico; il principe Carlo di Borbone-Due Sicilie e Josephine Rechner, amica della principessa Mary."}
{"id": "3750050", "revid": "72811", "url": "https://it.wikipedia.org/wiki?curid=3750050", "title": "Armos Titan", "text": ""}
{"id": "3750054", "revid": "466539", "url": "https://it.wikipedia.org/wiki?curid=3750054", "title": "Decalcomania", "text": "La decalcomania (dal francese \"d\u00e9calcomanie\") \u00e8 una tecnica per la decorazione di superfici.\nStoria.\nSi pu\u00f2 considerare come l'antenata degli adesivi, visto che i primi adesivi industriali e pubblicitari apparvero negli anni sessanta, quando la tecnologia mise a disposizione fogli di carta e di plastica autoadesivi e colori (inchiostri) con cui stamparli. La decalcomania (abbreviata anche in decalco) viene invece fatta risalire al secolo XIX. Il grande sviluppo delle decalco si ebbe tra le due guerre mondiali, quando si ebbe la necessit\u00e0, da parte dell'industria, di etichettare i prodotti. \nLa decalco si stampa in serigrafia su fogli di speciale carta collata con colori alla cellulosa. Sopravvivono ancora le decalco da cottura da applicare su oggetti di vetro, ceramica e porcellana e quelle per modellismo statico, dove lo spessore estremamente basso rispetto all'adesivo \u00e8 determinante nella scelta. O anche come decorazione sulle automobili. \nTecnica.\nMolto spesso si stampa un fondo bianco per dare risalto ai colori anche se la decalco \u00e8 applicata su fondo scuro. Si procede poi con gli altri colori, per ultimo il nero. Sopra i colori viene in ultimo stampata una mano di vernice trasparente ad alta resistenza alla trazione, in modo che la decalco abbia una certa resistenza, specialmente quando viene applicata. A questo punto la decalco \u00e8 finita, per trasferirla si deve mettere il foglio su cui \u00e8 stampata, in acqua per alcuni minuti, quando si sente che la decalco scivola (l'acqua scioglie la colla della carta su cui \u00e8 stampata) la si trasferisce sull'oggetto desiderato.\nUna volta posizionata si scarica l'acqua in eccesso passando sulla superficie della decalco una spatolina di gomma morbida (cercando di non strappare la decalco). Il problema di questa tecnica \u00e8 legata all'utilizzo su superfici che assorbono acqua (ad esempio se viene applicata su un foglio di carta questo si ondula). La resistenza, una volta asciugata, \u00e8 buona e durevole nel tempo. La decalco \u00e8 divenuta obsoleta alla met\u00e0 degli anni sessanta, come si diceva sopra, per l'avvento degli adesivi che indubbiamente sono di uso pi\u00f9 comodo non occorrendo l'acqua e anche di maggiore resistenza."}
{"id": "3750058", "revid": "767487", "url": "https://it.wikipedia.org/wiki?curid=3750058", "title": "Club di ragazze", "text": "Club di ragazze \u00e8 un film del 1956 diretto da Ralph Habib.\nTrama.\nUna grande villa abbandonata viene scelta da un gruppo di ventisei studentesse universitarie, capitanate dall'autoritaria Nicole, che manifestano per ottenere alloggi migliori a un prezzo equo. Una notte le ragazze prendono possesso della casa con poche difficolt\u00e0 e senza che nessuno se ne accorga; durante il primo giorno Nicole organizza turni di pulizia per rendere il posto vivibile e, soprattutto, impone una regola fondamentale: nessun uomo deve varcare la soglia della villa. Fondano una comunit\u00e0 femminile denominata CDF (\"Club di fanciulle\"), ma ben presto la convivenza forzata fa emergere i lati caratteristici di ciascuna di loro: una ha sempre appetito e si occupa di rifornire le compagne di colazioni e pasti, un'altra ha portato il suo gatto, Felix, dal quale non si separa mai, e risulter\u00e0 utile per cacciare i topi dalla villa; un'altra ancora ha velleit\u00e0 artistiche e si mette a dipingere una parete dell'appartamento. Vengono fuori anche questioni sentimentali: Sylvie \u00e8 fidanzata con Michel, mentre Gina \u00e8 sposata da due anni con Daniel; questi ultimi sono alla ricerca di un appartamento e lei pensa di ospitarlo segretamente nella soffitta; quando Nicole se ne accorge impone subito al ragazzo di lasciare l'abitazione.\nUna del gruppo, che lavora in uno studio notarile, scopre attraverso una mappa catastale che l'edificio fa parte da tre anni di una contesa ereditaria, ma decide di non dire niente alle ragazze poich\u00e9 crede che i litigi tra gli eredi possano durare ancora per lungo tempo; ma quando la questione si risolve, un giorno si presenta Morel, il nuovo proprietario il quale, credendo di trovarla disabitata, conosce le inquiline e informa il notaio che licenzia l'impiegata dimostratasi infedele ai suoi compiti e minaccia di far sloggiare le ragazze tramite un ufficiale giudiziario. Nel frattempo Nicole, tramite Laurent, un giovane giornalista del quale a poco a poco si invaghisce, viene a sapere che la villa \u00e8 stata venduta a una ditta che fabbrica saponi, destinata alla demolizione per la costruzione di una fabbrica; dopo un tentativo fallito di attirare l'attenzione della stampa, scopre dolorosamente durante una cena a due che Laurent \u00e8 gi\u00e0 sposato. Oltre tutto Gina si accorge che Daniel lo ha tradito con Dominique, una intraprendente compagna di stanza, e avviene un furioso litigio sul tetto tra le due ragazze, osservate dal vicino di casa con un binocolo, mantenuto da una matura signora, la quale avverte la polizia decisa a far finire quella confusione.\nQuando arriva il commissario con la forza pubblica, le ragazze si barricano dentro casa, ma a causa dell'incoscienza di una di loro scoppia un incendio improvviso e i tentativi di spegnerlo hanno effetti peggiori. Intervengono i pompieri che riescono a domare appena in tempo le fiamme; tutte le ragazze vengono condotte in questura tranne Sylvie, che viene trattenuta da Michel prima di essere schedata. Laurent scrive un articolo di prima pagina sul fatto, la cosa suscita un certo rumore e il quotidiano arriva anche a Mouss, il proprietario della fabbrica di saponi, danneggiato dall'evento. Michel, quando scopre che quella marca di sapone \u00e8 utilizzata anche dagli stessi universitari, decide di affrontarlo entrando di soppiatto nel suo ufficio e dicendogli che gli studenti boicotteranno la stessa fornitura alle scuole, non utilizzandoli pi\u00f9 e passando a una marca concorrente. Mouss, a quel punto, messo con le spalle al muro, decide di bloccare la demolizione gi\u00e0 programmata e trasformare la villa in alloggio per studentesse; alla cerimonia di inaugurazione fa la promessa di costruire un altro alloggio anche per gli studenti.\nDistribuzione.\nIl film ottenne il visto di censura n. 24.175 del 25 maggio del 1957 per una lunghezza di 2.330 metri. In Francia venne proiettato il 7 dicembre del 1956 con il titolo originale, mentre in Germania ebbe il titolo \"F\u00fcr Manner verboten\" (\"Vietato agli uomini\")\nHome Video.\nIl film \u00e8 stato pubblicato in DVD nel 2014 dalla Cristaldifilm."}
{"id": "3750060", "revid": "767487", "url": "https://it.wikipedia.org/wiki?curid=3750060", "title": "30,000 Leagues Under the Sea", "text": "30,000 Leagues Under the Sea \u00e8 un film statunitense del 2007 diretto da Gabriel Bologna. \u00c8 un \"B movie\" prodotto da The Asylum, societ\u00e0 specializzata nelle produzioni di film a basso costo per il circuito \"direct-to-video\".\nTrama.\nIl Capitano Nemo utilizza il suo sottomarino high-tech per scatenare la sua vendetta contro il resto del mondo di superficie.\nProduzione.\nIl film fu prodotto da The Asylum e girato a Los Angeles, in California, nel 2007 con un budget stimato in 500.000 dollari. Le musiche sono firmate da David Raiklen. \u00c8 una versione moderna del classico \"20.000 leghe sotto i mari\", romanzo di Jules Verne. Lorenzo Lamas interpreta il protagonista, il tenente Aronnaux, e Sean Lawlor il misantropo capitano Nemo.\nDistribuzione.\nIl film \u00e8 stato distribuito solo per l'home video. Alcune delle uscite internazionali sono state:"}
{"id": "3750061", "revid": "1723025", "url": "https://it.wikipedia.org/wiki?curid=3750061", "title": "Vincent di Danimarca", "text": "\u00c8 il terzogenito e secondo figlio maschio dei principi ereditari Federico e Mary di Danimarca. Inoltre, attualmente \u00e8 quarto nella linea di successione al trono di Danimarca.\nBiografia.\nNascita e battesimo.\nIl principe \u00e8 nato l'8 gennaio alle ore 10.30, 26 minuti prima di sua sorella gemella, la Principessa Josephine. Peso 2,674\u00a0kg, lunghezza: 47\u00a0cm. Il principe Frederik scherzava chiamando il piccolo Elvis, essendo nato nello stesso giorno del \"Re del Rock 'n Roll\".\nI gemelli sono stati battezzati alla Holmens Kirke a Copenaghen il 14 aprile 2011, dove finalmente sono stati resi noti i nomi del Principini."}
{"id": "3750063", "revid": "46931", "url": "https://it.wikipedia.org/wiki?curid=3750063", "title": "Misantropo", "text": ""}
{"id": "3750065", "revid": "486946", "url": "https://it.wikipedia.org/wiki?curid=3750065", "title": "Salomonide", "text": ""}
{"id": "3750068", "revid": "1543377", "url": "https://it.wikipedia.org/wiki?curid=3750068", "title": "Ol'ga Nazarova", "text": "Biografia.\nAi Giochi olimpici di Seul 1988 vinse l'oro nella staffetta 4\u00d7400 m insieme alle connazionali Tat'jana Ledovskaja, Marija Pinigina e Ol'ha Bryzhina.\nAlle successivi Olimpiadi vinse un altro oro sempre nella staffetta 4\u00d7400 m con Elena Ruzina, Ljudmyla D\u017eyhalova e Ol'ha Bryzhina"}
{"id": "3750069", "revid": "204012", "url": "https://it.wikipedia.org/wiki?curid=3750069", "title": "Olga Nazarova", "text": ""}
{"id": "3750070", "revid": "767487", "url": "https://it.wikipedia.org/wiki?curid=3750070", "title": "Tony Leach", "text": "Carriera.\nLeach gioc\u00f2 nello Sheffield Wednesday (1927-1934), nel Newcastle United (1934-1936), nello Stockport County (1936-1937), nel Carlisle United (1937-1938) ed infine nel Lincoln City (1938-1939). Inoltre gioc\u00f2 due volte nella Nazionale inglese nel 1930."}
{"id": "3750071", "revid": "594360", "url": "https://it.wikipedia.org/wiki?curid=3750071", "title": "Tyler Smallwood", "text": ""}
{"id": "3750076", "revid": "599013", "url": "https://it.wikipedia.org/wiki?curid=3750076", "title": "John Gardiner", "text": "Carriera.\nCon l' ha disputato le Olimpiadi del 1964 e il Campionato del mondo del 1970."}
{"id": "3750077", "revid": "118958356", "url": "https://it.wikipedia.org/wiki?curid=3750077", "title": "Chapman &amp; Hall", "text": "Chapman &amp; Hall \u00e8 stata una casa editrice britannica. Fu fondata nella prima met\u00e0 del XIX secolo da Edward Chapman e William Hall. Dopo la morte di Hall, avvenuta nel 1847 Frederick Chapman, cugino di Edward, divenne socio e, dopo il ritiro di Edward nel 1864, unico proprietario della casa editrice. Nel 1868, lo scrittore Anthony Trollope compr\u00f2 un terzo della casa editrice per suo figlio Henry Merival Trollope.\nDal 1902 al 1930 Chapman &amp; Hall fu diretta dallo scrittore Arthur Waugh. Subito dopo, avvenne la fusione con la casa editrice Methuen con cui partecip\u00f2, nel 1955, alla fondazione della Associated Book Publishers. Questa organizzazione fu poi assorbita nel 1987 dalla Thomson Corporation. Chapman &amp; Hall fu nuovamente venduta nel 1998, alla Wolters Kluwer, che a sua volta la cedette alla CRC Press. Al giorno d'oggi, il marchio Chapman &amp; Hall/CRC \u00e8 usato per i libri a carattere scientifico della Taylor &amp; Francis, facente parte dal 2004 del gruppo Informa.\nTra le sue pubblicazioni significative, Chapman &amp; Hall annovera opere di Charles Dickens (di cui pubblic\u00f2 anche opere inedite nel XX secolo) e William Thackeray."}
{"id": "3750078", "revid": "298229", "url": "https://it.wikipedia.org/wiki?curid=3750078", "title": "Nazionale di Fed Cup delle Bermuda", "text": ""}
{"id": "3750079", "revid": "486946", "url": "https://it.wikipedia.org/wiki?curid=3750079", "title": "Malmo Aviation", "text": ""}
{"id": "3750080", "revid": "1544245", "url": "https://it.wikipedia.org/wiki?curid=3750080", "title": "Girolamo Masini", "text": "Biografia.\nFu allievo dello scultore fiorentino Aristodemo Costoli. Fra le sue opere maggiori vi \u00e8 la statua in bronzo di Cola di Rienzo (1871) posta sulla sinistra della Cordonata che collega Piazza del Campidoglio con Piazza d'Aracoeli a Roma. Di questa statua vennero realizzate anche alcune versioni in formato ridotto.\nMasini fu un membro minore del romanticismo realista, una generazione di artisti avversari del freddo Neoclassicismo di Canova. Insegn\u00f2 all'Accademia nazionale di San Luca a Roma, dove ebbe fra i suoi allievi Ernesto Biondi e Attilio Piccirilli.\nUna statua di marmo di \"Ruth\" seduta mostra la realistica attenzione ai minimi particolari e l'aura sentimentale dello stile di Masini. Un'altra delle sue opere, \"Fabiola\", si trova al Galleria nazionale d'arte moderna e contemporanea di Roma.\nPartecip\u00f2 con alcune sue opere all'Esposizione Internazionale del 1874 a Roma. Lo stesso anno realizz\u00f2 per il comune di Gropello Cairoli (provincia di Pavia) una statua di donna Adelaide Cairoli, madre dei fratelli Cairoli.\nAd Amburgo esegu\u00ec una figura femminile in lutto posta sulla tomba \"Zimmer\" sita nel cimitero di Ohlsdorf.\nMasini mor\u00ec a Firenze nel 1885."}
{"id": "3750081", "revid": "155634", "url": "https://it.wikipedia.org/wiki?curid=3750081", "title": "Campionati mondiali di pugilato dilettanti 2011 - Pesi gallo", "text": ""}
{"id": "3750084", "revid": "1305772", "url": "https://it.wikipedia.org/wiki?curid=3750084", "title": "ITF Women's Circuit 2003", "text": "L'ITF Women's Circuit 2003 \u00e8 stata una serie di tornei gestita dall'organo internazionale del tennis, l'ITF. Lo scopo di questi tornei \u00e8 quello di permettere, in particolare alle giovani tenniste, di migliorare la loro classifica per giocare in tornei pi\u00f9 importanti. L'ITF Women's Circuit comprende tornei che hanno montepremi che vanno dai 10\u00a0000 ai 100\u00a0000 dollari."}
{"id": "3750090", "revid": "594360", "url": "https://it.wikipedia.org/wiki?curid=3750090", "title": "Tyler Lockwood", "text": ""}
{"id": "3750093", "revid": "767487", "url": "https://it.wikipedia.org/wiki?curid=3750093", "title": "Delitto blu", "text": "Delitto blu (\"Escapade\") \u00e8 un film del 1957 diretto da Ralph Habib."}
{"id": "3750094", "revid": "1522738", "url": "https://it.wikipedia.org/wiki?curid=3750094", "title": "Concorso", "text": "Un concorso (dal latino \"concursus\", participio passato del verbo \"concurr\u0115re\", 'concorrere') \u00e8 una competizione tra due o pi\u00f9 soggetti, finalizzata alla vincita di un premio o di beni e servizi posti come ricompensa per la vincita.\nNel mondo del lavoro \u00e8 un metodo di selezione del personale allo scopo di assegnare la titolarit\u00e0 di uffici o, pi\u00f9 in generale, di posizioni organizzative, attraverso la raccolta di candidature e l'individuazione dei pi\u00f9 idonei mediante una valutazione oggettiva, secondo quanto previsto dalla legge. Pu\u00f2 essere basato su titoli ed esami, solo su titoli, od anche solo su esami.\nDescrizione.\nCaratteristiche.\n\u00c8 un tipo di gara utilizzato in vari contesti, come programmi televisivi, gare di bellezza, competizioni scolastiche. La ricompensa per il superamento pu\u00f2 essere un premio o un riconoscimento di vario tipo; nei programmi televisivi si svolgono concorsi a premi per l'assegnazione degli stessi ai concorrenti partecipanti; nel campo dell'economia, il concorso \u00e8 funzionale all'ottenimento di beni e servizi da parte di imprese che operino in vari settori, o all'assegnazione di posizioni all'interno di una organizzazione aziendale.\nGeneralmente \u00e8 previsto dalla legge per l'accesso ai ruoli della pubblica amministrazione, e talvolta anche per l'avanzamento di carriera, in molti ordinamenti giuridici statali secondo quanto previsto dalla legge. Ad esempio, nei paesi che adottino un sistema di \"civil law\" viene utilizzato per il reclutamento del personale nella magistratura: in tal caso si tratta di figure alle quali \u00e8 richiesta particolare competenza, unita ad imparzialit\u00e0 nello svolgimento dei compiti attribuiti. Nel reclutamento del personale pubblico, il concorso \u00e8 il metodo tipico attraverso il quale si realizza il cosiddetto \"merit system\" ('sistema del merito'), in contrapposizione allo \"spoil system\" ('sistema del bottino'), la pratica con la quale le forze politiche al governo distribuiscono le posizioni ai propri affiliati e simpatizzanti, come incentivo a lavorare per il partito o l'organizzazione politica. Il ricorso al concorso piuttosto che alla nomina discrezionale da parte di organi politici, presupposto dello \"spoil system\", varia da un ordinamento all'altro: ad esempio, negli Stati Uniti la nomina politica \u00e8 pi\u00f9 diffusa e interessa uffici che in Italia ed altri paesi europei verrebbero assegnati con concorso. D'altra parte, anche laddove il concorso \u00e8 pi\u00f9 ampiamente utilizzato, la discrezionalit\u00e0 degli organi politici tende ad essere accentuata quando si tratta di nominare i funzionari burocratici di pi\u00f9 alto livello, posti alle dirette dipendenze dei politici.\nFinalit\u00e0.\nIl meccanismo del concorso \u00e8 finalizzato a garantire uguali possibilit\u00e0 di accesso alle posizioni per cui si svolge la selezione, attraverso una valutazione oggettiva della capacit\u00e0 di svolgere i relativi compiti e, dunque, su base esclusivamente meritocratica, evitando che la scelta sia influenzata da pratiche clientelari, raccomandazioni, nepotismi, logiche di appartenenza politica o favoritismi di vario genere.\nProcedimento.\nIl procedimento \u00e8 diverso a seconda dei contesti, pu\u00f2 bastare una semplice domanda sena formalit\u00e0 alcuna o una procedura pi\u00f9 complessa. Quando il concorso \u00e8 obbligatorio, le modalit\u00e0 di svolgimento sono disciplinate, almeno negli aspetti principali, dalla legge. Quando, invece, il ricorso ad esso \u00e8 una libera scelta dell'ente, \u00e8 il medesimo a fissarne le regole di svolgimento. In tal caso, le fasi tipiche dello svolgimento di un concorso sono previste dall'atto di emanazione.\nL'assegnazione dei posti ai vincitori del concorso pu\u00f2 essere formalizzata con la stipulazione di un contratto o con un atto di nomina. A volte l'esito del concorso non vincola del tutto la nomina: ci\u00f2 accade quando \u00e8 previsto che, anzich\u00e9 una graduatoria, sia formato solo un elenco di idonei, tra i quali possono essere discrezionalmente scelti quelli da nominare.\nNel mondo.\nItalia.\nNell'ordinamento italiano, la Costituzione prescrive il concorso per l'accesso alla pubblica amministrazione italiana, tale principio giuridico \u00e8 contenuto nella Costituzione della Repubblica Italiana, in particolare negli artt. 97 e 106, mentre i requisiti e le procedure sono previsti alla legislazione ordinaria.\nONU.\nL'accesso ad alcuni impieghi delle Nazioni Unite avviene, normalmente, attraverso la \"National Competitive Recruitment Examination\" (NCRE), una procedura formalmente istituita dall'Assemblea generale ONU con la risoluzione delle Nazioni Unite 35/210 del 1980, nella quale si \u00e8 deliberato:\nIl percorso di selezione che si svolge in tre fasi:"}
{"id": "3750095", "revid": "585241", "url": "https://it.wikipedia.org/wiki?curid=3750095", "title": "Squadra malaysiana di Fed Cup", "text": "La squadra malaysiana di Fed Cup rappresenta la Malaysia nella Fed Cup, ed \u00e8 posta sotto l'egida della \"Lawn Tennis Association of Malaysia\".\nEssa partecipa alla competizione dal 1989 senza aver mai superato le fasi zonali.\nLe malaysiane non hanno preso parte alla Fed Cup 2011, venendo quindi condannate all'ultima categoria della zona Asia/Oceania, il gruppo II nel quale comunque gi\u00e0 erano incluse. Infatti l'edizione del 2010 aveva segnato il ritorno delle asiatiche alla competizione dopo 6 anni di assenza."}
{"id": "3750096", "revid": "287204", "url": "https://it.wikipedia.org/wiki?curid=3750096", "title": "Gabriel Bonnot de Mably", "text": "Nacque a Grenoble in una famiglia della nobilt\u00e0 di toga e, cos\u00ec come il suo fratello pi\u00f9 giovane, il celebre filosofo \u00c9tienne Bonnot de Condillac prese i voti religiosi. Fu un celebre scrittore del XVIII secolo, massone, membro della celebre loggia parigina \"Les Neuf Soeurs\" del Grande Oriente di Francia.\nBiografia.\nStudi\u00f2 presso un collegio di Gesuiti, e presto tent\u00f2 la carriera ecclesiastica iscrivendosi al seminario. Abbandon\u00f2 questo sentiero per entrare nel corpo diplomatico nel 1742. La sua carriera diplomatica fu breve, poich\u00e9 fin\u00ec nel 1746. In seguito si concentr\u00f2 sugli studi accademici, ragione principale per la quale \u00e8 conosciuto. Alla sua morte la salma venne inumata nella chiesa di Saint Roch a Parigi.\nOpere.\nIl suo contributo pi\u00f9 celebre \u00e8 \"Entretiens de Phocion\", un dialogo la cui prima pubblicazione risale al 1763, che introduce i temi del suo pensiero maturo. Tuttavia esistono altre due opere pubblicate postume che successivamente ebbero una profonda influenza sulle prime delibere dell'assemblea degli Stati Generali nel 1789, una versione ampliata di un precedente lavoro risalente al 1765 dal titolo \"Histoire de France\" e \"Des droits et des devoirs du citoyen\", scritto nel 1758 che Mably non pubblic\u00f2 ma incaric\u00f2 il suo esecutore testamentario di pubblicarlo dopo la sua morte. Apparve nel maggio 1789 riscuotendo un grande successo, nonostante gli sforzi delle autorit\u00e0 di sopprimerlo confiscandone molte copie. Sfortunatamente, il modo in cui venne condotta la rivoluzione in seguito fu proprio quello da cui Mably mise in guardia nel suo libro.\nLa sua opera contribu\u00ec ai posteriori concetti sia di comunismo che di repubblicanesimo. Sostenne l'abolizione della propriet\u00e0 privata, che considerava incompatibile con solidariet\u00e0 ed altruismo, e stimolo degli istinti antisociali ed egoistici dell'individuo. Gli scritti di Mably contengono un paradosso: egli loda l'elitario Platone, ma anche le illuminate visioni stoiche sulla naturale eguaglianza umana. Mably \u00e8 andato anche oltre alla tradizionale argomentazione stoica circa il possesso di una scintilla divina, cos\u00ec come super\u00f2 la dottrina liberale delle egualitarismo legale, sostenendo l'eguaglianza delle esigenze. La sua tesi che la virt\u00f9 sia superiore alle ricchezze materiali, criticando l'ozio, trov\u00f2 sostegno presso i critici della ricchezza ereditata e della nobilt\u00e0 inoperosa.\nLe opere complete di Mably furono pubblicate in 15 volumi nel 1794-1795 con un necrologio/biografia di Gabriel Brizard."}
{"id": "3750097", "revid": "486946", "url": "https://it.wikipedia.org/wiki?curid=3750097", "title": "Nazionale di Fed Cup della Malesia", "text": ""}
{"id": "3750099", "revid": "125188347", "url": "https://it.wikipedia.org/wiki?curid=3750099", "title": "Ra\u00fal Entrerr\u00edos", "text": ""}
{"id": "3750100", "revid": "767487", "url": "https://it.wikipedia.org/wiki?curid=3750100", "title": "ITF Women's Circuit Tallahassee 2003", "text": "L'ITF Women's Circuit Tallahassee 2003 ($ Tallahassee 2003) \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2003. Il montepremi del torneo era di $10\u00a0000 ed esso si \u00e8 svolto nella settimana tra il 6 gennaio e il 12 gennaio 2003 su campi in cemento. Il torneo si \u00e8 giocato nella citt\u00e0 di Tallahassee negli Stati Uniti.\nVincitori.\nSingolare.\n Jana Nejedly ha sconfitto in finale M\u00e9lanie Marois 6-4, 6-0.\nDoppio.\n Petra Rampre / Vladim\u00edra Uhl\u00ed\u0159ov\u00e1 hanno sconfitto in finale Arpi Kojian / Antonia Matic 6-2, 7-65."}
{"id": "3750103", "revid": "1457847", "url": "https://it.wikipedia.org/wiki?curid=3750103", "title": "Stazione di Monte Sant'Angelo", "text": "La stazione di Monte Sant'Angelo sar\u00e0 una stazione ferroviaria di Napoli nel quartiere di Soccavo, non molto lontano da Fuorigrotta.\nPrende il nome dalla collina di Monte Sant'Angelo, dove sorge l'omonimo complesso universitario.\nLa stazione \u00e8 stata progettata dall'architetto di origini indiane Anish Kapoor e servir\u00e0 gli studenti universitari e il rione Traiano, dove \u00e8 prevista un'uscita.\nPotr\u00e0 essere raggiunta tramite una bretella ferroviaria (anch'essa in costruzione) che collegher\u00e0 le ferrovie Cumana e Circumflegrea creando una nuova linea ferroviaria interamente urbana, la linea 7.\nI progetti della stazione sono molto arditi: le uscite progettate saranno in acciaio e avranno un aspetto sinuoso a forma di bocca, simili a fenditure nel terreno. Molti hanno associato maliziosamente le strutture alle parti intime femminili, cosa che \u00e8 stata in parte ammessa da Amanda Levete, collaboratrice al progetto di Kapoor.\nI lavori per la costruzione della stazione sono cominciati nel 2008, ma procedono a rilento per via della carenza di fondi e della stessa mastodontica opera di Kapoor, la quale viene trasportata a Napoli via mare dai Paesi Bassi solo nell'estate del 2015."}
{"id": "3750111", "revid": "767487", "url": "https://it.wikipedia.org/wiki?curid=3750111", "title": "Leopoldo Costoli", "text": "Biografia.\nFiglio dello scultore Aristodemo Costoli, fu allievo del padre e divenne anch'egli scultore."}
{"id": "3750112", "revid": "100987873", "url": "https://it.wikipedia.org/wiki?curid=3750112", "title": "Brendon Hackwill", "text": "Carriera.\nCon l' ha disputato le Olimpiadi del 1964, segnando 33 punti in 9 partite."}
{"id": "3750113", "revid": "287204", "url": "https://it.wikipedia.org/wiki?curid=3750113", "title": "Fortezza Monroe", "text": ""}
{"id": "3750117", "revid": "287204", "url": "https://it.wikipedia.org/wiki?curid=3750117", "title": "Camp Highwood", "text": ""}
{"id": "3750118", "revid": "287204", "url": "https://it.wikipedia.org/wiki?curid=3750118", "title": "Fort Moncey", "text": ""}
{"id": "3750119", "revid": "287204", "url": "https://it.wikipedia.org/wiki?curid=3750119", "title": "Fort Ney", "text": ""}
{"id": "3750120", "revid": "287204", "url": "https://it.wikipedia.org/wiki?curid=3750120", "title": "Ch\u00e2teau de la Roche Goyon", "text": ""}
{"id": "3750121", "revid": "287204", "url": "https://it.wikipedia.org/wiki?curid=3750121", "title": "Forte Pejo", "text": ""}
{"id": "3750122", "revid": "287204", "url": "https://it.wikipedia.org/wiki?curid=3750122", "title": "Forte Albuso", "text": ""}
{"id": "3750123", "revid": "287204", "url": "https://it.wikipedia.org/wiki?curid=3750123", "title": "Forte di Ceraino", "text": ""}
{"id": "3750124", "revid": "287204", "url": "https://it.wikipedia.org/wiki?curid=3750124", "title": "Col delle Benne", "text": ""}
{"id": "3750125", "revid": "287204", "url": "https://it.wikipedia.org/wiki?curid=3750125", "title": "Forte San Biagio", "text": ""}
{"id": "3750126", "revid": "287204", "url": "https://it.wikipedia.org/wiki?curid=3750126", "title": "Forte Serrada", "text": ""}
{"id": "3750127", "revid": "287204", "url": "https://it.wikipedia.org/wiki?curid=3750127", "title": "Forte L\u00e9on", "text": ""}
{"id": "3750128", "revid": "287204", "url": "https://it.wikipedia.org/wiki?curid=3750128", "title": "Forte Dengenfeld", "text": ""}
{"id": "3750129", "revid": "287204", "url": "https://it.wikipedia.org/wiki?curid=3750129", "title": "Forte Zaccarena", "text": ""}
{"id": "3750130", "revid": "287204", "url": "https://it.wikipedia.org/wiki?curid=3750130", "title": "Forte Tonale", "text": ""}
{"id": "3750131", "revid": "287204", "url": "https://it.wikipedia.org/wiki?curid=3750131", "title": "Forte Cherle", "text": ""}
{"id": "3750132", "revid": "287204", "url": "https://it.wikipedia.org/wiki?curid=3750132", "title": "Forte Moena", "text": ""}
{"id": "3750133", "revid": "1043", "url": "https://it.wikipedia.org/wiki?curid=3750133", "title": "Joaquin Rafael Phoenix", "text": ""}
{"id": "3750134", "revid": "287204", "url": "https://it.wikipedia.org/wiki?curid=3750134", "title": "Forte Tra i Sassi", "text": ""}
{"id": "3750135", "revid": "1043", "url": "https://it.wikipedia.org/wiki?curid=3750135", "title": "Joaquin Rafael Bottom", "text": ""}
{"id": "3750138", "revid": "298229", "url": "https://it.wikipedia.org/wiki?curid=3750138", "title": "Andrey Perlov", "text": ""}
{"id": "3750140", "revid": "287204", "url": "https://it.wikipedia.org/wiki?curid=3750140", "title": "Fuerte de Samaipata", "text": ""}
{"id": "3750141", "revid": "287204", "url": "https://it.wikipedia.org/wiki?curid=3750141", "title": "Rocca di San Leo", "text": ""}
{"id": "3750142", "revid": "287204", "url": "https://it.wikipedia.org/wiki?curid=3750142", "title": "Ein' feste Burg ist unser Gott", "text": ""}
{"id": "3750143", "revid": "287204", "url": "https://it.wikipedia.org/wiki?curid=3750143", "title": "Forte di Agra", "text": ""}
{"id": "3750144", "revid": "121013020", "url": "https://it.wikipedia.org/wiki?curid=3750144", "title": "Squadra liechtensteinese di Fed Cup", "text": "La squadra liechtensteinese di Fed Cup (liechtensteinische Fed-Cup-Mannschaft) rappresenta il Liechtenstein nella Fed Cup, ed \u00e8 posta sotto l'egida della \"Liechtensteiner Tennisverband\".\nEssa partecipa alla competizione dal 1996 senza aver mai superato il gruppo II, penultimo livello di competizione. Le liechtensteinesi non hanno preso parte alla Fed Cup 2011, pertanto sono retrocesse d'ufficio all'ultimo livello della competizione, il gruppo III della zona Europa/Africa. L'assenza si ripete nel 2012, ma la squadra ritorna alle competizioni nel 2013, ottenendo due promozioni in due anni, dal Gruppo III al Gruppo I."}
{"id": "3750145", "revid": "287204", "url": "https://it.wikipedia.org/wiki?curid=3750145", "title": "Lal Qila", "text": ""}
{"id": "3750146", "revid": "287204", "url": "https://it.wikipedia.org/wiki?curid=3750146", "title": "Fort Rouge", "text": ""}
{"id": "3750147", "revid": "287204", "url": "https://it.wikipedia.org/wiki?curid=3750147", "title": "Forte di Delhi", "text": ""}
{"id": "3750148", "revid": "287204", "url": "https://it.wikipedia.org/wiki?curid=3750148", "title": "Lal Qil'ah", "text": ""}
{"id": "3750149", "revid": "287204", "url": "https://it.wikipedia.org/wiki?curid=3750149", "title": "Forte di Santa Barbara", "text": ""}
{"id": "3750150", "revid": "287204", "url": "https://it.wikipedia.org/wiki?curid=3750150", "title": "Forti di Taku", "text": ""}
{"id": "3750151", "revid": "287204", "url": "https://it.wikipedia.org/wiki?curid=3750151", "title": "Forti di Peiho", "text": ""}
{"id": "3750153", "revid": "300067", "url": "https://it.wikipedia.org/wiki?curid=3750153", "title": "Scott Davie", "text": "Carriera.\nCon l' ha disputato le Olimpiadi del 1964, segnando 9 punti in 7 partite."}
{"id": "3750154", "revid": "298229", "url": "https://it.wikipedia.org/wiki?curid=3750154", "title": "Nazionale di Fed Cup del Liechtenstein", "text": ""}
{"id": "3750156", "revid": "599013", "url": "https://it.wikipedia.org/wiki?curid=3750156", "title": "John Heard (cestista)", "text": "Carriera.\nCon l' ha disputato le Olimpiadi del 1964, segnando 46 punti in 9 partite."}
{"id": "3750158", "revid": "287204", "url": "https://it.wikipedia.org/wiki?curid=3750158", "title": "Madalina Diana Ghenea", "text": ""}
{"id": "3750159", "revid": "599013", "url": "https://it.wikipedia.org/wiki?curid=3750159", "title": "Carl Rodwell", "text": "Carriera.\nVenne scelto al 20\u00ba giro del Draft NBA 1969 dagli Atlanta Hawks.\nCon l' ha disputato le Olimpiadi del 1964, segnando 44 punti in 8 partite."}
{"id": "3750164", "revid": "1543377", "url": "https://it.wikipedia.org/wiki?curid=3750164", "title": "Fred Gallagher (copilota di rally)", "text": "Vincitore di una Coppa del mondo rally raid con Ari Vatanen su Citro\u00ebn ZX nel 1997.\nBiografia.\nNavigatore di esperienza dopo aver ottenuto 14 podi (di cui 5 vittorie) nel mondiale rally, in cui ha gareggiato dal 1976 al 1999, \u00e8 passato ai rally raid, ottenendo il podio anche al Rally Dakar, nell'edizione 1996 con Philippe Wambergue su Citro\u00ebn.\nLe tre vittorie nei principali rally raid ottenute in carriera, sono state tutte su Citro\u00ebn, due con Timo Salonen (1993 Rally dei Faraoni e 1994 Baja Espa\u00f1a-Arag\u00f3n) ed una con Ari Vatanen (1997 Abu Dhabi Desert Challenge).\nPiloti.\nNella sua lunga carriera Gallagher \u00e8 stato navigatore dei seguenti piloti.\nPalmar\u00e8s.\nRally.\nCampionato del mondo.\nVincitore di cinque prove del mondiale rally."}
{"id": "3750165", "revid": "741864", "url": "https://it.wikipedia.org/wiki?curid=3750165", "title": "Mike Dancis", "text": "Era il fratello di George Dancis.\nCarriera.\nCon l' ha disputato le Olimpiadi del 1964, segnando 8 punti in 7 partite."}
{"id": "3750166", "revid": "1043", "url": "https://it.wikipedia.org/wiki?curid=3750166", "title": "Diablito", "text": ""}
{"id": "3750167", "revid": "44877315", "url": "https://it.wikipedia.org/wiki?curid=3750167", "title": "Assemblea generale dell'ONU", "text": ""}
{"id": "3750169", "revid": "1031941", "url": "https://it.wikipedia.org/wiki?curid=3750169", "title": "Antagonista dei recettori H2", "text": "Gli antagonisti dei recettori H2, chiamati anche H2 antagonisti, sono una classe di farmaci utilizzati per bloccare l'azione dell'istamina sulle cellule parietali dello stomaco, diminuendo in questo modo il rilascio di acido cloridrico.\nVengono utilizzati per la cura della gastrite, dell'ulcera gastrica e della dispepsia, sebbene siano stati superati dagli inibitori della pompa protonica.\nStoria e sviluppo.\nIl primo H2 antagonista prodotto \u00e8 stata la cimetidina, il prototipo dei successivi H2 antagonisti, sviluppata dalla \"Smith, Kline &amp; French\" (l'attuale GlaxoSmithKline) nel corso degli anni '60 del 1900 ed immesso in commercio nel 1976 con il nome di \"Tagamet\".\nFin dal 1964 si sapeva che l'istamina stimolava la secrezione di acido cloridrico ma i normali antistaminici, gli antagonisti del recettore H1, allora conosciuti non avevano attivit\u00e0 sul blocco del rilascio di acido. Si postul\u00f2 quindi la presenza di due tipi recettoriali diversi, su uno dei quali i normali antistaminici non avevano effetto. La scoperta che la cimetidina era in grado di inibire il rilascio di acido, conferm\u00f3 l'ipotesi dell'esistenza di due diversi tipi di recettori, uno dei quali specifico per mediare il rilascio di acido cloridrico. \nDalla cimetidina furono sviluppati altri antagonisti, tra i quali la ranitidina, introdotta in commercio nel 1981.\nFarmacologia.\nAttualmente la famiglia dei recettori dell'istamina comprende quattro tipologie di recettori, e nello specifico il recettore H2 \u00e8 quello coinvolto nel mediazione del rilascio di acido cloridrico. I farmaci antagonisti del recettore H2 si legano alla struttura recettoriale, impedendo il legame con l'istamina, impedendo il rilascio di acido cloridrico.\nUso clinico.\nGli H2-antagonisti sono usati dai medici nel trattamento delle condizioni gastrointestinali acido-correlate, tra cui: \nPrevenzione della polmonite da aspirazione durante l'intervento chirurgico. Gli antagonisti H2 orali riducono l'acidit\u00e0 e il volume gastrici e hanno dimostrato di ridurre la frequenza della polmonite da aspirazione; tuttavia, questo beneficio in termini di aspirazione non \u00e8 stato dimostrato con gli antagonisti H2 EV. \nLe persone che soffrono di bruciore di stomaco raro possono assumere antiacidi o antagonisti dei recettori H2 per il trattamento. Gli H2-antagonisti offrono numerosi vantaggi rispetto agli antiacidi, tra cui una durata d'azione pi\u00f9 lunga (6-10 ore contro 1-2 ore per gli antiacidi), una maggiore efficacia e la capacit\u00e0 di essere utilizzati a scopo profilattico prima dei pasti per ridurre la possibilit\u00e0 di bruciore di stomaco. Gli inibitori della pompa protonica, tuttavia, sono il trattamento preferito per l'esofagite erosiva poich\u00e9 hanno dimostrato di promuovere la guarigione meglio degli H2-antagonisti.\nEffetti avversi.\nGli antagonisti H2 sono, in generale, ben tollerati, ad eccezione della cimetidina, in cui tutte le seguenti reazioni avverse al farmaco (ADR) sono comuni. Le reazioni avverse poco frequenti includono ipotensione. Le reazioni avverse rare includono: mal di testa, stanchezza, vertigini, confusione, diarrea, costipazione ed eruzione cutanea. Inoltre, ginecomastia si \u00e8 verificata nello 0,1% - 0,5% degli uomini trattati per condizioni non ipersecretorie con cimetidina per 1 mese o pi\u00f9 e in circa il 2% degli uomini trattati per condizioni patologiche ipersecretorie; in un numero ancora minore di uomini, la cimetidina pu\u00f2 anche causare perdita di libido e impotenza, che sono tutte reversibili con la sospensione. \nUna revisione di 31 studi ha rilevato che il rischio complessivo di polmonite \u00e8 di circa 1 su 4 pi\u00f9 alto tra gli utenti di antagonisti H2. \nInterazioni farmacologiche.\nPer quanto riguarda la farmacocinetica, la cimetidina in particolare interferisce con alcuni meccanismi del corpo del metabolismo e dell'eliminazione del farmaco attraverso la via epatica del citocromo P450 (CYP). Per essere precisi, la cimetidina \u00e8 un inibitore degli enzimi P450 CYP1A2, CYP2C9, CYP2C19, CYP2D6, CYP2E1, CYP3A4. Riducendo il metabolismo dei farmaci attraverso questi enzimi, la cimetidina pu\u00f2 aumentare le loro concentrazioni sieriche a livelli tossici. Molti farmaci sono interessati, tra cui warfarin, teofillina, fenitoina, lidocaina, chinidina, propranololo, labetalolo, metoprololo, metadone, antidepressivi triciclici, alcune benzodiazepine, calcio antagonisti diidropiridinici, sulfoniluree, metronidazolo, e alcune droghe ricreative come l' etanolo. metilendiossimetamfetamina (MDMA).\nGli antagonisti del recettore H2 sviluppati pi\u00f9 di recente hanno meno probabilit\u00e0 di alterare il metabolismo del CYP. La ranitidina non \u00e8 un potente inibitore del CYP come la cimetidina, sebbene condivida ancora molte delle interazioni di quest'ultima (come warfarin, teofillina, fenitoina, metoprololo e midazolam). La famotidina ha un effetto trascurabile sul sistema CYP e sembra non avere interazioni significative. "}
{"id": "3750170", "revid": "1566286", "url": "https://it.wikipedia.org/wiki?curid=3750170", "title": "I sicari di Hitler", "text": "I sicari di Hitler (\"Geheimaktion schwarze Kapelle\") \u00e8 un film del 1959 diretto da Ralph Habib in una co-produzione italo-franco-tedesca.\nTrama.\nPrimavera 1940. Dopo la vittoria lampo sulla Polonia, la Wehrmacht di Hitler progetta piani di attacco per la conquista dell'Europa occidentale e settentrionale. Diversi alti ufficiali temono che l'eccessiva politica di conquista di Hitler, alla fine porter\u00e0 la Germania nell'abisso e quindi intendono contattare il Regno Unito attraverso canali diplomatici. \nIl giornalista dissidente Robert Golder viene inviato a Roma con i piani segreti per l'invasione della Francia e dell'Inghilterra, da consegnare a un illustre membro del Vaticano. Giunto a Roma, viene per\u00f2 agganciato dalla avvenente Tilla Turner, la quale \u00e8 un'agente al servizio della Gestapo.\nRiferimenti storici.\n\"Schwarze Kapelle\" era un termine usato dalla Gestapo per riferirsi a un gruppo di cospiratori all'interno dell'esercito tedesco che complottava per rovesciare Adolf Hitler. &lt;br&gt;\nIl gruppo comprendeva molti alti ufficiali di origini aristocratiche, i quali provavano disprezzo per il fervore ideologico del Partito nazista e erano politicamente pi\u00f9 vicini agli alleati occidentali. Sovvertendo il partito nazista speravano di preservare la sovranit\u00e0 tedesca. \nAttraverso l'ammiraglio Canaris al comando dell'Abwehr, erano in contatto con le loro controparti in Gran Bretagna, in altre nazioni alleate e in varie nazioni neutrali."}
{"id": "3750171", "revid": "767487", "url": "https://it.wikipedia.org/wiki?curid=3750171", "title": "Gabriel Brizard", "text": "Biografia.\nSupport\u00f2 molte delle riforme della Rivoluzione francese e fu ammiratore di Voltaire per la sua visione anticlericale. Brizard fu anche un ammiratore di Rousseau e di Mably. Il suo \"\u00c9loge historique de l'abb\u00e9 de Mably\" (elogio/necrologio), pubblicato dopo la morte di Mably gli valse un premio della Acad\u00e9mie des inscriptions et belles-lettres nel 1787."}
{"id": "3750179", "revid": "715388", "url": "https://it.wikipedia.org/wiki?curid=3750179", "title": "Tornei di tennis maschili nel 1960", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti dei tornei che prima di quell'anno erano riservati ai tennisti dilettanti. Nel 1960 i tornei si distinguevano in \"pro\" e \"amatoriali\": ai primi potevano partecipare solo i giocatori professionisti, mentre ai secondi potevano partecipare solo i tennisti dilettanti. Tutti i tornei pi\u00f9 importanti erano amatoriali tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships.\nPro tour.\nNel corso dell'anno si giocarono diversi tornei che facevano parte dei pro tour: un insieme di tornei composti da pochi partecipanti: da 2, 4 o 6 giocatori in cui i migliori tennisti si sfidavano in scontri diretti in varie localit\u00e0. Il vincitore del tour era il tennista che aveva un vantaggio nei testa a testa con gli altri giocatori."}
{"id": "3750180", "revid": "729019", "url": "https://it.wikipedia.org/wiki?curid=3750180", "title": "Squadra maltese di Fed Cup", "text": "La squadra maltese di Fed Cup rappresenta Malta nella Fed Cup, ed \u00e8 posta sotto l'egida della \"Malta Tennis Federation\".\nEssa partecipa alla competizione dal 1986 con un'apparizione nel tabellone principale prima della riforma del formato nel 1995. Da allora non ha mai superato le fasi zonali."}
{"id": "3750182", "revid": "767487", "url": "https://it.wikipedia.org/wiki?curid=3750182", "title": "Gran Premio di Lugano 2006", "text": "Il Gran Premio di Lugano 2006, ventiduesima edizione della corsa e valida come evento dell'UCI Europe Tour 2006 categoria 1.1, fu disputata il 26 febbraio 2006, su un percorso di 174,3\u00a0km. Fu vinta dall'italiano Paolo Bettini, al traguardo con il tempo di 4h18'31\" alla media di 40,454\u00a0km/h.\nAl traguardo 30 ciclisti portarono a termine il percorso."}
{"id": "3750183", "revid": "34862", "url": "https://it.wikipedia.org/wiki?curid=3750183", "title": "Nazionale di Fed Cup di Malta", "text": ""}
{"id": "3750184", "revid": "228587", "url": "https://it.wikipedia.org/wiki?curid=3750184", "title": "Pala di San Giuseppe", "text": "La Pala di San Giuseppe \u00e8 un dipinto a olio su tela (495\u00d7405 cm) di Giovanni Antonio Cappello, databile al 1719 e conservata nella chiesa di San Giuseppe a Brescia, all'altare maggiore.\nStoria.\nLa pala faceva parte di un monumentale ciclo di sette teleri commissionato in modo unitario al Cappello per ornare il grande presbiterio della chiesa di San Giuseppe. Secondo la descrizione di Giovanni Battista Carboni (1760), alla pala centrale con l'\"Incoronazione della Vergine tra i santi Giuseppe, Rocco, Francesco e Chiara\" si affiancavano, da sinistra a destra, il \"Paradiso spalancato alle anime del purgatorio\", il \"Giudizio Universale\", \"Ges\u00f9 orante nell'orto\", la \"Flagellazione di Cristo\", l'\"Incoronazione di spine\" e la \"Salita al Calvario\".\nCon la soppressione del monastero da parte della Repubblica bresciana nel 1797, gran parte del patrimonio pittorico della chiesa viene disperso o distrutto, compresi i sei teleri laterali, mentre rimane al suo posto solo l'\"Incoronazione\" centrale come pala dell'altare maggiore.\nDescrizione.\nLa pala raffigura l'incoronazione della Vergine, al centro, da parte dello Spirito Santo in forma di colomba e del Padre Eterno, situati lungo il margine superiore. Alla Madonna, assisa tra le nubi, atteggiano da sinistra a destra san Rocco, san Giuseppe, san Francesco d'Assisi e santa Chiara, attorniati da alcuni angioletti che recano fiori.\nAttorno alla Vergine si apre invece un'ampia corona di nubi dove \u00e8 posata una moltitudine di angeli, mentre dietro i due santi francescani si intravede un gruppo di monaci e suore cantori, anch'essi rivolti verso Maria.\nStile.\nAndrea Dorosini (1961) propone la datazione al 1719, accettata da tutta la critica successiva: nella pala \u00e8 leggibile un pennello ormai maturo, che ha assimilato e fatto propri gli elementi di un classicismo un poco ridondante, appresi durante il lungo viaggio formativo giovanile a Bologna e Roma. Nel dipinto, le forme pi\u00f9 arrotondate e piene si accompagnano a colori poco brillanti, caratterizzati da un tono grigio-giallastro dominante.\nLa pala si impone come un importante capitolo nella storia della pittura bresciana poich\u00e9, secondo Renata Stradiotti (1981), \"mai cieli si spalancarono su una tale miriade di angioletti e cherubini, una tale macchina divina incombe quasi a sopraffare la terra e a rendere pi\u00f9 minuscole e sproporzionate le schiere di fraticelli e monachelle al seguito dei due fondatori dei rispettivi ordini\".\nI santi in primo piano, fissati in atteggiamenti oranti e quasi pietistici, appaiono a loro volta \"immaginette devozionali\" ritagliate su fondo scuro e posizionate come corona all'apparizione divina, a una Madonna scarsamente espressiva nel classico atteggiamento di vittoria sul male.\nSono riscontrabili notevoli affinit\u00e0 con uno degli affreschi del chiostro minore del monastero, decorato sempre dal Cappello sei anni prima, raffigurante la Madonna tra gli angeli: ci\u00f2 dimostra come il pittore, almeno nelle opere d'alta committenza, non finisca mai per discostarsi dagli schemi assunti durante il soggiorno in Italia centrale."}
{"id": "3750185", "revid": "599013", "url": "https://it.wikipedia.org/wiki?curid=3750185", "title": "Jamie Pace", "text": ""}
{"id": "3750188", "revid": "287204", "url": "https://it.wikipedia.org/wiki?curid=3750188", "title": "Christoph Hohne", "text": ""}
{"id": "3750189", "revid": "473173", "url": "https://it.wikipedia.org/wiki?curid=3750189", "title": "I tre tenori", "text": ""}
{"id": "3750194", "revid": "729019", "url": "https://it.wikipedia.org/wiki?curid=3750194", "title": "Squadra siriana di Fed Cup", "text": "La squadra siriana di Fed Cup rappresenta la Siria nella Fed Cup, ed \u00e8 posta sotto l'egida della \"Syrian Arab Tennis Federation\".\nEssa partecipa alla competizione dal 1994 senza mai superare le fasi zonali. Non ha preso parte alla Fed Cup 2011."}
{"id": "3750196", "revid": "34862", "url": "https://it.wikipedia.org/wiki?curid=3750196", "title": "Nazionale di Fed Cup della Siria", "text": ""}
{"id": "3750198", "revid": "1043", "url": "https://it.wikipedia.org/wiki?curid=3750198", "title": "Carlos Armando Ponce", "text": ""}
{"id": "3750201", "revid": "729019", "url": "https://it.wikipedia.org/wiki?curid=3750201", "title": "50\u00aa Divisione fanteria &quot;Regina&quot;", "text": "La 50\u00aa Divisione fanteria \"Regina\" era una grande unit\u00e0 del Regio Esercito.\nStoria.\nOrigine e vicende organiche.\nLe origini della divisione risalgono alla \"Brigata \"Regina\"\" dell'Armata Sarda, costituita il 25 ottobre 1831, su due reggimenti, il 1\u00ba ed il 2\u00ba Reggimento fanteria. Con l'ordinamento dell'11 marzo 1926, che introduceva le brigate ternarie, fu costituita la \"XXIII Brigata di fanteria\" su 9\u00ba e 10\u00ba Reggimento fanteria \"Regina\" con il 47\u00ba Reggimento \"Ferrara\" della disciolta Brigata \"Ferrara\" come terzo reggimento. La brigata, con il 14\u00ba Reggimento artiglieria, and\u00f2 poi a formare la \"Divisione territoriale di Bari (23\u00aa)\". Nel 1934 questa grande unit\u00e0 territoriale venne riconfigurata come \"Divisione fanteria delle Murge\", titolo esteso anche alla sua brigata.\nNel 1938 la \"Brigata delle Murge\" cede i 9\u00ba e 10\u00ba Reggimento fanteria \"Regina\" al Comando Truppe Regio Esercito delle Isole italiane dell'Egeo, che cos\u00ec diventa l'erede delle tradizioni della \"Brigata \"Regina\". Il 9\u00ba \"Regina\" era di stanza nel Dodecaneso italiano fin dal 1924 ed il comando del reggimento coincideva con il Comando Truppe. Dall'ottobre 1935, con l'inizio della guerra d'Etiopia, il Comando Truppe venne elevato al livello di brigata, su 9\u00ba, 34\u00ba Reggimento fanteria \"Livorno\" e 28\u00ba Reggimento artiglieria. Il 1\u00ba marzo 1939 infine il Comando Truppe venne ulteriormente elevato al livello di \"50\u00aa Divisione fanteria \"Regina\"\", con in organico il 9\u00ba e 10\u00ba Reggimento fanteria \"Regina\" ed il 50\u00ba Reggimento artiglieria divisionale. Nel 1940 alla divisione vennero assegnati anche la 201\u00aa Legione Milizia Egea \"Conte Verde\" ed il CCCXII Battaglione carri.\nLa divisione fungeva da guarnigione permanente per tutto il Dodecaneso italiano. Oltre che a Rodi, i distaccamenti principali erano dislocati a Lero, Coo, Scarpanto, Caso, Calino, Castelrosso, Stampalia, Patmo e Gaidaro. Un battaglione del 9\u00ba Reggimento fanteria che era di presidio a Scarpanto e il 10\u00ba Reggimento fanteria dislocato invece a Coo; il reggimento artiglieria era a Rodi e presidiava le postazioni sul monte Fileremo ed altrove. Dal 1\u00ba marzo 1939 fino al 1942 rimase divisione binaria, come previsto dall'ordinamento in vigore; poi con l'istituzione delle divisioni ternarie nel 1942/43 alla Divisione venne assegnato il 309\u00ba Reggimento fanteria \"Regina\". Tra i compiti delle unit\u00e0 era il presidio degli aeroporti di Gadurr\u00e0 e Marizza.\nSeconda guerra mondiale.\nLa prima operazione di rilievo venne condotta il 20 novembre 1940 da due compagnie del I Battaglione del 10\u00ba Reggimento, che ripresero il controllo dell'isoletta di Gaidaro, occupata nei giorni precedenti da marinai greci. A marzo 1941 il IV Battaglione dello stesso reggimento riusc\u00ec a riprendere Castelrosso, precedentemente occupata da un reparto da sbarco inglese.\nNell'ambito dell'occupazione della Grecia, a maggio unit\u00e0 tedesche e del 10\u00ba Reggimento partite da Coo occuparono le isole di Amorgo, Anafi, Io, Santorini, Nasso, Paro, Andro, Tino, Termia, Zea, Serfanto, Sira, Mikonos, Samo, Icaria ed altre isole minori.\nReparti della divisione parteciparono alle fasi finali della battaglia di Creta, costituendo l'ossatura del Gruppo tattico \"Caffaro\". In particolare forn\u00ec due battaglioni di fanteria (il I/9\u00ba ed il II/10\u00ba), la 50\u00aa Compagnia cannoni controcarro da 47/32 e la 3\u00aa Compagnia carri CV35 del CCCXII Battaglione misto carri. Il gruppo part\u00ec da Rodi per sbarcare nella baia di Seteia, avanzando poi per 50\u00a0km per ricongiungersi con i tedeschi ad Ierapetra il 1\u00ba giugno.\nNel periodo tra il 1942 e il 1943 continu\u00f2 la difesa costiera e territoriale delle isole del Dodecaneso fino agli eventi del settembre 1943.\nBattaglia di Rodi.\nLa mancanza di informazioni e l'esiguit\u00e0 degli ordini ricevuti dopo l'8 settembre 1943 posero Inigo Campioni, governatore del Dodecaneso, delle Cicladi e delle Sporadi settentrionali, in una situazione difficile quando la \"Wehrmacht\" gli chiese di collaborare. Sperando in aiuti britannici che non arrivarono mai, Campioni decise di resistere ai tedeschi, con un comportamento comunque incostante; in vari momenti alcuni tra i membri dello Stato Maggiore, tra cui il generale Briganti, invitarono ad un'azione decisa contro i tedeschi che sfruttasse la superiorit\u00e0 numerica degli italiani, ma senza esito; ci\u00f2 nonostante azioni isolate di piccoli reparti portarono a successi locali; tra questi un deciso attacco da parte di un'unit\u00e0 di formazione al comando del capitano Ragni che attacc\u00f2 un centro di resistenza a Rodi munito di armi automatiche costringendolo alla resa, e vari altri episodi, ma nel complesso, i tedeschi sopraffecero molti reparti della divisione che non avevano precisi ordini o che peggio ne avevano di non usare la forza. Dopo tre giorni di combattimenti, l'11 settembre la divisione si arrese col resto delle forze italiana a Rodi dovette alzare bandiera bianca e consegnare l'isola all'ex alleato.\nLe truppe rimaste furono disarmate e inviate a scaglioni in campi di prigionia in Germania, mentre Campioni, che si era rifiutato di ordinare la resa alle altre isole da lui dipendenti, fu trasferito in Germania e quindi a Parma, dove venne processato da un tribunale della Repubblica Sociale Italiana e fucilato il 24 maggio 1944.\nBattaglia di Lero.\nLa battaglia di Lero fu l'evento centrale della campagna del Dodecaneso. Il conflitto inizi\u00f2 con gli attacchi aerei tedeschi del 26 settembre e culmin\u00f2 con gli sbarchi del 12 novembre, fino alla capitolazione delle forze anglo-italiane quattro giorni pi\u00f9 tardi.\nNel 1942 il contrammiraglio Luigi Mascherpa venne incaricato del comando della base militare italiana presente nell'isola, che ospitava un cacciatorpediniere, alcuni MAS e 24 batterie di artiglieria costiera e antiaerea. Sull'isola era presente inoltre un aeroporto. Il tutto era presidiato da circa 8.000 uomini, in prevalenza marinai e soldati del 10\u00ba Reggimento della 50\u00aa Divisione fanteria \"Regina\", il cui grosso delle truppe era capitolato a Rodi.\nDopo il proclama Badoglio dell'8 settembre 1943 annunciante l'armistizio italiano, il contrammiraglio Mascherpa rifiut\u00f2 la resa alle truppe tedesche e, con l'aiuto di un distaccamento di 3.000 o 4.000 militari britannici comandati in un secondo momento dal generale Robert Tilney, organizz\u00f2 la resistenza. Tra le unit\u00e0 impegnate dai tedeschi, figurarono varie truppe speciali facenti parte della divisione Brandenburg e alcuni \"Fallschirmj\u00e4ger\" (paracadutisti).\nLa battaglia ebbe inizio il 13 settembre 1943 e prosegu\u00ec fino al 16 novembre. L'isola venne sottoposta ad un pesante bombardamento aereo e ad un successivo attacco via terra, nei quali i tedeschi registrarono gravi perdite da parte delle batterie antiaeree e delle squadre antisbarco. Durante i bombardamenti tedeschi il porto di Portolago venne duramente colpito con elevate perdite civili, e furono affondate varie navi tra cui il cacciatorpediniere \"Euro\", il cacciatorpediniere greco \"Vasilissa Olga\" e varie unit\u00e0 minori. Esaurita la capacit\u00e0 di resistere da parte degli italiani e dei britannici, i tedeschi occuparono l'isola. Dodici ufficiali vennero fucilati contrariamente alle leggi di guerra subito dopo la resa, insieme ad alcuni soldati, a causa della resistenza opposta.\nNella battaglia persero la vita 520 tedeschi, 600 britannici ed un centinaio di italiani. I militari catturati vennero in maggior parte internati in Germania, ma un cospicuo numero mor\u00ec durante l'affondamento delle navi che li trasportavano a causa di siluri o mine; una parte della guarnigione, presente sulle isole minori, riusc\u00ec a fuggire in Turchia dove venne internata fino alla fine della guerra.\nBattaglia di Coo.\nLa \"battaglia di Coo\" fu uno degli avvenimenti pi\u00f9 importanti, insieme alla battaglia di Rodi e di Lero, della campagna del Dodecaneso.\nGli italiani, che dopo l'armistizio di Cassibile avevano deciso di rimanere fedeli al re Vittorio Emanuele III, ricevettero aiuti inglesi per respingere le forze della Wehrmacht che volevano impossessarsi dell'isola, strategicamente importante perch\u00e9 in essa si trovava un campo d'aviazione da cui gli aerei potevano alzarsi in volo e coprire tutto lo scacchiere del Dodecaneso. La resistenza offerta fu comunque scarsa e in due giorni i tedeschi completarono la conquista dell'isola.\nGli italiani, al momento dell'armistizio, avevano nell'isola:\nDurante le prime incursioni su Antimachia i caccia, lasciati all'aperto, furono distrutti a terra privando l'isola dell'unica difesa antiaerea disponibile. La resistenza fu accanita ma inutile. Membri dell'SBS imbarcarono soldati fino a una settimana dopo la resa, ma la maggior parte dei britannici (900 soldati per la precisione) fu presa prigioniera. La sorte dei 2.100 prigionieri italiani invece fu ben diversa: essi furono considerati dei traditori e 90 ufficiali, tra cui Felice Leggio, furono fucilati nelle paludi di Linopoti.\nOrdine di battaglia: 1942/43.\nAlla data dell'armistizio, l'organico della divisione era cos\u00ec composto, compresi alcuni reggimenti di altre divisioni aggregati temporaneamente:\nComandanti 1939/43..\nGen. B. Pietro Pietracaprina ( gennaio - 31 dicembre 1939)\nGen. B. Alessandro Piazzoni (1\u00ba gennaio - 9 settembre 1940)\nGen. D. Michele Scaroina (10 settembre 1940 - 9 settembre 1943)"}
{"id": "3750205", "revid": "73843", "url": "https://it.wikipedia.org/wiki?curid=3750205", "title": "Jim Ryun", "text": "\u00c8 stato detentore del record mondiale sui 1500 m e sul miglio.\nBiografia.\nCarriera da atleta.\nNel 1964, all'et\u00e0 di 17 anni, Ryun divenne il primo studente di high school a correre il miglio sotto i quattro minuti (3'59\"0). Lo stesso anno partecip\u00f2 alla sua prima Olimpiade, a Tokyo, dove fu eliminato nella semifinale dei 1500\u00a0m.\nNel 1965, all'ultimo anno di high school, stabil\u00ec il record nazionale sul miglio in 3'55\"3. Nessun coetaneo sarebbe riuscito a fare meglio fino al 2001, quando Alan Webb corse in 3'53\"43.\nPer le sue prestazioni, il sito ESPN.com lo ha valutato al primo posto fra tutti gli sportivi di high school in ogni tempo, davanti a Tiger Woods, LeBron James e Lew Alcindor.\nNel 1966, all'et\u00e0 di 19 anni, Ryun stabil\u00ec il record del mondo su miglio e sul mezzo miglio; ricevette il premio \"Sportivo dell'anno\" della rivista \"Sports Illustrated\", il \"premio James E. Sullivan\" come miglior atleta dilettante statunitense, il premio di miglior atleta dell'anno dalla rete televisiva ABC e dalla rivista \"Track &amp; Field News\". Curiosamente, a Ryun non fu permesso in quell'anno di gareggiare nelle competizioni NCAA perch\u00e9 gli atleti del primo anno erano esclusi per regolamento dalle competizioni universitarie.\nNel 1967 stabil\u00ec anche il record mondiale \"indoor\" del mezzo miglio e miglior\u00f2 quello assoluto sul miglio portandolo a 3'51\"1. Stabil\u00ec inoltre il record mondiale sui 1500\u00a0m in 3'33\"1, correndo gli ultimi 400 metri in 53\"3. Entrambi i record sarebbero stati battuti diversi anni dopo dal tanzaniano Filbert Bayi, che miglior\u00f2 nel 1974 il primato sui 1500\u00a0m e nel 1975 quello sul miglio.\nNel 1968 Ryun conquist\u00f2 la medaglia d'argento alle Olimpiadi di Citt\u00e0 del Messico, con una spettacolare rimonta all'ultimo giro con la quale riusc\u00ec a sopravanzare i tedeschi T\u00fcmmler e Norpoth ma non a raggiungere il keniano Kip Keino, autore di una gara condotta a ritmi elevatissimi. Anni dopo, intervistato dalla rivista \"The Runner\", Ryun dichiar\u00f2 che si era prefissato di correre la finale in 3'39\", ritenendolo un tempo sufficiente per vincere considerando le difficolt\u00e0 legate all'altitudine. Partecip\u00f2 anche alle Olimpiadi del 1972 a Monaco di Baviera, ma fu eliminato in batteria per una caduta.\nCarriera da politico.\nRyun \u00e8 stato membro della Camera dei Rappresentanti degli Stati Uniti dal 1996 al 2007, eletto per il Partito Repubblicano nello Stato del Kansas."}
{"id": "3750209", "revid": "767487", "url": "https://it.wikipedia.org/wiki?curid=3750209", "title": "La banda dell'auto nera", "text": "La banda dell'auto nera (\"Rue des Saussaies\") \u00e8 un film del 1952 diretto da Ralph Habib.\nTrama.\nUna banda realizza una serie di rapine a Parigi e nei dintorni, segno distintivo una grande auto scura che permette una rapida fuga.\nLa banda \u00e8 guidata da Brasier, il titolare di un locale notturno. L'uomo \u00e8 innamorato di Jeanette, una cantante del suo locale e per amor suo ha assunto anche il fratello. Il ragazzo per\u00f2 inizia ad avere dei sospetti e viene ucciso dalla banda.\nNonostante l'apparenza di un suicidio l'ispettore Leblanc decide di indagare pi\u00f9 a fondo, rivela a Jeanette i suoi sospetti e le chiede aiuto per essere introdotto tra le amicizie di Brasier. Il piano funziona perfettamente e l'ispettore che si fa chiamare Pierrot diventa membro della banda criminale. Purtroppo un vecchio affiliato, incarcerato proprio da Leblanc, evade di prigione e scopre l'inganno. In un confronto serrato, quando tutto sembra ormai perduto, Jeanette uccide Brasier e Leblanc viene salvato dai colleghi che riescono a mettere le manette al resto della banda."}
{"id": "3750211", "revid": "2519", "url": "https://it.wikipedia.org/wiki?curid=3750211", "title": "Attilio Piccirilli", "text": "Biografia.\nStudi\u00f2 all'Accademia di San Luca a Roma con lo scultore Aristodemo Costoli. Nel 1888 si trasfer\u00ec \nStati Uniti dove lavor\u00f2 per suo padre ed i suoi fratelli nello studio del Bronx, NY, al 467 East della 142nd Street. Realizz\u00f2 il Maine Memorial in Columbus Circle, all'ingresso di Central Park a New York. Uno dei gruppi che egli cre\u00f2 per questo monumento venne utilizzato per la tomba di sua madre nel \"Woodlawn Cemetery\" del Bronx. Realizz\u00f2 il frontone ed altre sculture per la Frick Mansion sulla 5th Avenue ed il \"Firemen's Memorial\", un gruppo di figure sito in Riverside Park.\nLa sua scultura di vetro Pyrex del 1935, \"Laborata\", sita al Palazzo d'Italia del Rockefeller Center venne rimossa durante la seconda guerra mondiale in quanto considerata troppo fascista nello stile, scomparve dalla memoria qualche anno dopo.\nLo scultore Attilio Piccirilli \u00e8 l'autore della gigantesca statua di Abraham Lincoln seduto in atteggiamento pensoso, che si trova a Washington D.C.\nIl committente di alcune opere di Attilio Piccirilli, fu Daniel Chester French.\nPiccirilli \u00e8 rappresentato nella collezione di sculture ai Brookgreen Gardens. Le sue opere sono esposte il molti musei in tutti gli Stati Uniti. Il marmo bianco \"Frapelina\" \u00e8 esposto nella \"American Wing\" del Metropolitan Museum of Art di New York.\nMor\u00ec a New York City nel 1945. il suo mezzo busto di Edmond Thomas Quinn \u00e8 esposto nella \"National Academy of Design\"."}
{"id": "3750217", "revid": "729019", "url": "https://it.wikipedia.org/wiki?curid=3750217", "title": "Mornington Crescent", "text": "Mornington Crescent \u00e8 una stazione della metropolitana di Londra, servita dalla linea Northern, sulla diramazione di Charing Cross.\nStoria.\nLa stazione fu aperta il 22 giugno 1907 dalla \"Charing Cross, Euston and Hampstead Railway\", oggi un tratto della linea Northern.\nLa stazione chiuse il 5 giugno 1924, insieme alla stazione di South Kentish Town, nell'ambito dello sciopero generale che interess\u00f2 tutto il Regno Unito. Mornington Crescent riapr\u00ec il 2 luglio. South Kentish Town, invece, non fu riaperta e divenne una stazione fantasma.\nIl 23 ottobre 1992 la stazione fu chiusa per poter sostituire gli ascensori (che avevano pi\u00f9 di 85 anni). Secondo quanto pianificato, la ristrutturazione avrebbe dovuto impiegare un anno. Tuttavia lo stato di abbandono che la stazione aveva conosciuto negli anni precedenti fece s\u00ec che Mornington Crescent rimanesse chiusa per la maggior parte degli anni novanta; si propose persino una sua chiusura definitiva.\nPer evitare che la stazione venisse chiusa vi fu una campagna alla quale parteciparono moltissime persone, in quanto la stazione \u00e8 stata resa famosa dal popolare gioco radiofonico della BBC \"I'm Sorry I Haven't A Clue\", in cui appare frequentemente Mornington Crescent, che d\u00e0 il nome a un complicato gioco di strategia, nato come parodia di altri giochi simili.\nLa stazione venne riaperta il 27 aprile 1998 dal cast dello show (Humphrey Lyttelton, Barry Cryer, Tim Brooke-Taylor e Graeme Garden) ed una targa commemorativa che ricorda Willie Rushton, un altro membro del cast morto nel 1996, \u00e8 stata posta nella stazione nel 2002.\nDurante la ristrutturazione della stazione, la piastrellatura originale presente sui muri venne restaurata. Inoltre venne ricostruita la sala biglietteria e vennero chiuse le scale d'emergenza. La stazione, dalla sua riapertura nel 1998, viene utilizzata da un notevole numero di persone, anche nei weekend, nel tentativo di alleviare la pressione sulla sempre pi\u00f9 affollata stazione di Camden Town.\nDal 24 aprile 1987 la stazione \u00e8 un monumento classificato di grado II.\nStrutture e impianti.\nLa stazione \u00e8 situata al termine meridionale di \"Camden High Street\", dove incontra \"Hampstead Road\" ed \"Eversholt Street\". Questo snodo forma l'angolo nord-occidentale di Somers Town, con Camden Town a nord e Regent's Park Estate a sud della stazione.\nLa stazione di Mornington Crescent si trova nella \"Travelcard Zone 2\".\nInterscambi.\nNelle vicinanze della stazione effettuano fermata alcune linee urbane automobilistiche, gestite da London Buses."}
{"id": "3750219", "revid": "1543377", "url": "https://it.wikipedia.org/wiki?curid=3750219", "title": "Recettore dell'istamina", "text": "I recettori dell'istamina sono una classe di recettori accoppiati a proteine G che hanno l'istamina come ligando endogeno.\nSono conosciuti quattro tipi diversi di recettori dell'istamina, che si trovano in regioni diverse dell'organismo e mediano effetti diversi:"}
{"id": "3750232", "revid": "1048993", "url": "https://it.wikipedia.org/wiki?curid=3750232", "title": "Lara Nakszy\u0144ski", "text": "Biografia.\nLara Nakszy\u0144ski (il cui vero nome \u00e8 Irene Lara Grosche, Nakszy\u0144ski \u00e8 il cognome materno) ha frequentato dal 1981 al 1984 le scuole di recitazione di Bongers Else e della professoressa Erika Dannhoff a Berlino. Tra il 1988 e il 1994 ha completato i corsi di canto lirico a Roma e Berlino e tra il 1991 e 1997 \u00e8 stata iscritta alla Libera Universit\u00e0 di Berlino, alle facolt\u00e0 di psicologia e musicologia.\nNel 1985 ha recitato un ruolo di supporto nel film fantasy di Richard Fleischer \"Red Sonja\" e nel 1987 il ruolo di protagonista femminile nel film horror di Lucio Fulci \"Aenigma\".\nDall'inizio degli anni '80 ha interpretato diverse parti in fiction televisive italiane. Nel 2006 ha fondato la casa di produzione cinematografica Alshain Pictures, che sforna anche serie televisive.\nOltre a tedesco ed italiano, parla spagnolo, inglese, francese e polacco.\nNel 2013 \u00e8 uscito il suo primo romanzo, intitolato \"Mystica - The Beginning\", pubblicato da AK Digital."}
{"id": "3750234", "revid": "110157", "url": "https://it.wikipedia.org/wiki?curid=3750234", "title": "Sv\u00e4t\u00fd Jur", "text": "Sv\u00e4t\u00fd Jur (in ungherese \"Szentgy\u00f6rgy\", in tedesco \"Sankt Georgen\") \u00e8 una citt\u00e0 della Slovacchia facente parte del distretto di Pezinok, nella regione di Bratislava."}
{"id": "3750235", "revid": "1573940", "url": "https://it.wikipedia.org/wiki?curid=3750235", "title": "Asperthorax", "text": "Asperthorax \u00e8 un genere di ragni appartenente alla famiglia Linyphiidae.\nDistribuzione.\nLe tre specie oggi note di questo genere sono state rinvenute in Russia, Giappone e Cina.\nTassonomia.\nA maggio 2011, si compone di tre specie:"}
{"id": "3750236", "revid": "287204", "url": "https://it.wikipedia.org/wiki?curid=3750236", "title": "Svaty Jur", "text": ""}
{"id": "3750237", "revid": "1498232", "url": "https://it.wikipedia.org/wiki?curid=3750237", "title": "Leica V-Lux 30", "text": "La Leica V-Lux 30 \u00e8 una fotocamera non-SLR prodotta dalla Leica che fa parte della serie Leica Lux ed \u00e8 sul mercato da giugno 2011.\nDispone di una memoria interna di 18 MB, espandibile con SD, SDHC o SDXC. Pesa 219 g e pu\u00f2 eseguire filmati in AVCHD (720p). Dimensioni: 104x57x33 mm.\nColori.\nLa fotocamera \u00e8 disponibile nel colore nero.\nCorredo.\nSoftware fotografico Adobe Photoshop Elements 9 e Adobe Premiere Elements."}
{"id": "3750240", "revid": "287204", "url": "https://it.wikipedia.org/wiki?curid=3750240", "title": "Sergej L'vovi\u010d Levickij", "text": ""}
{"id": "3750242", "revid": "767487", "url": "https://it.wikipedia.org/wiki?curid=3750242", "title": "Rabbia in corpo", "text": "Rabbia in corpo (\"La Rage au corps\") \u00e8 un film del 1954 diretto da Ralph Habib. Il film fu distribuito in Italia soltanto nel 1957.\nTrama.\nUn'addetta alla mensa di un cantiere, Clara, si concede senza ritegno a tutti gli uomini. Tonio, il solo che rifiuta le sue avances, risveglia in lei un sentimento amoroso che fa sperare a lui che lei riuscir\u00e0 a frenarsi. I due si sposano ma, durante un'assenza per lavoro di Tonio, Clara si ritrova in preda al suo d\u00e8mone. Ella scopre allora l'esistenza di un trattamento medico che cura la ninfomania. Grazie ad un inopinato ricovero in ospedale, Clara trarr\u00e0 beneficio da questo trattamento."}
{"id": "3750244", "revid": "3115", "url": "https://it.wikipedia.org/wiki?curid=3750244", "title": "B\u00e1ho\u0148", "text": "B\u00e1ho\u0148 (in ungherese \"B\u00e1hony\") \u00e8 un comune della Slovacchia facente parte del distretto di Pezinok, nella regione di Bratislava."}
{"id": "3750245", "revid": "712828", "url": "https://it.wikipedia.org/wiki?curid=3750245", "title": "Nuovi pirati uomini-pesce", "text": ""}
{"id": "3750249", "revid": "1305772", "url": "https://it.wikipedia.org/wiki?curid=3750249", "title": "Levickij", "text": ""}
{"id": "3750250", "revid": "110157", "url": "https://it.wikipedia.org/wiki?curid=3750250", "title": "Budmerice", "text": "Budmerice (in ungherese \"Gidrafa\", in tedesco \"Pudmeritz\") \u00e8 un comune della Slovacchia facente parte del distretto di Pezinok, nella regione di Bratislava.\nIl castello di Budmerice ha ospitato la Casa degli scrittori slovacchi. \nIl paese ha dato i natali a Rudolf Fabry (1915-1982), giornalista, poeta e scrittore surrealista. "}
{"id": "3750256", "revid": "110157", "url": "https://it.wikipedia.org/wiki?curid=3750256", "title": "\u010cast\u00e1", "text": "\u010cast\u00e1 (in ungherese \"Cseszte\", in tedesco \"Schattmansdorf\") \u00e8 un comune della Slovacchia facente parte del distretto di Pezinok, nella regione di Bratislava.\nHa dato i natali a Juraj F\u00e1ndly (1750-1811), scrittore, presbitero, entomologo e storico."}
{"id": "3750257", "revid": "1318658", "url": "https://it.wikipedia.org/wiki?curid=3750257", "title": "Giovanni Salghetti Drioli (architetto)", "text": "Biografia.\nNato a Firenze da una famiglia di imprenditori di origine istriana, si diplom\u00f2 nel 1932 al bienno propedeutico di ingegneria all'Universit\u00e0 di Pisa, completando el 1936 gli studi in architettura a Roma, dove fu allievo di Marcello Piacentini.\nSubito dopo l'abilitazione professionale fu nominato direttore dei lavori degli aeroporti militari di Lonate Pozzolo e di Novi Ligure, mentre a Livorno partecip\u00f2 al concorso per il Palazzo del Governo.\nDurante il periodo bellico fu impegnato in diversi lavori per l'aeronautica militare, per poi trasferirsi a Volterra, ove si occup\u00f2 del consolidamento e restauro di alcuni monumenti del centro storico e della costruzione e risanamento di edifici di pubblica utilit\u00e0.\nA Pisa prese parte al concorso per la costruzione del Ponte di Mezzo e realizz\u00f2 il palazzo Carmignani, sul Lungarno Galilei.\nAlla fine degli anni quaranta rientr\u00f2 a Livorno, all'epoca della ricostruzione postbellica.\nIn questo contesto costru\u00ec la Casa del Portuale (progetto del 1948, in cui confluiscono le suggestioni della vicina Fortezza Vecchia) e l'Istituto Nautico \"A. Cappellini\" (progetto di massima del 1954).\nSempre a Livorno, negli anni cinquanta e anni sessanta, appront\u00f2 i disegni per il villaggio dei dipendenti del Centro Sbarchi U.S.A. (1951), per alcuni complessi residenziali nel quartiere \"La Rosa\" (in perfetta sintonia con l'intervento urbanistico di Luigi Moretti), oltre ai progetti per l'imponente palazzo Visconti, sul lungomare di San Jacopo, per l'ampliamento del Santuario di Montenero e per altri edifici privati nella periferia e nel centro cittadino.\nLavor\u00f2 inoltre al piano particolareggiato d'attuazione di alcuni quartieri livornesi.\nA Pontasserchio, tra il 1962 ed il 1967, costru\u00ec il monastero di clausura delle suore benedettine.\nNegli anni settanta, a Livorno, fu incaricato del restauro e ampliamento della villa Llyod, progett\u00f2 la chiesa di San Pio X e lavor\u00f2 ad alcuni progetti per l'Accademia Navale.\nFu attivo anche all'estero, in Marocco, Kuwait, Portogallo e India.\nLa sua ultima opera \u00e8 la cappella dei Ceri Votivi del Santuario di Montenero, che fu completata nel 1988."}
{"id": "3750258", "revid": "287204", "url": "https://it.wikipedia.org/wiki?curid=3750258", "title": "Marija Pinigina", "text": "Biografia.\nNata con il nome di \u041c\u0430\u0440\u0438\u044f \u0414\u0436\u0443\u043c\u0430\u0431\u0430\u0435\u0432\u043d\u0430 \u041f\u0438\u043d\u0438\u0433\u0438\u043d\u0430 , ai Giochi della XXIV Olimpiade vinse l'oro nella Staffetta 4x400 insieme alle connazionali Tat'jana Ledovskaja, Ol'ga Nazarova e Ol'ha Bryzhina."}
{"id": "3750259", "revid": "287204", "url": "https://it.wikipedia.org/wiki?curid=3750259", "title": "Casta (disambigua)", "text": ""}
{"id": "3750260", "revid": "36557", "url": "https://it.wikipedia.org/wiki?curid=3750260", "title": "Monarcomachi", "text": "I monarcomachi (dal greco \"\u03bc\u03cc\u03bd\u03b1\u03c1\u03c7\u03bf\u03c2\", monarca e \"\u03bc\u03ac\u03c7\u03bf\u03bc\u03b1\u03b9\", combattere) furono quegli scrittori politici che tra la seconda met\u00e0 del XVI e i primi decenni del XVII secolo si opposero alla trasformazione dell'impianto monarchico in senso assolutistico e sostennero il diritto del popolo alla ribellione (fino alla messa a morte del monarca) contro quei sovrani che vessavano la vita spirituale dei sudditi, conculcando i diritti religiosi dei liberi fedeli.\nIl termine \"monarcomaco\" fu introdotto dal giurista scozzese William Barclay nel trattato \"De regno et regali potestate\" (1600). L'attivit\u00e0 dei monarcomachi si esplic\u00f2 durante l'epoca delle guerre di religione francesi nella seconda met\u00e0 del XVI secolo.\nLa libellistica monarcomaca si pone anche all'origine delle teorizzazioni sul contrattualismo, la sovranit\u00e0 popolare e il giusnaturalismo.\nI precedenti antichi.\nGi\u00e0 nell'antichit\u00e0 l'idea dell'uccisione del tiranno era presente nel mondo romano in et\u00e0 repubblicana. Plutarco cita dei provvedimenti adottati da Publicola per contrastare l'ascesa della monarchia, teorizzando la giustezza del regicidio:\nQuest'idea sar\u00e0 recuperata nel medioevo e trover\u00e0 una prima teorizzazione in Giovanni di Salisbury. Egli nel \"Policraticus\" (1159) sostiene, seppur in maniera ambigua e non senza ripensamenti, la legittimit\u00e0 della ribellione contro gli abusi del monarca:\nLe teorie monarcomache.\nLe teorie furono accolte tanto in seno al protestantesimo (sostenute da personalit\u00e0 come George Buchanan e Charlotte Duplessis-Mornay, autore insieme a Hubert Languet, secondo teorie non del tutto accertate, delle \"Vindiciae contra tyrannos\" del 1579), quanto in seno al cattolicesimo come diritto alla difesa dell'ortodossia contro il prevalere di confessioni ritenute eretiche o ostili (difese dai gesuiti spagnoli Juan de Mariana e Francisco Su\u00e1rez, autori rispettivamente del \"De rege et regis institutione\" (1598) e del \"Tractatus de Legibus ac de Deo legislatore\" (1612) e dal cardinale Roberto Bellarmino). Altri monarcomachi protestanti furono Fran\u00e7ois Hotman (autore di \"Francogallia\" del 1573 in cui, sulla base di una analisi della storia istituzionale della monarchia francese, accusava l'autorit\u00e0 persecutrice dei re e invocava il primato dell'\"assemblea popolare\" contro gli abusi dei sovrani), Teodoro di Beza, autore del trattato \"Du droit des magistrats sur leurs sujets\" (1575), Odet de La Noue, Johannes Althusius e il riformatore scozzese John Knox.\nI monarcomachi ritenevano che ogni regime politico dovesse fondarsi sul consenso del popolo, quandanche il potere del sovrano (prerogativa popolare trasferita pro tempore al sovrano) dipendesse dal volere di Dio. Il patto intervenuto in origine fra re e popolo sanciva la subalternit\u00e0 del monarca alla legge (e non poteva essere ammessa la subordinazione della legge al monarca). Emanando ogni potere da Dio, la stessa rivolta e il medesimo tirannicidio venivano giustificati dal patrocinio divino. Nel 1575 Teodoro di B\u00e8ze, che subentr\u00f2 a Calvino come capo della chiesa protestante ginevrina, che sosteneva l'esistenza di un \"contratto\" tacito tra re e popolo che obbligherebbe il primo ad agire nel rispetto del secondo, in \"Du droit des Magistrats sur leurs sujets\" giunse a invocare l'idea dell'assassinio ispirato da Dio, dunque lecito, contro quei monarchi divenuti persecutori. Un opuscolo anonimo del 1578 affermava che legittimo era il diritto del popolo a uccidere il tiranno, che sarebbe stato ottemperato solo da eletti chiamati da Dio stesso.\nLe \"Vindiciae contra tyrannos\" del 1579 affermavano l'esistenza di un doppio patto, tra re e popolo e Dio e l'altro tra popolo e re. In particolare il secondo patto pu\u00f2 giustificare il ricorso al tirannicidio. Se un re non attende agli impegni di giustizia contratti col popolo \u00e8 ritenuta necessaria la sollevazione del popolo e la deposizione del despota da parte dei \"guardiani dei patti\" (l'istituto monarchico si riduceva, come in Hotman, a incarico magistratuale voluto da Dio a beneficio degli uomini).\nDel 1590 \u00e8 invece uno scritto riconducibile agli ambienti della lega cattolica francese, il \"Justa de reipublicae christianae in reges impios et haereticos auctoritate\", in cui forse un dissidente inglese sosteneva la necessit\u00e0 della fine della monarchia ereditaria e l'elezione popolare dei sovrani scelti dalla Chiesa. Il sovrano autore di atti repressivi contro la religione sarebbe dovuto giustamente perire per mano del popolo. Pi\u00f9 moderata era invece la posizione di Bellarmino che affermava la deposizione del monarca laddove necessario, fermo restando che vi intervenisse il Papa in persona, ma solo limitatamente ai casi in cui veniva messa in pericolo l'anima dei credenti.\nEpisodi famosi di tirannicidio.\nFamoso sostenitore delle teorie monarcomache in campo cattolico fu il monaco Jacques Cl\u00e9ment il quale il 1\u00ba agosto 1589, a Saint-Cloud assassin\u00f2 Enrico III di Francia per vendicare l'uccisione del capo della fazione cattolica Enrico di Guisa, responsabile di una sommossa che gli aveva sottratto il controllo di Parigi, e il cambio di fronte del sovrano passato all'alleanza con il leader dello schieramento protestante Enrico IV di Francia. Questi gli subentrer\u00e0 come Enrico IV di Francia dopo la pubblica conversione al cattolicesimo.\nLo stesso Enrico IV, il 14 maggio 1610, dopo diversi tentativi di assassinio subiti negli anni, venne ucciso a colpi di pugnale da Fran\u00e7ois Ravaillac, un fanatico cattolico converso fogliante, il quale temeva che il re intendesse muovere guerra contro le potenze cattoliche e quindi contro il papa Paolo V, mentre si recava in carrozza all'arsenale della Bastiglia.\nAltro famoso caso di \"tirannicidio\" fu quello di Guglielmo I d'Orange. Gli Orange, prima di diventare difensori della causa delle Province Unite protestanti, erano stati una famiglia cattolica. Guglielmo I fu ucciso nella sua casa da Balthasar G\u00e9rard, sostenitore del cattolico re di Spagna Filippo II d'Asburgo, il quale aveva posto sul capo dell'eretico principe olandese una taglia di 25.000 corone."}
{"id": "3750261", "revid": "1573940", "url": "https://it.wikipedia.org/wiki?curid=3750261", "title": "Asthenargellus", "text": "Asthenargellus \u00e8 un genere di ragni appartenente alla famiglia Linyphiidae.\nDistribuzione.\nLe due specie oggi note di questo genere sono state rinvenute in Kenya.\nTassonomia.\nPer la determinazione della specie tipo vennero esaminati gli esemplari di Asthenargellus kastoni ; secondo gli aracnologi Holm (in uno studio del 1984) e Scharff (in uno studio del 1990), gli esemplari in questione non sarebbero linifiidi.\nA maggio 2011, si compone di due specie:"}
{"id": "3750263", "revid": "599013", "url": "https://it.wikipedia.org/wiki?curid=3750263", "title": "Alicia Poto", "text": "Carriera.\nCon l' ha disputato i Giochi olimpici di Atene 2004 e quattro edizioni dei Campionati oceaniani (2003, 2005, 2007, 2009)."}
{"id": "3750264", "revid": "767487", "url": "https://it.wikipedia.org/wiki?curid=3750264", "title": "The Devil's Needle", "text": "The Devil's Needle \u00e8 un film muto del 1916 diretto da Chester Withey che ne firma anche la sceneggiatura insieme a Roy Somerville. Prodotto dalla Fine Arts Film Company, aveva come interpreti Tully Marshall, Norma Talmadge, Marguerite Marsh.\nTrama.\nIl ricco signor Mortimer impedisce il fidanzamento tra la figlia Wynne e David, un artista spiantato. Dopo la rottura, il pittore, spinto anche da Rene, la sua modella, comincia a drogarsi per sfuggire alla triste realt\u00e0. Ma Wynne, sempre innamorata, trova il coraggio di opporsi al padre e fugge con David il quale, per\u00f2, ormai \u00e8 dipendente dalla droga e non riesce a disintossicarsi. Cos\u00ec, a Wynne non resta che tornare a casa del padre. Il rapporto tormentato tra i due coniugi non si interrompe: David, messo davanti alla drastica decisione della moglie, riesce a vincere la sua dipendenza. Lei, dal canto suo, decide di tornare da lui. Per farlo, deve andarlo a cercare nei bassifondi, in un quartiere pericoloso dove sta per essere aggredita. David giunge in tempo a salvarla e la coppia, finalmente riunita, progetta insieme un avvenire pi\u00f9 sereno.\nProduzione.\nIl film fu prodotto dalla Fine Arts Film Company.\nDistribuzione.\nDistribuito dalla Triangle Distributing, il film usc\u00ec nelle sale cinematografiche degli Stati Uniti il 13 agosto 1916 ma non ne venne registrato il copyright fino a quando non ne venne fatta una riedizione nel 1923 dalla Tri-Stone Pictures.\nConservazione.\nCopia completa della pellicola viene conservata negli archivi della Library of Congress di Washington."}
{"id": "3750265", "revid": "3115", "url": "https://it.wikipedia.org/wiki?curid=3750265", "title": "Eremo di San Marco", "text": "L'eremo di San Marco \u00e8 un romitorio che si trova nel comune di Ascoli Piceno, a sud della citt\u00e0. L'edificio religioso, dedicato a san Marco evangelista, di propriet\u00e0 comunale, ereditato dalla famiglia Sgariglia, \u00e8 abbarbicato alla parete rocciosa del Colle San Marco, nei pressi della frazione di Piagge. La costruzione rappresenta un'importante memoria di arte e spiritualit\u00e0 per la citt\u00e0 di Ascoli. Visibile da piazza del Popolo, vigila da molti secoli sulla Valle del Tronto, scorgendo l'ampio panorama che giunge fino al mare Adriatico.\nStoria.\nLe prime documentazioni dell'eremo risalgono agli inizi del XIII secolo, quando vi si stabil\u00ec una comunit\u00e0 di monaci dell'Ordine cistercense.\nQuesti religiosi, seguendo la loro regola e mossi da un ardente desiderio di solitudine, sceglievano i luoghi dove fissare dimora in ambienti difficilmente accessibili, lontani dai centri urbani, tra i boschi delle aspre alture, abitando in grotte naturali o in modesti fabbricati austeri ed essenziali. Le intere zone del Colle San Marco, della Montagna dei Fiori, del Colle Palombaro e della montagna dell'Ascensione, per la loro peculiare conformazione territoriale, che presenta dirupi e cavit\u00e0 naturali circondati da folta e compatta vegetazione, erano popolate da penitenti ed asceti gi\u00e0 dal VI secolo. In quel tempo visse sul Colle San Marco l'anacoreta Agostino, il primo di cui si hanno notizie certe, venerato dalla chiesa ascolana come santo e come patrono dagli eremiti che condussero la loro esistenza tra questi luoghi.\nLo storico Sebastiano Andreantonelli, descrivendo questa istituzione eremitica, la qualifica come l'ottavo monastero ascolano appartenente ai cistercensi, con annessa la chiesa di \"San Marco della Vena\", retto da priori, soppresso nell'anno 1387 dal vescovo Archeoni. L'autore ne ricorda la sua collocazione al di fuori delle mura cittadine, a circa 1.500 passi di distanza.\nSi trova menzione del cenobio in un lascito testamentario datato 1253. Al tempo era gi\u00e0 pertinenza dei monaci cistercensi e abitato da una comunit\u00e0 di appartenenti alla congregazione benedettina di Bernardo di Chiaravalle. Il monastero si trovava sotto la protezione della chiesa ascolana e, nell'aprile dell'anno 1287, il vescovo Bongiovanni affid\u00f2 ai religiosi nuove costituzioni da osservare.\nPapa Niccol\u00f2 IV, il 3 settembre 1289, eman\u00f2 una bolla pontificia con cui disponeva la concessione dell'indulgenza plenaria a chi si fosse recato penitente in visita all'eremo nel giorno della ricorrenza di san Marco.\nNel tempo, il cenobio aveva accumulato anche un consistente patrimonio fondiario con possedimenti a Marino del Tronto e ad Acquasanta Terme, inoltre disponeva di un altro piccolo edificio, oggi scomparso, innalzato nella zona sottostante, che si componeva degli ambienti di una cappella, un dormitorio, una cucina e un refettorio.\nI monaci avevano anche una macina in travertino, utile per la lavorazione dei cereali raccolti nelle terre di propriet\u00e0, ma di questa non rimane traccia perch\u00e9 \u00e8 stata trafugata. Il monastero godeva di una certa agiatezza economica che si concretizzava anche negli arredi della chiesa, in croci e calici in argento, paramenti di pregio e volumi sacri.\nIl priore Nunzio da Fabriano mosso, probabilmente, dall'intento di nascondere la prosperit\u00e0 del cenobio alla chiesa ascolana, respinse nel 1385 la visita pastorale del vescovo ascolano Pietro III Torricella che non esit\u00f2 ad emanare l'interdetto contro la comunit\u00e0 eremitica. Il vescovo Antonio Archeoni, succeduto al Torricella, nell'anno 1387 soppresse il monastero e concesse alla famiglia Sgariglia il diritto di patronato sul cenobio e sulle sue pertinenze. Le possibili ragioni di quest'assegnazione sono riferite dallo storico Cesare Mariotti che, nel descrivere la mancanza di prove assolute e documentate, non presenti presso alcun archivio ascolano, ritiene opportuno attingere direttamente dal manoscritto di Luigi Pastori che tratta dei diritti e delle pertinenze della famiglia. Quest'ultimo ha delineato esempi di congetture per spiegare la decisione dell'Archeoni, argomentando sulle possibili ipotesi che condussero il vescovo Archeoni ad affidare agli Sgariglia questa propriet\u00e0 ed il conferimento del titolo di Priori. Pastori avvalora e sostiene l'ipotesi che in tempi antecedenti alla costruzione del romitorio, la famiglia Sgariglia, aderente alla fazione guelfa cittadina, proprietaria di varie realt\u00e0 feudali nelle vicinanze di Ascoli ed incline all'erezione di chiese e luoghi pii, fosse stata proprietaria della porzione di fondo che, probabilmente, destin\u00f2 e concesse ai monaci per edificare il cenobio. A seguito della soppressione del monastero, il vescovo ascolano avrebbe restituito lo stesso fondo, goduto dai monaci per il loro mantenimento, ai benefattori, ossia ai conti Sgariglia. La riconsegna ai vecchi proprietari era, per\u00f2, soggetta alla regola imposta dal Concilio di Calcedonia che stabiliva l'impossibilit\u00e0 della secolarizzazione dei luoghi destinati ai monasteri, quindi gli Sgariglia beneficiarono solo dell'\u00ab\"erezione di un ecclesiastico beneficio e del diritto di patronato\"\u00bb. \nGli stessi conti ascolani trasformarono, nel 1410, il cenobio in una piccola chiesa, elevarono la torre campanaria, dove trov\u00f2 la sua collocazione una campana che aveva in giro, fuse a rilievo, le lettere dell'Ave Maria. Aggiunsero, inoltre, la costruzione della scala di accesso e dell'altare nel locale adibito al culto, dove vollero mantenere la dedicazione a san Marco. Durante il patronato della famiglia Sgariglia la chiesa di San Marco esercit\u00f2 anche la \"cura animarum\" (cura delle anime), ufficio che non ebbe lunga vita per la difficoltosa accessibilit\u00e0 del luogo. \nLa famiglia ascolana dei Tibaldeschi, imparentata con quella degli Sgariglia, vi fece erigere tombe per la sepoltura dei propri defunti.\nIl luogo rappresent\u00f2 rifugio per alcuni nobili guelfi fuggiti da Ascoli per timore della guerra civile portata da Federico II: tra questi vi furono membri delle casate Sgariglia e Tibaldeschi, entrambe a capo del partito guelfo. Nel 1474 fu costruita per gli abitanti della frazione di Piagge la chiesa parrocchiale di San Bartolomeo. Da questo momento ebbe inizio la lenta e inesorabile decadenza dell'eremo di San Marco.\nSul finire del XIX secolo, approfittando dello stato di abbandono dell'edificio religioso, furono compiuti atti di vandalismo: fu spogliato l'altare dei miseri arredi di cui era ornato, furono profanate le tombe e deturpati arredi e affreschi.\nIl sindaco di Ascoli, Garzia Civico, nell'anno 1908 sottopose il fabbricato a opere di conservazione e restauro.\nRestauro del 2016.\nNel 2016, dopo alcuni anni di lavoro, l'antico manufatto fu interamente restaurato e consolidato, con interventi di ancoraggio alla roccia e di ristrutturazione della scala d'accesso, del tetto e dell'altare e degli affreschi rimasti nel suo interno.\nArchitettura.\nL'eremo \u00e8 stato costruito in blocchi di travertino, grossolanamente squadrati, legati tra loro da malta di calce, seguendo i canoni dell'arte romanica. I monaci racchiusero la cavit\u00e0 della grotta con l'elevazione della cortina muraria, realizzandola direttamente sulla rupe e appoggiandola sulla sporgenza della parete rocciosa.\nIl suo fronte \u00e8 costituito dall'accostamento di due corpi di fabbrica quali: il campanile, sulla sinistra, e la facciata scandita orizzontalmente da un doppio ordine di bifore. Le finestre, divise verticalmente da una colonnina centrale con capitello, si aprono in numero di 2 al piano superiore e 3 a quello inferiore. La terza finestra, di destra, del piano inferiore manca della colonnina ed \u00e8 chiusa da una grata di ferro.\nL'interno \u00e8 ripartito in due cavit\u00e0 sovrapposte: nell'ambiente sottostante, un tempo affrescato, si nota la copertura a botte del soffitto che si raccorda con il sovrastante piano di calpestio; nello spazio della grotta superiore, invece, trovano la loro collocazione 3 monumenti funebri della famiglia ascolana dei Tibaldeschi di cui rimane uno stemma. I sepolcri sono ad arcosolio e risalgono al XV secolo.\nAll'eremo si accede mediante una possente scalinata in pietra che, come un ponte, attraversa il profondo burrone. L'opera, progettata dall'ingegnere Enrico Cesari, fu realizzata dall'Amministrazione comunale di Ascoli con i fondi provenienti dalle consistenze dell'Opera Pia Sgariglia, di cui il comune divenne proprietario."}
{"id": "3750267", "revid": "3115", "url": "https://it.wikipedia.org/wiki?curid=3750267", "title": "Do\u013eany (Bratislava)", "text": "Do\u013eany (in ungherese \"Ott\u00f3v\u00f6lgy\", in tedesco \"Ottenthal\") \u00e8 un comune della Slovacchia facente parte del distretto di Pezinok, nella regione di Bratislava."}
{"id": "3750273", "revid": "237256", "url": "https://it.wikipedia.org/wiki?curid=3750273", "title": "Maria Pinigina", "text": ""}
{"id": "3750276", "revid": "1749482", "url": "https://it.wikipedia.org/wiki?curid=3750276", "title": "Pietro Nobile (musicista)", "text": "Chitarrista acustico, compositore, arrangiatore, produttore, dimostratore di chitarre Guild-Ovation-Fender per M.Casale Bauer.\n\u00c8 noto soprattutto per la sua tecnica del fingerstyle.\nDurante la sua carriera ha partecipato a progetti con tanti artisti italiani e stranieri , tra cui Marcel Dadi, Mogol-Mario Lavezzi, Flavio Oreglio, Vinnie Colaiuta, Simon Phillips, Tony Levin, Herbert Pagani, Gatto Panceri.\nBiografia.\nInizia a suonare la chitarra all'et\u00e0 di 16 anni completamente da autodidatta, sulle orme di grandi maestri quali Marcel Dadi, Lenny Breau, Chet Atkins, Earl Klugh, Jerry Reed, Merle Travis.\nInizia giovanissimo l'attivit\u00e0 concertistica solista: gi\u00e0 a 20 anni \u00e8 a Parigi invitato a suonare la chitarra acustica da Herbert Pagani e Marcel Dadi, con il quale ha condiviso alcuni concerti e una breve tourn\u00e9e in USA.\nNel 1981 conosce sulle panchine dell'universit\u00e0 Flavio Oreglio: in duo cominciano un'avventura musicale nei club milanesi che porter\u00e0, tra l'altro, alla realizzazione dei primi dischi di Flavio (per la Clou Record) distribuiti da EMI.\nDopo un'intensa attivit\u00e0 concertistica sia come solista che in piccole formazioni (trio/quartetto) nel 1986 comincia a scrivere per la rivista \"Guitar Club\" una rubrica fissa dal titolo \"Fingerstyle Jazz\".\nSempre nello stesso anno diventa \"endorser\" per le chitarre acustiche distribuite in Italia da M. Casale Bauer\nNel 1987 Emi pubblica il suo primo disco \"Waiting\" prodotto da Alberto Radius.\nNel 1988 inizia ad insegnare al CPM di Milano tenendo un corso monografico sul \"fingerstyle\".\nNumerosi gli \"stage\" e i seminari che tiene in giro per l'Europa.\nDal 1991, e per i tre anni seguenti, partecipa alla Rassegna Mondiale della Chitarra di Issoudun in Francia, invitato dallo stesso Marcel Dadi. \u00c8 il primo italiano a partecipare a questa manifestazione.\nLa rivista \"Guitar Club\" lo elegge miglior chitarrista acustico italiano per gli anni 1991, 1992 e 1994.\nNel 1992 in qualit\u00e0 di dimostratore ufficiale per Ovation partecipa a \"The Ultimate International Ovation Seminar\" negli USA insieme a Marcel Dadi e partecipa alla fondazione dell'associazione A.D.G.P.A Italia.\nNel 1995 registra due trasmissioni televisive intitolate \"Sound &amp; Vision\" dedicate alla chitarra acustica e MTV trasmette un programma di due ore dedicato al \"fingerstyle\" in cui Pietro \u00e8 ospite.\nNel 1996 collabora col cantante Gatto Panceri e viene convocato da Franco Mussida per curare la sezione \"fingerstyle\" del video corso di chitarra della Fabbri Editore. Per il lancio italiano del video corso, partecipa alcune volte alla trasmissione musicale \"Roxy Bar\", condotta da Red Ronnie.\nNel frattempo dal 1990 fino al 1996 collabora con Nanni Svampa nel concerto-spettacolo sulla canzone d'autore di George Brassens, partecipando a moltissimi spettacoli in teatri prestigiosi, tra cui il Club Tenco a San Remo, il teatro Lirico di Milano in uno spettacolo internazionale dedicato al cantautore francese.\nSempre del '96 \u00e8 la sua registrazione per il disco di Mario Lavezzi \"Chitarre e voci\" e la pubblicazione del primo libro didattico edito da Carisch \"La chitarra Fingerstyle-Preparazione e tecniche di base\".\nAncora nel 1996 viene invitato a suonare all'Olympia di Parigi con altri chitarristi di fama mondiale in un concerto commemorativo per la scomparsa di Marcel Dadi, a cui seguir\u00e0 a breve il disco \"Marcel Dadi-Hommage\" distribuito in tutto il mondo.\nNel 1998 diventa dimostratore delle chitarre Guild, microfoni DPA e per le corde Elixir sempre per M. Casale Bauer\nNel 1999 esce il CD \"La citt\u00e0 dei sogni\", che contiene un brano utilizzato per la compilation di grande successo (solo in Italia 90.000 copie vendute) \"Eterea\" pubblicata da Emi.\nNel 2001 esce il CD \"Volo libero\" ancora per Emi, pubblicato in Italia e Svizzera.\nNello stesso periodo conosce Sylvie Gehringer la quale dopo alcuni concerti iniziali, diventa la manager di Pietro per i paesi francofoni.\nNel 2002 e nel 2003 partecipa al Montreux Jazz Festival, in due memorabili concerti solisti.\nNel 2002 riprende la collaborazione con Flavio Oreglio, producendo uno spettacolo per \"Zelig\" dal titolo \"Musicomedians\", a cui partecipano anche Leonardo Manera, Sergio Sgrilli e Alberto Patrucco.\nNel 2003 inizia la collaborazione con un giovanissimo chitarrista suo allievo, Nicola Oliva nel quale intravede un potenziale enorme sia come strumentista che come implementazione del proprio pensiero armonico: le composizioni di Pietro si allargano ulteriormente mischiandosi coi contrappunti di Nicola. Pi\u00f9 tardi queste esperienze si ritroveranno registrate nel cd \"Indefinito Infinito\".\nDal 2003 ad oggi intensifica l'attivit\u00e0 concertistica in Europa e partecipa a numerose trasmissioni radiofoniche e televisive, oltre a proseguire l'attivit\u00e0 didattica che lo porta a diventare padrino della sezione di chitarra acustica per la Fondazione \"Little Dream Foundation\" di Phil e Oriane Collins a Ginevra.\nNel novembre 2006 partecipa al Gal\u00e0 Telethon di Ginevra e in dicembre a quello per il Telefono Azzurro a Bologna.\nNel 2008 \u00e8 impegnato in una tourn\u00e9e che lo porta in tutta Europa e si conclude con una serie di concerti in Canada.\nNel 2010 il disco prodotto da Pietro per Simone Borghi \"On line\" ha ottenuto tre nomination ai Grammy Awards a Los Angeles.\nSempre nel 2010 esce il CD \"Indefinito Infinito\" con sonorit\u00e0 e composizioni di concezione completamente nuova rispetto al passato, l'anno successivo Nobile decide di lasciare i contratti con le Major per iniziare una collaborazione con Nicola Rosti, chitarrista, arrangiatore e produttore e Alberto Bastianelli, cantante, titolari della giovane etichetta Settembre Records che ne cura il management e l'editoria musicale.\nA gennaio 2012 registra un DVD al Teatro Petrella di Longiano e viene seguito da QSC e Vovox in tutti i suoi concerti nel mondo.\nNobile \u00e8 anche autore della \"Postfazione\" del terzo catalogo del pittore, chitarrista e compositore Pasquale Colucci, dedicato alla propria produzione artistica \"Art in Music\" a cura di Patrick Djivas.\nPartecipazioni.\nAlcuni seminar tenuti da Pietro in Italia e all'estero:"}
{"id": "3750278", "revid": "1043", "url": "https://it.wikipedia.org/wiki?curid=3750278", "title": "Roselyn S\u00e1nchez Rodr\u00edguez", "text": ""}
{"id": "3750280", "revid": "287204", "url": "https://it.wikipedia.org/wiki?curid=3750280", "title": "Roselyn Sanchez Rodriguez", "text": ""}
{"id": "3750282", "revid": "3115", "url": "https://it.wikipedia.org/wiki?curid=3750282", "title": "Dubov\u00e1 (Bratislava)", "text": "Dubov\u00e1 (in ungherese \"Cserfalu\", in tedesco \"Wernersdorf\") \u00e8 un comune della Slovacchia facente parte del distretto di Pezinok, nella regione di Bratislava."}
{"id": "3750284", "revid": "729019", "url": "https://it.wikipedia.org/wiki?curid=3750284", "title": "Nikolaj Vasil'evi\u010d Nikol'skij", "text": ""}
{"id": "3750285", "revid": "11959", "url": "https://it.wikipedia.org/wiki?curid=3750285", "title": "Arabisti", "text": ""}
{"id": "3750286", "revid": "1568601", "url": "https://it.wikipedia.org/wiki?curid=3750286", "title": "Alessandro Riberi", "text": "Biografia.\nAlessandro Riberi, appartenente ad una famiglia agiata, nacque il 24 aprile 1794 a Stroppo. Laureatosi in Chirurgia presso l'Universit\u00e0 di Torino nel 1815 e in Medicina presso l'Universit\u00e0 di Genova nel 1817, nel 1820 divenne Assistente nella Clinica Operativa dell'Ospedale Maggiore di San Giovanni Battista e gi\u00e0 nel 1822 fu nominato Chirurgo assistente e Incisore anatomico dello stesso ospedale. Nello stesso anno venne nominato dal Re Carlo Felice Chirurgo Maggiore della 4\u00aa Compagnia delle Guardie del Corpo del Re. Professore Sostituto di Chirurgia dell'Universit\u00e0 nel 1825 e, l'anno successivo, Professore di Chirurgia operativa e di Ostetricia, fond\u00f2 il Laboratorio di Anatomia e Chirurgia (tuttora esistente e a lui intitolato) per la ricerca scientifica e per la formazione degli studenti.\nDivenuto Re di Sardegna nel 1831 Carlo Alberto, riconobbe i meriti del medico Riberi nominandolo Chirurgo della Casa Reale e della Sua Persona e il 20 giugno 1842 Chirurgo della Real Persona e dei suoi Familiari, del Duca e della Duchessa di Genova. Nominato Presidente del Consiglio Superiore Militare di Sanit\u00e0 il 16 luglio 1843, \u00abfece approvare una legge che prescriveva che ogni medico militare dovesse essere medico-chirurgo, obbligando i gi\u00e0 laureati a prendere la seconda laurea mancante\u00bb, fondendo cos\u00ec i due corsi di laurea e fond\u00f2 il Giornale di medicina militare. \nPresidente della Societ\u00e0 medico-chirurgica di Torino nel 1845, la trasform\u00f2 con altri suoi colleghi in Accademia di Medicina con Regio Biglietto del 24 febbraio 1846, sul modello dell'Accademia delle Scienze, di cui era Socio residente dal 23 gennaio 1842, ma rigorosamente specializzata nelle materie mediche. Introdusse negli ospedali l'uso dell'anestesia e spesso pratic\u00f2 l'agopuntura \u00absia per interventi chirurgici di vario genere sia per dare sollievo in diverse manifestazioni dolorose\u00bb.\nNel 1848 fu eletto deputato nel Collegio di Dronero, l'anno successivo, il 10 luglio entr\u00f2 in Senato. Fu Consigliere del Re dal 1848, Membro, prima Straordinario dal 1850 e poi Ordinario dal 1856 al 1861, del Consiglio Superiore della Pubblica Istruzione di cui divenne Vice Presidente.\nNel giugno 1849 and\u00f2 ad Oporto per curare l'amico Carlo Alberto che, ormai moribondo, rinnov\u00f2 la stima reciproca esclamando e infine, riferendosi all'Italia, gli sussurr\u00f2: \nFu anche Membro straordinario del Consiglio superiore di sanit\u00e0, Membro del Consiglio direttivo delle cliniche universitarie nell'Ospedale Maggiore di S. Giovanni Battista, dell'Amministrazione dell'Opera di maternit\u00e0 e dell'Ospizio generale di carit\u00e0 di Torino. Inoltre fu Socio corrispondente dell'Accademia di Medicina di Francia, dell'Accademia Imperiale Medico-Chirurgica di S. Pietroborgo, dell'Accademia Fisico-Medico-Statistica di Milano, della Societ\u00e0 Accademica di Medicina di Marsiglia, delle Societ\u00e0 Mediche di Barcellona, di Lisbona, Consigliere del Magistrato del protomedicato e Preside della Facolt\u00e0 di medicina e chirurgia dell'Universit\u00e0 di Torino.\nFu abile chirurgo, i suoi allievi era nei consulti privati \nNel giugno 1861 cerc\u00f2 inutilmente di curare Camillo Benso di Cavour.\nVisse celibe ed a chi gli chiedeva il motivo della scelta, rispondeva di non aver tempo per pensarci.\nDi animo nobile e gentile, fu generoso con tutti, in vita e in morte. Negli ultimi anni della sua vita inizi\u00f2 a proprie spese un Museo patologico nell'Ospedale di San Giovanni, nel quale fu Chirurgo ordinario per trentacinque anni. Rinunzi\u00f2 sempre al suo stipendio per qualche acquisto o miglioramento dell'Ospedale. \nFond\u00f2 un premio di lire mille per un concorso di medicina-chirurgica per i medici militari e una borsa di studio di lire seicento. Redigendo il testamento, lasci\u00f2 un milione di lire a suo nipote e una serie di donazioni per varie opere, concorsi e premi tra cui uno ogni triennio per sette volte di Lire 20\u00a0000 all'accademia medico-chirurgica che contribu\u00ec a formarla.\nColpito da \"entero-peritonite acuta\" mor\u00ec il 18 novembre 1861. \u00c8 sepolto nel Cimitero monumentale di Torino."}
{"id": "3750287", "revid": "1543377", "url": "https://it.wikipedia.org/wiki?curid=3750287", "title": "Viktor Cybulenko", "text": "Biografia.\nNato a Veprik (oggi nell'Oblast' di Kiev) con il nome di \u0412\u0456\u043a\u0442\u043e\u0440 \u0421\u0435\u0440\u0433\u0456\u0439\u043e\u0432\u0438\u0447 \u0426\u0438\u0431\u0443\u043b\u0435\u043d\u043a\u043e, ai Giochi della XVII Olimpiade (Roma 1960) vinse l'oro nel lancio del giavellotto ottenendo un risultato migliore del tedesco Walter Kr\u00fcger (medaglia d'argento) e dell'ungherese Gergely Kulcs\u00e1r."}
{"id": "3750289", "revid": "3115", "url": "https://it.wikipedia.org/wiki?curid=3750289", "title": "Jablonec (Slovacchia)", "text": "Jablonec (in ungherese \"Halmos\", in tedesco \"Halmesch\") \u00e8 un comune della Slovacchia facente parte del distretto di Pezinok, nella regione di Bratislava."}
{"id": "3750291", "revid": "287204", "url": "https://it.wikipedia.org/wiki?curid=3750291", "title": "Forum per l'Alternativa programmatica di governo", "text": ""}
{"id": "3750293", "revid": "287204", "url": "https://it.wikipedia.org/wiki?curid=3750293", "title": "Forze di dispersione", "text": ""}
{"id": "3750294", "revid": "287204", "url": "https://it.wikipedia.org/wiki?curid=3750294", "title": "Forze dipolo-dipolo", "text": ""}
{"id": "3750296", "revid": "287204", "url": "https://it.wikipedia.org/wiki?curid=3750296", "title": "Tasso istantaneo di mortalit\u00e0", "text": ""}
{"id": "3750297", "revid": "287204", "url": "https://it.wikipedia.org/wiki?curid=3750297", "title": "Glicerofosfolipidi", "text": ""}
{"id": "3750298", "revid": "287204", "url": "https://it.wikipedia.org/wiki?curid=3750298", "title": "Fosfatidilinositolo-3-chinasi", "text": ""}
{"id": "3750299", "revid": "287204", "url": "https://it.wikipedia.org/wiki?curid=3750299", "title": "Fossa dell'alto Reno", "text": ""}
{"id": "3750300", "revid": "287204", "url": "https://it.wikipedia.org/wiki?curid=3750300", "title": "Bassopiano dell'alto Reno", "text": ""}
{"id": "3750304", "revid": "287204", "url": "https://it.wikipedia.org/wiki?curid=3750304", "title": "Fossa settica convenzionale", "text": ""}
{"id": "3750305", "revid": "287204", "url": "https://it.wikipedia.org/wiki?curid=3750305", "title": "Fossa cileno-peruviana", "text": ""}
{"id": "3750306", "revid": "287204", "url": "https://it.wikipedia.org/wiki?curid=3750306", "title": "Torrente del gallo", "text": ""}
{"id": "3750307", "revid": "767487", "url": "https://it.wikipedia.org/wiki?curid=3750307", "title": "Limbach (Slovacchia)", "text": "Limbach (in ungherese \"Limpak\", in tedesco \"Limbach\") \u00e8 un comune della Slovacchia facente parte del distretto di Pezinok, nella regione di Bratislava."}
{"id": "3750310", "revid": "913245", "url": "https://it.wikipedia.org/wiki?curid=3750310", "title": "Irina Chabarova", "text": "Campionati nazionali.\n1 volta campionessa nazionale nei 200 m piani (2004)\n2004"}
{"id": "3750311", "revid": "131145", "url": "https://it.wikipedia.org/wiki?curid=3750311", "title": "Irina Khabarova", "text": ""}
{"id": "3750312", "revid": "237256", "url": "https://it.wikipedia.org/wiki?curid=3750312", "title": "Viktor Tsibulenko", "text": ""}
{"id": "3750313", "revid": "767487", "url": "https://it.wikipedia.org/wiki?curid=3750313", "title": "P\u00edla (Bratislava)", "text": "P\u00edla (in ungherese \"Gidraf\u0171r\u00e9sz\", in tedesco \"S\u00e4gm\u00fchl\") \u00e8 un comune della Slovacchia facente parte del distretto di Pezinok, nella regione di Bratislava."}
{"id": "3750314", "revid": "204012", "url": "https://it.wikipedia.org/wiki?curid=3750314", "title": "Viktor Tsybulenko", "text": ""}
{"id": "3750317", "revid": "204012", "url": "https://it.wikipedia.org/wiki?curid=3750317", "title": "Iktor Tsybulenko", "text": ""}
{"id": "3750318", "revid": "767487", "url": "https://it.wikipedia.org/wiki?curid=3750318", "title": "Slovensk\u00fd Grob", "text": "Slovensk\u00fd Grob (in ungherese \"T\u00f3tgurab\", in tedesco \"Slowakisch-Eisgrub\", \"B\u00f6hmisch-Grub\" o \"Slawisch-Weissgrob\") \u00e8 un comune della Slovacchia facente parte del distretto di Pezinok, nella regione di Bratislava."}
{"id": "3750319", "revid": "287204", "url": "https://it.wikipedia.org/wiki?curid=3750319", "title": "Slovensky Grob", "text": ""}
{"id": "3750322", "revid": "599013", "url": "https://it.wikipedia.org/wiki?curid=3750322", "title": "Igor Toma\u0161i\u0107", "text": ""}
{"id": "3750323", "revid": "247222", "url": "https://it.wikipedia.org/wiki?curid=3750323", "title": "Luzzaschi", "text": ""}
{"id": "3750325", "revid": "1543377", "url": "https://it.wikipedia.org/wiki?curid=3750325", "title": "Street jazz", "text": "Lo street jazz, noto anche jazz funk o secondo alcuni videodance, \u00e8 uno stile di danza che deriva dalla fusione della danza hip hop e della danza jazz. Nonostante attinga dall'hip hop, lo street jazz non \u00e8 considerato uno stile hip hop perch\u00e9 i suoi movimenti fondativi sono di tipo jazz, tra cui pirouette, arabesque e relev\u00e9.\nQuesto stile \u00e8 comparso nelle sue prime forme all'interno di un programma televisivo d'intrattenimento, \"In Living Color\"; il suo corpo di ballo, \"The Fly Girls\", apriva e chiudeva ogni puntata con performance di hip-hop e danza jazz coreografate da Rosie Perez. Frank Hatchett \u00e8 anche considerato tra gli iniziatori della disciplina. Pioniere di questo stile in Italia \u00e8 il regista e coreografo Luca Papa (NonAvanguardia) che nel 2012 fonda e registra il marchio \u00abStreet Jazz\u00bb alla Camera di commercio italiana. Nel 2016 il cantante e performer Nyo NonAvanguardia ne diventa testimonial assoluto in Italia.\nLo street jazz unisce i principi della danza jazz agli stili delle altre discipline, a seconda delle differenti sottocategorie, mantenendo tuttavia il carattere di una danza energica e d'impatto, libera da eccessivi schemi precisi e costrizioni, a partire dalla corporatura (peso, collo del piede, mobilit\u00e0 delle anche). \u00c8 anche per questi motivi che non \u00e8 richiesto l'utilizzo di abiti specifici, ad esempio le mezze punte, in quanto espressione della libert\u00e0 personale all'interno dei parametri basilari della sottocategoria in questione. Essendo il risultato di un insieme di contaminazioni, lo Street Jazz d\u00e0 la possibilit\u00e0 all'interprete di lavorare sulla qualit\u00e0 del movimento e sull'espressivit\u00e0, con l'obiettivo di renderlo libero da rigidi schemi stilistici e quindi un \u201cInterprete\u201d a 360\u00b0."}
{"id": "3750326", "revid": "1573940", "url": "https://it.wikipedia.org/wiki?curid=3750326", "title": "Asthenargoides", "text": "Asthenargoides \u00e8 un genere di ragni appartenente alla famiglia Linyphiidae.\nEtimologia.\nIl nome deriva dal genere Asthenargus , con cui ha varie caratteristiche in comune e dal suffisso greco , \"\u00f2ides\", che significa \"simile, somigliante a\", proprio ad indicarne l'affinit\u00e0.\nDistribuzione.\nLe tre specie oggi note di questo genere sono state rinvenute in Russia: la A. kurenstchikovi e la A. logunovi lungo la parte mediana del corso del fiume Amur; la A. kurtchevae sul versante meridionale delle montagne Sichote-Alin\nTassonomia.\nA maggio 2011, si compone di tre specie:"}
{"id": "3750328", "revid": "923674", "url": "https://it.wikipedia.org/wiki?curid=3750328", "title": "Rich Kenah", "text": "Biografia.\nAi campionati del mondo di atletica leggera 1997 vinse la medaglia di bronzo negli 800 metri, nell'occasione l'oro and\u00f2 a Wilson Kipketer."}
{"id": "3750329", "revid": "767487", "url": "https://it.wikipedia.org/wiki?curid=3750329", "title": "Natalie Porter", "text": ""}
{"id": "3750337", "revid": "300067", "url": "https://it.wikipedia.org/wiki?curid=3750337", "title": "Samantha Richards", "text": "Carriera.\nCon l' ha disputato i Giochi olimpici di Londra 2012, i Campionati mondiali del 2010 e due edizioni dei Campionati oceaniani (2007, 2009)."}
{"id": "3750338", "revid": "767487", "url": "https://it.wikipedia.org/wiki?curid=3750338", "title": "Allan Quatermain and the Temple of Skulls", "text": "Allan Quatermain and the Temple of Skulls \u00e8 un film statunitense del 2008 diretto da Mark Atkins. \u00c8 un \"B movie\" prodotto da The Asylum, societ\u00e0 specializzata nelle produzioni di film a basso costo per il circuito \"direct-to-video\", incentrato sulle avventure del personaggio di Allan Quatermain, ideato da H. Rider Haggard per il romanzo \"Le miniere di re Salomone\" (1885), a cui il film \u00e8 liberamente ispirato.\nTrama.\nL'avventuriero Allan Quatermain viene assunto per condurre una spedizione anglo-americana alla ricerca di un favoloso tesoro nel profondo delle terre inesplorate dell'Africa.\nQuatermain dovr\u00e0 evitare pericoli nascosti, violenti nativi e altri ostacoli durante la ricerca del tesoro del Tempio dei Teschi, e viagger\u00e0 in treno, sui fiumi e per via aerea per raggiungere il suo obiettivo, per tutto il tempo inseguito dai rivali in cerca del tesoro e sabotato di continuo dai nativi.\nProduzione.\nIl film fu prodotto da The Asylum e girato in Sudafrica (luogo in cui sono effettivamente ambientate le vicende nel romanzo originale di Haggard) con un budget stimato in 50.000 dollari.\nIl film \u00e8 un \"mockbuster\" di \"Indiana Jones e il regno del teschio di cristallo\" (\"Indiana Jones and the Kingdom of the Crystal Skull\") uscito nello stesso anno. Il film contiene alcuni elementi simili al film con Indiana Jones (Quatermain ricorda Indiana Jones nella locandina) ma si pu\u00f2 considerare un adattamento libero del romanzo \"Le miniere di re Salomone\" (\"King Solomon's Mines\"), scritto da Henry Rider Haggard nel 1885.\nDistribuzione.\nIl film \u00e8 stato distribuito solo per l'home video ed \u00e8 uscito poco dopo la premi\u00e8re di \"Indiana Jones e il regno del teschio di cristallo\". \nAlcune delle uscite internazionali sono state:\nPromozione.\nLa tagline \u00e8: \"History's greatest treasure, Protected by the world's most dangerous land.\" (\"Il tesoro pi\u00f9 grande della storia, protetto dalla terra pi\u00f9 pericolosa del mondo.\")."}
{"id": "3750339", "revid": "729019", "url": "https://it.wikipedia.org/wiki?curid=3750339", "title": "\u00d3pera (metropolitana di Madrid)", "text": "\u00d3pera \u00e8 una stazione delle linee 2, 5 e del Ramal della metropolitana di Madrid.\nSi trova sotto alla Plaza de Isabel II, nel distretto Centro.\n\u00c8 la stazione di riferimento per i turisti diretti alla Plaza de Oriente, al Palacio Real e al Teatro Real.\nDietro a una parete dei binari della linea 2 si trova la Fuente de los Ca\u00f1os del Peral, reperto archeologico che fu scoperto durante dei lavori nel 1991.\nStoria.\nLa stazione fu inaugurata, per le linee 2 e R il 27 dicembre 1925 con il nome di \"Isabel II\". I binari di queste due linee furono costruiti alla stessa profondit\u00e0 anche se quelli del Ramal avevano una lunghezza minore rispetto ai 60 m di quelli della linea 2. In seguito furono ampliati e portati a 60 m. Nel 1931 la stazione assunse l'attuale denominazione di \u00d3pera.\nIl 5 giugno 1968 furono aperti al pubblico i binari della linea 5, situati a maggiore profondit\u00e0 e con pensiline lunghe 90 m.\nTra il 2003 e il 2004 la stazione fu parzialmente ristrutturata ma i lavori pi\u00f9 importanti terminarono l'11 marzo 2011. Fu costruito un nuovo vestibolo di 821 m\u00b2 (quello precedente ne misurava 114) e furono installati nuovi ascensori che rendono la stazione completamente accessibile. Dopo questa riforma l'entrata della stazione fu spostata da una zona laterale al centro della piazza. Inoltre, si integrarono nella stazione i resti archeologici scoperti durante i lavori.\nAccessi.\nVestibolo Plaza de Isabel II"}
{"id": "3750340", "revid": "28592", "url": "https://it.wikipedia.org/wiki?curid=3750340", "title": "Sergeij Lvovi\u010d Levitskij", "text": ""}
{"id": "3750341", "revid": "122062895", "url": "https://it.wikipedia.org/wiki?curid=3750341", "title": "Marianna Tolo", "text": ""}
{"id": "3750342", "revid": "100689842", "url": "https://it.wikipedia.org/wiki?curid=3750342", "title": "Levitskij", "text": ""}
{"id": "3750344", "revid": "165197", "url": "https://it.wikipedia.org/wiki?curid=3750344", "title": "Recettori dell'istamina", "text": ""}
{"id": "3750347", "revid": "599013", "url": "https://it.wikipedia.org/wiki?curid=3750347", "title": "Emily McInerny", "text": ""}
{"id": "3750348", "revid": "123979425", "url": "https://it.wikipedia.org/wiki?curid=3750348", "title": "Vespri nizzardi", "text": "I Vespri nizzardi furono tre giorni di sollevazione popolare degli abitanti di Nizza nel 1871, promossi da Giuseppe Garibaldi a favore dell'unione della contea di Nizza con il Regno d'Italia.\nStoria.\nA seguito dell'annessione alla Francia di Nizza nel 1860, parte della popolazione scelse di emigrare nel nuovo Stato italiano. Su un totale di 44.000 abitanti, emigrarono in Italia oltre 11.000 persone.\nLa parte dei nizzardi che decise di rimanere sub\u00ec un processo di francesizzazione - rigettato in quegli anni dai nizzardi - che provoc\u00f2 molto risentimento contro i francesi. Gli irredentisti italiani si fecero portavoce di questo rigetto tramite il loro capo, il nizzardo Giuseppe Garibaldi.\nNel 1871, con la proclamazione della Terza Repubblica in Francia, nelle elezioni politiche tenutesi l'8 febbraio, Giuseppe Garibaldi venne eletto all'Assemblea Nazionale di Bordeaux, insieme ai nizzardi Luigi Piccon e Costantino Bergondi, con il preciso mandato di far abrogare il Trattato di Torino del 1860 con cui la Contea di Nizza era stata ceduta a Napoleone III.\nNelle elezioni politiche le liste filo-italiane ebbero 26.534 voti su 29.428 voti espressi.\nIn risposta, il Governo repubblicano francese invi\u00f2 nel nizzardo 10.000 soldati. Essi chiusero il giornale pro-italiano \"Il Diritto\" ed incarcerarono molti irredentisti italiani di Nizza.\nSubito la popolazione del nizzardo reag\u00ec e dall'8 al 10 febbraio si sollev\u00f2, ma ebbe la peggio nei confronti delle truppe francesi. Si ebbero molti imprigionati e feriti, secondo lo storico Giulio Vignoli. Il 13 febbraio 1871, al deputato Garibaldi fu impedito di parlare davanti all'Assemblea Nazionale e present\u00f2 le dimissioni.\nDopo i Vespri nizzardi del 1871 furono allontanati da Nizza gli ultimi irriducibili irredentisti che appoggiarono il Risorgimento italiano, completando l'esodo nizzardo. Il pi\u00f9 illustre era Luciano Mereu, che fu espulso da Nizza con altri tre rinomati nizzardi garibaldini: Adriano Gilli, Carlo Perino, e Alberto Cougnet. Anche il famoso scrittore e critico d'arte Giuseppe Bres (autore di \"Notizie intorno ai pittori nicesi Giovanni Miraglietti, Ludovico Brea e Bartolomeo Bensa\" e de \"L'arte nell'estrema Liguria occidentale\") fu esiliato dai francesi per alcuni anni a causa della sua partecipazione ai Vespri nizzardi.\nSuccessivamente e fino alla fine del secolo, oltre all'espulsione di vari cittadini di Nizza moderatamente favorevoli all'Italia ed al suo Risorgimento, si ebbe un rafforzamento del processo di francesizzazione in tutta l'ex provincia di Nizza sabauda, con la chiusura di tutti i giornali in lingua italiana (come la rinomata \"La Voce di Nizza\") e con la completa francesizzazione dei toponimi del Nizzardo.\nRicerche storiche.\nLa storia dei Vespri nizzardi del 1871 venne raccontata da Enrico Sappia nel suo libro \"Nizza contemporanea\", pubblicato a Londra e bandito in Francia.\nLe vicende che accaddero nel 1871 a Nizza sono state oggetto di una Conferenza dal titolo \"I Vespri Nizzardi nel 140\u00ba anniversario 1871 \u2013 2011\" svoltasi a Bolzano il 2 aprile 2011.\nLa Conferenza fu organizzata da Achille Ragazzoni, presidente del Comitato locale dell'Istituto per la Storia del Risorgimento Italiano e da Giulio Vignoli, gi\u00e0 docente di diritto internazionale all'Universit\u00e0 di Genova e autore del volume su \"Storie e letterature di Nizza e del Nizzardo (e di Briga e di Tenda e del Principato di Monaco)\"."}
{"id": "3750349", "revid": "1442080", "url": "https://it.wikipedia.org/wiki?curid=3750349", "title": "ITF Women's Circuit Tallahassee 2003 - Singolare", "text": "Il tabellone singolare dell'ITF Women's Circuit Tallahassee 2003, torneo di tennis che faceva parte del circuito ITF Women's Circuit nell'ambito dell'ITF Women's Circuit 2003, \u00e8 stato vinto da Jana Nejedly (tds n. 1). In finale ha sconfitto M\u00e9lanie Marois (tds n. 4) con il punteggio di 6-4, 6-0."}
{"id": "3750356", "revid": "28592", "url": "https://it.wikipedia.org/wiki?curid=3750356", "title": "Gubernije", "text": ""}
{"id": "3750360", "revid": "36426", "url": "https://it.wikipedia.org/wiki?curid=3750360", "title": "Chiostro maiolicato di Santa Chiara", "text": ""}
{"id": "3750363", "revid": "1043", "url": "https://it.wikipedia.org/wiki?curid=3750363", "title": "Haroldo Santiago Franceschi Rodriguez Danhakl", "text": ""}
{"id": "3750366", "revid": "767487", "url": "https://it.wikipedia.org/wiki?curid=3750366", "title": "L'orgia dei morti", "text": "L'orgia dei morti \u00e8 un film del 1973 diretto da Jos\u00e9 Luis Merino. Copruduzione italo-spagnola. Titolo spagnolo \"La org\u00eda de los muertos\"; titolo per il mercato anglofono \"Orgy of the dead\".\nTrama.\nLa vicenda \u00e8 ambientata nei primi dell'Ottocento e narra di Serge, giovane londinese convocato in Macedonia a seguito del decesso di un suo ricco zio, barone residente a Skopje. Giunto nella citt\u00e0, Serge apprende che anche la figlia del defunto barone, sua cugina Mary, \u00e8 morta: assassinata subito dopo il funerale del padre. Dalla lettura del testamento si apprende che il ricco barone ha lasciato quasi tutte le sue fortune a Serge mentre a Nadja, la sua seconda giovane moglie, vengono legate alcune miserrime rendite. Nadja, infuriata per la scelta del defunto marito, cerca di corteggiare Serge il quale, per\u00f2, le preferisce Dorys, la giovane figlia del dottor Le\u00f2n. Il dott. Le\u00f2n \u00e8 un assiduo frequentatore del castello del defunto barone in quanto, nelle segrete del maniero, si trova il suo studio, all'interno del quale, il dottore, sta promuovendo una serie di segretissimi esperimenti. Un giorno Nadja viene uccisa da una imprecisata entit\u00e0 durante una seduta spiritica. Un ispettore di polizia indaga sugli omicidi. Le forze dell'ordine sono convinte che il responsabile dei misfatti sia Igor, il becchino del cimitero locale, uomo deviato mentalmente e con tendenze necrofile. Solo al termine si scoprir\u00e0 che il responsabile delle morti \u00e8 il dott. Le\u00f2n.\nIl dottore stava conducendo una serie di esperimenti sui cadaveri, al fine di riportarli in vita. Le cavie per i suoi esperimenti gli venivano fornite da Igor, che prelevava i corpi dal locale cimitero. Gli esperimenti del dott. Le\u00f2n, per\u00f2, sfuggono di mano allo stesso scienziato: i morti animatisi e trasformatisi in zombie, finiscono col non ubbidire al medico, seminando il terrore. Nadja e Mary erano state uccise da due morti viventi e, anche Igor, cade vittima di uno zombie. Nel tentativo di salvarsi il dott. Leon, Dorys e Serge si danno ad una grossa fuga e, per allontanare i morti viventi, utilizzano il fuoco. Un grosso incendio divampa nelle segrete del castello e solo Dorys e Serge si salveranno. Il dott. Le\u00f2n rester\u00e0 ucciso dagli stessi esseri mostruosi da lui creati. Dopo l'intervento della polizia e dopo un grosso rastrellamento della zona, si \u00e8 portati a pensare che gli zombie siano tutti periti nell'incendio. Esausto per gli accadimenti, Serge decide di tornare a Londra ove Dorys, oramai sua ufficiale fidanzata, lo raggiunger\u00e0 dopo qualche giorno. Serge lascia Skopje in treno mentre, Dorys, si allontana su una carrozza. Prima di raggiungere Londra la ragazza intende occuparsi del funerale del padre, il dottor Le\u00f2n. Dorys non si accorge, per\u00f2, che la carrozza sulla quale si allontana \u00e8 guidata da un morto vivente."}
{"id": "3750367", "revid": "481666", "url": "https://it.wikipedia.org/wiki?curid=3750367", "title": "Frank Evans", "text": "Biografia.\nNon si conoscono altri dati biografici dell'attore. Il suo nome figura per la prima volta nel 1908 in \"The Vaquero's Vow\", un cortometraggio dell'American Mutoscope &amp; Biograph dove \u00e8 diretto da D.W. Griffith. Fino al 1927, gira 170 film. Muore a 85 anni, l'11 marzo 1934 a Washington D.C.\nAppare anche in filmati di repertorio in \"Proposta in quattro parti\", un documentario per la tv del 1985 di Dani\u00e8le Huillet e Jean-Marie Straub.\nFilmografia.\nDi seguito sono elencati i film interpretati da Frank Evans. Secondo l'Internet Movie Database, Evans gir\u00f2 172 film"}
{"id": "3750368", "revid": "124123", "url": "https://it.wikipedia.org/wiki?curid=3750368", "title": "Rob Tyner", "text": "\u00c8 noto soprattutto per essere stato il frontman e membro fondatore della rock band MC5. Con il suo gruppo prima citato \u00e8 stato uno dei precursori dei generi punk rock ed heavy metal, e fra i capostipiti del proto-punk. Dopo l'esperienza con gli MC5, fondo la \"The Rob Tyner Band\", nota anche come \"Rob Tyner &amp; the National Rock Group\", con cui fece numerosi concerti, operazioni di beneficenza e nel 1990 pubblic\u00f2 un album, \"Blood Brothers\". Mor\u00ec nel 1991 per via di un attacco di cuore."}
{"id": "3750372", "revid": "599013", "url": "https://it.wikipedia.org/wiki?curid=3750372", "title": "Chen Yueling", "text": "Biografia.\nAi Giochi olimpici di Barcellona 1992 ha vinto l'oro nella marcia 10\u00a0km, precedendo la russa Elena Nikolaeva (medaglia d'argento) e la cinese Li Chunxiu.\nIl 22 maggio 2000 ha conseguito la cittadinanza statunitense, gareggiando qualche mese dopo ai Giochi olimpici di Sydney con il suo nuovo paese."}
{"id": "3750373", "revid": "111734330", "url": "https://it.wikipedia.org/wiki?curid=3750373", "title": "Lavoro Illegale", "text": "Lavoro Illegale, trasformatasi poi in Fronte Armato Rivoluzionario Operaio, fu un'organizzazione segreta armata, di stampo operaista comunista, nata all'interno di Potere Operaio nel 1971 col compito di organizzare azioni violente contro le banche, la borghesia italiana e internazionale e i gruppi capitalisti, ma anche contro fascisti e democristiani considerati nemici politici del movimento operaista, sia socialista sia comunista.\nStoria.\nGiangiacomo Feltrinelli, fondatore della omonima casa editrice, dopo aver partecipato alla resistenza, nel dopoguerra rimase impegnato politicamente ed ebbe rapporti con Potere Operaio convinto che questa organizzazione avesse al proprio interno una struttura clandestina armata; la cosa non era vera ma alcuni dirigenti come Franco Piperno e Toni Negri, al fine di sfruttare il potere economico dell'editore per ottenere finanziamenti per l'organizzazione, ne millantarono l'esistenza e finirono poi per crearla davvero, chiamandola \"Lavoro Illegale\", al capo della quale furono messi lo stesso Piperno e Valerio Morucci, uno studente di 22 anni. La struttura si organizza e si espande in varie citt\u00e0 italiane e si decide di approfittare dell'anniversario della Strage di piazza Fontana, trasformando la prevista manifestazione del 12 dicembre 1971 in una guerriglia urbana dove impiegare centinaia di bombe molotov, ma il proposito fallisce perch\u00e9 vengono scoperti dalla polizia che arresta otto militanti. L'esperienza si rivel\u00f2 fallimentare e nel 1972 il gruppo venne sciolto e al suo posto venne creato da Piperno e Morucci un nuovo gruppo segreto, noto come il \"Fronte Armato Rivoluzionario Operaio\". Con la nuova organizzazione vengono trasformate con successo alcune manifestazioni \"contro le stragi di Stato\" in sommosse con ribaltamenti di vetture e lancio di molotov a Milano e a Padova. Seguono altri scontri di piazza con attentati rivendicati dal gruppo oltre ad alcune rapine. I membri di entrambe le incarnazioni del gruppo erano segreti e vi si accedeva solo per cooptazione. La nuova formazione collabor\u00f2 con altre formazioni clandestine come le Brigate Rosse e i Nuclei Armati Proletari alle quali Morucci stesso forn\u00ec alcune bombe che aveva importato dalla Svizzera.\nQuesto gruppo nacque all'interno di Potere Operaio, poich\u00e9 dopo la Strage di Piazza Fontana e il fallito Golpe Borghese ci fu tra i dirigenti di Potere Operaio chi credeva che si sarebbe creato un clima di guerra civile e ci sarebbe stato un colpo di Stato militare, con la repressione dei gruppi di sinistra sia del Pci che operaisti comunisti.\nDa queste tesi Valerio Morucci, uno dei giovani dirigenti dell'organizzazione operaista comunista voleva portare Potere Operaio su posizioni di operaismo comunista armato e di lotta di classe armata, abbandonando l'estremismo di piazza che aveva caratterizzato fino a quel momento l'organizzazione. Il gruppo fece alcuni attentati ed espropri proletari a danno di banche, industrie ed esponenti della borghesia italiana e straniera, come gli attentati incendiari a danno dell'Alfa Romeo, Ferrari, Renault, e contro il Corriere della Sera. \nLa crisi del gruppo inizi\u00f2 con la morte di Giangiacomo Feltrinelli, il quale pur essendo a capo dei Gap, aiutava anche Lavoro Illegale, e a causa di mancanza di fondi il gruppo si divise. Una delle azioni pi\u00f9 eclatanti del gruppo, che aggrav\u00f2 anche la sua crisi fu il rapimento di Carlo Saronio, che termin\u00f2 con la morte dell'ostaggio.\nUn altro danno all'immagine del gruppo, anche agli occhi degli altri Operaisti Comunisti, venne causato da Manlio Grillo, Marino Clavo e Achille Lollo, tre estremisti che per farsi notare dai capi, usando il nome Brigata Tanas Giustizia Proletaria causarono il Rogo di Primavalle a Roma, nel quale morirono due persone. Questo atto terroristico, anzich\u00e9 renderli popolari, port\u00f2 alla loro espulsione da Potere Operaio e alla successiva espulsione del gruppo paramilitare che decise di cambiare il proprio nome. Alcuni ex esponenti di Potere Operaio, decisero di unirsi a loro per compiere altre rapine a scopo politico, in varie citt\u00e0 italiane, tra cui quella che causer\u00e0 la strage di Argelato, per poi fare altre azioni armate dal 1974 al 1977, dopo di che finiranno per confluire nella Colonna Walter Alasia delle Brigate Rosse di Milano."}
{"id": "3750381", "revid": "1305772", "url": "https://it.wikipedia.org/wiki?curid=3750381", "title": "The Candidate", "text": ""}
{"id": "3750383", "revid": "24443", "url": "https://it.wikipedia.org/wiki?curid=3750383", "title": "Catena Corborant-Tenibres-Enciastraia", "text": "La Catena Corborant-Tenibres-Enciastraia \u00e8 un massiccio montuoso delle Alpi Marittime. Si trova sul confine tra l'Italia (Piemonte) e la Francia (dipartimento delle Alpi Marittime) e raccoglie le montagne tra il Colle della Maddalena ed il Colle della Lombarda.\nPrende il nome dalle tre montagne pi\u00f9 significative: la Cima di Corborant, il Monte Tenibres e l'Enciastraia e raggiunge la massima elevazione con la T\u00eate de Siguret (3.032\u00a0m).\nCollocazione.\nSecondo le definizioni della SOIUSA la Catena Corborant-Tenibres-Enciastraia ha i seguenti limiti geografici:\nColle della Maddalena, Valle Stura di Demonte, \"Vallone di Sant'Anna\", Colle della Lombarda, \"Vallon de Chastillon\", alta val Tinea, Col de la Mouti\u00e8re, torrente \"Bachelard\", alta Valle dell'Ubaye, torrente \"Ubayette\", Colle della Maddalena.\nClassificazione.\nLa SOIUSA definisce la Catena Corborant-Tenibres-Enciastraia come un supergruppo alpino e vi attribuisce la seguente classificazione:\nSuddivisione.\nLa Catena Corborant-Tenibres-Enciastraia viene suddivisa in quattro gruppi e undici sottogruppi:\nMontagne.\nLe montagne principali appartenenti alla Catena Corborant-Tenibres-Enciastraia sono:"}
{"id": "3750384", "revid": "46931", "url": "https://it.wikipedia.org/wiki?curid=3750384", "title": "Behemoth, the Sea Monster", "text": ""}
{"id": "3750399", "revid": "34392", "url": "https://it.wikipedia.org/wiki?curid=3750399", "title": "Fronte Armato Rivoluzionario Operaio", "text": ""}
{"id": "3750400", "revid": "1305772", "url": "https://it.wikipedia.org/wiki?curid=3750400", "title": "St\u00e9phane Franke", "text": "Biografia.\nNato in Francia, rappresent\u00f2 la Germania alle competizioni. Ai Campionati europei di atletica leggera 1994 di Helsinki vinse il bronzo nei 10.000 metri piani venendo superato dallo spagnolo Abel Ant\u00f3n (medaglia d'oro) e dal belga Vincent Rousseau. Ottenne un altro bronzo agli europei del 1998 di Budapest. sempre nei 10.000 metri, alle spalle del portoghese Ant\u00f3nio Pinto e del proprio connazionale Dieter Baumann.\n\u00c8 scomparso nel 2011 all'et\u00e0 di 47 anni a causa di un linfoma."}
{"id": "3750401", "revid": "599013", "url": "https://it.wikipedia.org/wiki?curid=3750401", "title": "Soluzione estrema", "text": ""}
{"id": "3750402", "revid": "93556", "url": "https://it.wikipedia.org/wiki?curid=3750402", "title": "Universit\u00e0 Aleksand\u00ebr Moisiu", "text": "L'Universit\u00e0 Aleksand\u00ebr Moisiu Durr\u00ebs (albanese: \"Universiteti Aleksand\u00ebr Moisiu Durr\u00ebs\"; sigla: UAMD) \u00e8 un ateneo pubblico albanese con sede a Durazzo, creato con la decisione del governo albanese n.801 del 20 dicembre 2005.\nL'universit\u00e0 \u00e8 stata inaugurata nell'ottobre del 2006, e ha preso il nome dal famoso attore austriaco di origini albanesi Aleksand\u00ebr Moisiu."}
{"id": "3750404", "revid": "126257", "url": "https://it.wikipedia.org/wiki?curid=3750404", "title": "Collante", "text": ""}
{"id": "3750409", "revid": "585241", "url": "https://it.wikipedia.org/wiki?curid=3750409", "title": "Oude Kwaremont", "text": "L'Oude kwaremont \u00e8 una breve salita che si trova a Kluisbergen, in Belgio, nella regione delle Fiandre orientali. \nPartendo da Kluisbergen (18\u00a0m s.l.m.), con un fondo stradale formato da ciottoli e asfalto, l'ascesa del kwaremont risulta esser lunga 2,2\u00a0km. Superata questa distanza, il dislivello positivo affrontato \u00e8 di 93 metri. La pendenza media \u00e8 del 4,2% mentre la massima \u00e8 dell'11%. \u00c8 stato affrontato per la prima volta al Giro delle Fiandre nel 1974."}
{"id": "3750417", "revid": "767487", "url": "https://it.wikipedia.org/wiki?curid=3750417", "title": "Namakura katana", "text": " \u00e8 un cortometraggio d'animazione giapponese del 1917 diretto da Jun'ichi K\u014duchi.\n\u00c8 un cortometraggio anime prodotto dalla Kobayashi Shokai e distribuito in Giappone il 30 giugno 1917. \u00c8 conosciuto anche col titolo .\nIl film venne ritrovato in un negozio d'antiquariato di Osaka nel marzo 2008 assieme ad un altro corto, \"Urashima Tar\u014d\".\nTrama.\nUn samurai acquista una nuova spada, scoprendo per\u00f2 che \u00e8 gi\u00e0 spuntata. Quando cerca di attaccare un passante, questo gli d\u00e0 una lezione."}
{"id": "3750418", "revid": "1781667", "url": "https://it.wikipedia.org/wiki?curid=3750418", "title": "\u0160enkvice", "text": "\u0160enkvice (in ungherese \"Senk\u0151c\", in tedesco \"Schenkwitz\") \u00e8 un comune della Slovacchia facente parte del distretto di Pezinok, nella regione di Bratislava."}
{"id": "3750419", "revid": "287204", "url": "https://it.wikipedia.org/wiki?curid=3750419", "title": "Senkvice", "text": ""}
{"id": "3750422", "revid": "486946", "url": "https://it.wikipedia.org/wiki?curid=3750422", "title": "Anthony Romeo Santos", "text": ""}
{"id": "3750427", "revid": "287204", "url": "https://it.wikipedia.org/wiki?curid=3750427", "title": "\u0160tefanov\u00e1", "text": "\u0160tefanov\u00e1 (in ungherese \"Istv\u00e1nkir\u00e1lyfalva\", in tedesco \"Stephansdorf\" o \"Steffelsdorf\") \u00e8 un comune della Slovacchia facente parte del distretto di Pezinok, nella regione di Bratislava."}
{"id": "3750435", "revid": "767487", "url": "https://it.wikipedia.org/wiki?curid=3750435", "title": "Urashima Tar\u014d (film 1918)", "text": " \u00e8 un film del 1918 diretto da Seitar\u014d Kitayama. \u00c8 un cortometraggio anime prodotto dalla Nikkatsu e distribuito in Giappone il 1\u00ba febbraio 1918. In Italia \u00e8 inedito. Il corto \u00e8 un adattamento dell'omonima leggenda giapponese su un pescatore che viaggia fino ad un mondo sottomarino sopra ad una tartaruga."}
{"id": "3750436", "revid": "1305772", "url": "https://it.wikipedia.org/wiki?curid=3750436", "title": "Desperate Measures", "text": ""}
{"id": "3750437", "revid": "1781667", "url": "https://it.wikipedia.org/wiki?curid=3750437", "title": "Vini\u010dn\u00e9", "text": "Vini\u010dn\u00e9 (in ungherese \"Hatty\u00fapatak\", in tedesco \"Schweinsbach\") \u00e8 un comune della Slovacchia facente parte del distretto di Pezinok, nella regione di Bratislava."}
{"id": "3750438", "revid": "287204", "url": "https://it.wikipedia.org/wiki?curid=3750438", "title": "Catena C\u00f4te de l'Ane-Mounier", "text": "La Catena C\u00f4te de l'Ane-Mounier \u00e8 un massiccio montuoso delle Alpi Marittime. Si trova in Francia (dipartimento delle Alpi Marittime). Prende il nome dalle due montagne pi\u00f9 significative: la Pointe C\u00f4te de l'Ane ed il Monte Mounier.\nCollocazione.\nSecondo le definizioni della SOIUSA la Catena C\u00f4te de l'Ane-Mounier ha i seguenti limiti geografici: Col de la Mouti\u00e8re, val Tinea, valle del Varo, Colle della Cayolle, Col de la Mouti\u00e8re.\nClassificazione.\nLa SOIUSA definisce la Catena C\u00f4te de l'Ane-Mounier come un supergruppo alpino e vi attribuisce la seguente classificazione:\nSuddivisione.\nLa Catena C\u00f4te de l'Ane-Mounier viene suddivisa in due gruppi e sei sottogruppi:\nMontagne.\nLe montagne principali appartenenti alla Catena C\u00f4te de l'Ane-Mounier sono:"}
{"id": "3750439", "revid": "287204", "url": "https://it.wikipedia.org/wiki?curid=3750439", "title": "Vinicne", "text": ""}
{"id": "3750442", "revid": "287204", "url": "https://it.wikipedia.org/wiki?curid=3750442", "title": "Vi\u0161tuk", "text": "Vi\u0161tuk (in ungherese \"K\u00e1rp\u00e1thalas\", in tedesco \"Wischtuck\") \u00e8 un comune della Slovacchia facente parte del distretto di Pezinok, nella regione di Bratislava."}
{"id": "3750443", "revid": "287204", "url": "https://it.wikipedia.org/wiki?curid=3750443", "title": "Vistuk", "text": ""}
{"id": "3750451", "revid": "110157", "url": "https://it.wikipedia.org/wiki?curid=3750451", "title": "Vinosady", "text": "Vinosady (in ungherese \"Csuk\u00e1rd-Terl\u00e9ny\", in tedesco \"Zuckersdorf-Tierling\") \u00e8 un comune della Slovacchia facente parte del distretto di Pezinok, nella regione di Bratislava.\nVinosady \u00e8 frutto dell'unione stabilita nel 1964 delle due localit\u00e0 di Ko\u010di\u0161dorf, ribattezzata Ve\u013ek\u00e9 T\u0155nie nel 1948, e Trlinok, ribattezzata Mal\u00e9 T\u0155nie nel 1948."}
{"id": "3750452", "revid": "33751", "url": "https://it.wikipedia.org/wiki?curid=3750452", "title": "Wydad Athletic Club de F\u00e8s", "text": "Il Wydad Athletic Club de F\u00e8s (), noto come Wydad de F\u00e8s, \u00e8 una societ\u00e0 calcistica marocchina di F\u00e8s, fondata nel 1948. Milita in Botola 2, la seconda divisione del campionato marocchino di calcio.\nVive una rivalit\u00e0 con l'altra compagine cittadina, il Maghreb de F\u00e8s. Gioca le partite casalinghe allo Stadio di F\u00e8s."}
{"id": "3750453", "revid": "298229", "url": "https://it.wikipedia.org/wiki?curid=3750453", "title": "Tomoe Abe", "text": "Biografia.\nAi Mondiali di vinse la medaglia di bronzo nella maratona, venendo preceduta dalla connazionale Junko Asari (medaglia d'oro) e dalla portoghese Manuela Machado. Vinse la maratona di Hokkaido del 1996 con un tempo di 2h31'21\".\nDetiene il record mondiale femminile dei con il tempo di 6h33'11\", ottenuto ad Atene nel 2000."}
{"id": "3750457", "revid": "1442080", "url": "https://it.wikipedia.org/wiki?curid=3750457", "title": "Andrea Lo Vecchio", "text": "Biografia.\nSi affacci\u00f2 sulla scena musicale nei primi anni sessanta come cantautore, partecipando a vari concorsi canori, fino ad ottenere nel 1963 un contratto discografico con la CBS, che lo fece debuttare permettendogli di pubblicare i primi singoli.\nPartecip\u00f2 al Festivalbar 1964 con \"Dorme la citt\u00e0\", e nello stesso anno recit\u00f2 nel musicarello \"Soldati e caporali\" di Mario Amendola, interpretando la stessa canzone; apr\u00ec inoltre a Milano un locale di cabaret, \"Le clochard\", in cui si esibiranno tra gli altri Bruno Lauzi, i Gufi e Cochi e Renato.\nL'anno seguente partecip\u00f2 al Cantagiro 1965 con \"La ragazza di Reggio Emilia\"; sempre nello stesso anno conobbe Roberto Vecchioni, e i due iniziarono una collaborazione che li porter\u00e0 a scrivere canzoni per moltissimi artisti, tra cui Bruno Lauzi, Gigliola Cinquetti, Mal, Fausto Leali, Ornella Vanoni.\nContinu\u00f2 per\u00f2 l'attivit\u00e0 di cantautore, e nel 1967 pubblic\u00f2 il suo primo album, \"Storie d'amore\", con i testi scritti da Vecchioni; nello stesso anno partecip\u00f2 con \"Ho scelto Bach\" al Festivalbar 1967.\nOttenne un buon successo come autore nel 1968 con \"Sera\" che, interpretata da Gigliola Cinquetti e Giuliana Valci, si classific\u00f2 all'ottavo posto al Festival di Sanremo 1968.\nCome autore partecip\u00f2 al Festival di Sanremo 1970 con \"L'addio\", interpretata da Michele e Lucia Rizzi, che non arriv\u00f2 in finale.\nNel 1971 scrisse insieme a Roberto Vecchioni \"Ho perso il conto\", un brano interpretato da Rossano, che non riscosse alcun successo. Pochi mesi dopo, sulla stessa musica, nacque il testo di \"Luci a San Siro\", che fece conoscere Roberto Vecchioni al grande pubblico come cantante. Nello stesso anno, su una melodia di Renato Pareti, la coppia Lo Vecchio-Vecchioni scrisse il testo di \"Donna Felicit\u00e0\", interpretata da I Nuovi Angeli.\nRitorn\u00f2 al Sanremo nel 1973 con \"Una casa grande\", interpretata da Lara Saint Paul.\nNel 1973 stabil\u00ec un sodalizio con Shel Shapiro, ex componente dei Rokes: insieme i due scrissero \"E poi...\", successo di Mina di quell'anno e, nel 1974, \"Help Me\" per i Dik Dik: quest'ultimo brano, che raccontava la morte di un astronauta perdutosi nello spazio (sulla falsariga di \"Space Oddity\" di David Bowie) nel 1996 verr\u00e0 pubblicato da Elio e le Storie Tese, che lo eseguivano gi\u00e0 da alcuni anni in concerto nell'album \"Peerla\".\nCome solista, passato alla Durium, partecip\u00f2 con \"30 anni\" a Un disco per l'estate 1973, venendo per\u00f2 eliminato. Nel 1975 si dedic\u00f2 all'attivit\u00e0 discografica, fondando con Detto Mariano ed Enzo Scim\u00e9 la Love.\nPartecip\u00f2 al Festival di Sanremo 1977 con \"Dedicato a te\", interpretata dall'autore della musica, Santino Rocchetti. Nel 1978 ritorn\u00f2 alla CBS, e partecip\u00f2 con \"L\u00ec\" al Festivalbar 1978. Sempre a partire dal 1978 fu intensa la sua attivit\u00e0 di autore e interprete di sigle musicali di anime giapponesi, tra cui \" Bia, la sfida della magia\", \"Sally s\u00ec Sally ma\", \"Judo Boy\" e molte altre, ma anche una di un cartone animato americano \"SilverHawks\". Realizz\u00f2 anche jingle pubblicitari, scrisse per il teatro e compose numerose colonne sonore.\nDagli anni settanta fu autore di programmi televisivi di successo tra i quali \"Canzonissima\", \"Premiatissima\", \"Drive in\", \"Serata d'onore\", \"Furore\", \"Tale e quale\" ed altri ancora.\nNel 1996 ricevette ad Aulla (Ms), per il testo di \"Luci a San Siro\", il Premio Lunezia, rassegna musical-letteraria tenuta a battesimo da Fernanda Pivano.\nIl 2017 vide il suo ritorno in Rai. Nello stesso anno firm\u00f2 con Mario Biondino la commedia teatrale \"Qualcuno di troppo\" (nel cast dello spettacolo anche l'attore Andrea De Rosa).\nLo Vecchio \u00e8 morto il 17 febbraio 2021, all\u2019et\u00e0 di 78 anni, a causa del COVID-19.\nAlla Siae risultano depositati a suo nome 644 brani musicali."}
{"id": "3750460", "revid": "104458", "url": "https://it.wikipedia.org/wiki?curid=3750460", "title": "Tore-Ruud Hofstad", "text": ""}
{"id": "3750461", "revid": "879070", "url": "https://it.wikipedia.org/wiki?curid=3750461", "title": "Moschus leucogaster", "text": "Il mosco dell'Himalaya (Moschus leucogaster ), noto anche come mosco dal ventre bianco, \u00e8 una specie di mosco propria delle foreste montane dell'Himalaya, considerata per molti anni una sottospecie del mosco alpino (\"M. chrysogaster\").\nDescrizione.\nIl mosco dell'Himalaya pesa circa 11\u201318\u00a0kg e misura 86\u2013100\u00a0cm di lunghezza e 50\u201355\u00a0cm di altezza al garrese. \u00c8 ricoperto da un mantello di color marrone sabbia, mentre le natiche e gli arti sono pi\u00f9 scuri. La parte ventrale \u00e8 grigio-biancastra. Ha dorso arcuato e grandi orecchie simili a quelle di una lepre, con le quali \u00e8 in grado di rilevare potenziali predatori. Malgrado entrambi i sessi siano dotati di lunghe zanne, quelle dei maschi tendono a essere pi\u00f9 grandi, potendo raggiungere 7\u201310\u00a0cm. Questi canini si rompono con facilit\u00e0, per\u00f2 hanno crescita continua. Come tutti i moschi, anche quello dell'Himalaya non ha corna, ma possiede una sacca del muschio tra i genitali e l'ombelico e una ghiandola caudale alla base della coda, impiegate per comunicare con i conspecifici: il muschio viene utilizzato per attirare le femmine durante la stagione degli amori, mentre con le secrezioni della ghiandola caudale i maschi marcano il territorio. Le femmine possiedono un unico paio di mammelle. In passato \"M. leucogaster\" veniva considerato appartenente alla stessa specie di \"M. chrysogaster\", dal momento che entrambe le specie hanno caratteristiche fisiche e stili di vita molto simili: sono infatti praticamente indistinguibili l'una dall'altra e sono state separate solamente sulla base delle proporzioni del cranio. Per distinguere le due specie, Yingxiang e Grubb (1995) hanno suggerito di tener conto della gola: mentre \"M. chrysogaster\" presenta su di essa diverse strisce bianche o una macchia dello stesso colore, quella di \"M. leucogaster\" non mostra alcun disegno particolare.\nDistribuzione e habitat.\nCome indica il nome, il mosco dell'Himalaya vive sull'omonima catena montuosa, in Bhutan, India settentrionale (Sikkim compreso) e Nepal. Il suo areale si \u00e8 notevolmente ridotto negli ultimi anni a causa della caccia e della distruzione dell'habitat.\nSi ritiene che viva in habitat simili a quelli occupati dal suo stretto parente \"M. chrysogaster\", come praterie, zone arbustive, boschi aperti e foreste di abeti. Poich\u00e9 vive prevalentemente al di sopra dei 2500\u00a0m di quota, il suo habitat \u00e8 costituito prevalentemente da vegetazione tipica delle regioni alpine. \u00c8 ben adattato a muoversi su pareti di pendenza moderata o molto accentuata.\nBiologia.\nIl mosco dell'Himalaya si nutre di erba, muschi e licheni.\nDurante la stagione degli amori, i maschi diventano nervosi, aggressivi e mangiano poco. Iniziano a pattugliare il proprio territorio in cerca di femmine, scontrandosi con i rivali coi loro lunghi canini. Le femmine cercano sempre di sfuggire alle attenzioni dei maschi e quando questi ultimi riescono a raggiungerle e a montarle, esse appaiono esauste. Per attirarle, i maschi sfruttano il forte odore che emana dalla sacca del muschio. La stagione degli amori va da novembre a gennaio, sebbene alcune femmine possano accoppiarsi fino a marzo. La gestazione dura 185-195 giorni. Di solito, tra maggio e giugno, nascono uno o due piccoli, dei quali la madre si prende cura per due mesi. Durante questo periodo, i piccoli rimangono nascosti e vengono avvicinati dalla madre solamente per essere allattati. A circa 6 mesi di et\u00e0 essi vengono svezzati e iniziano a cercare il nutrimento nell'ambiente circostante, divenendo completamente indipendenti. Raggiungono la maturit\u00e0 sessuale a 16-24 mesi.\nIn natura, il mosco dell'Himalaya pu\u00f2 vivere fino a 10-14 anni. Oltre all'uomo, suoi principali nemici sono la lince comune, il lupo e la volpe delle sabbie tibetana.\nConservazione.\nIl mosco dell'Himalaya viene inserito tra le specie in pericolo sia sulla Lista Rossa della IUCN che su quella Federale degli Stati Uniti. La CITES lo enumera in Appendice II, poich\u00e9, malgrado sia piuttosto raro, non \u00e8 necessariamente minacciato, ma potrebbe diventarlo se il commercio che lo riguarda non venga al pi\u00f9 presto regolarizzato. La sua popolazione \u00e8 notevolmente diminuita a causa della caccia e della frammentazione, riduzione e distruzione dell'habitat. A causa della sua somiglianza con \"M. chrysogaster\", per\u00f2, non vi \u00e8 una stima precisa del numero di esemplari. Malgrado molti moschi dell'Himalaya vivano all'interno di aree protette, il bracconaggio \u00e8 ancora molto praticato a causa dell'elevato valore del muschio."}
{"id": "3750466", "revid": "2048388", "url": "https://it.wikipedia.org/wiki?curid=3750466", "title": "Campionati del mondo di triathlon long distance del 2011", "text": "I Campionati del mondo di triathlon long distance del 2011 (XVIII edizione) si sono tenuti a Henderson, Nevada in data 5 novembre 2011. Il nuoto \u00e8 stato annullato a causa di condizioni meteo proibitive che hanno reso la frazione non sicura per gli atleti.\nTra gli uomini ha vinto lo statunitense Jordan Rapp, mentre la gara femminile \u00e8 andata alla britannica Rachel Joyce."}
{"id": "3750467", "revid": "235890", "url": "https://it.wikipedia.org/wiki?curid=3750467", "title": "Segnale (fisica)", "text": ""}
{"id": "3750470", "revid": "287204", "url": "https://it.wikipedia.org/wiki?curid=3750470", "title": "Romy Muller", "text": ""}
{"id": "3750472", "revid": "767487", "url": "https://it.wikipedia.org/wiki?curid=3750472", "title": "Neisseriaceae", "text": "Le Neisseriaceae sono una famiglia di proteobatteri. Mentre molti organismi della famiglia sono commensali dei mammiferi o di una parte della Plantae, il genere dei \"Neisseria\" include due importante patogeni umani, essi sono infatti responsabili della gonorrea e di molti casi di meningite. Facendo parte dei proteobatteri, le Neisseriaceae sono strettamente aerobiche, Gram-negative, si presentano normalmente in coppia (diplococci), e posseggono raramente flagelli."}
{"id": "3750473", "revid": "104458", "url": "https://it.wikipedia.org/wiki?curid=3750473", "title": "Bj\u00f8rn\u00f8ya", "text": ""}
{"id": "3750475", "revid": "123395968", "url": "https://it.wikipedia.org/wiki?curid=3750475", "title": "Augustine Choge", "text": "Biografia.\nHa studiato alla Kabikwen Secondary School, terminandola nel 2004. Nel 2006 ha vinto la medaglia d'oro nei 5000 m piani ai Giochi del Commonwealth.\nNel 2009 ha preso parte ai Mondiali di Berlino nei 1500 m piani, giungendo quinto. Ha detenuto il record africano nella staffetta 4\u00d71500 m (14'36\"23) insieme a William Biwott, Gideon Gathimba e Geoffrey Rono."}
{"id": "3750476", "revid": "3115", "url": "https://it.wikipedia.org/wiki?curid=3750476", "title": "Bernol\u00e1kovo", "text": "Bernol\u00e1kovo (in ungherese \"Csekl\u00e9sz\", in tedesco \"Landsch\u00fctz\") \u00e8 un comune della Slovacchia facente parte del distretto di Senec, nella regione di Bratislava."}
{"id": "3750478", "revid": "287204", "url": "https://it.wikipedia.org/wiki?curid=3750478", "title": "Bernolakovo", "text": ""}
{"id": "3750481", "revid": "104458", "url": "https://it.wikipedia.org/wiki?curid=3750481", "title": "Bjornoya", "text": ""}
{"id": "3750495", "revid": "125996918", "url": "https://it.wikipedia.org/wiki?curid=3750495", "title": "Stefano Zacchiroli", "text": "\u00c8 stato Debian Project Leader dal 2010 al 2013, succedendo a Steve McIntyre precedendo Lucas Nussbaum.\nBiografia.\nNel 2001 diventa programmatore del progetto Debian; nel 2004, dopo aver partecipato al LinuxTag, divenne pi\u00f9 coinvolto nella comunit\u00e0 Debian e nel progetto stesso.\nZacchiroli ha conseguito il suo dottorato in informatica nel 2007 all'Universit\u00e0 di Bologna e si \u00e8 successivamente recato all'Universit\u00e0 Paris Diderot per la sua ricerca post-dottorato. Fa parte del progetto MANCOOSI in cui lavora all'applicazione di metodi formali alla soluzione di problemi di complessit\u00e0 nella gestione di distribuzioni GNU/Linux.\nDal punto di vista tecnico, Zacchiroli \u00e8 stato partecipe in Debian principalmente nel packaging di Objective Caml e nel gruppo di garanzia di qualit\u00e0.\nNell'aprile 2011 \u00e8 stato rieletto come project leader dopo una campagna senza avversari; il 16 aprile 2012 \u00e8 stato riconfermato dalla comunit\u00e0 Debian per la terza volta alla carica di project leader. Nel 2013 ha annunciato di non volersi ricandidare, e Lucas Nussbaum \u00e8 stato eletto come project leader.\nNel 2015, \u00e8 stato premiato con il \"Open source O'Reilly\" per i suoi contributi a Debian e alla comunit\u00e0 FOSS."}
{"id": "3750497", "revid": "287204", "url": "https://it.wikipedia.org/wiki?curid=3750497", "title": "Paterberg", "text": "Il Paterberg \u00e8 una collina delle Ardenne, situata nel comune di Kluisbergen nella regione delle Fiandre ad un'altezza di 80 metri.\nCiclismo.\nLa strada, lastricata di ciottoli e dalla carreggiata piuttosto stretta, \u00e8 nota soprattutto per il passaggio del Giro delle Fiandre, essendo una salita assai impegnativa: lunga appena 380 metri, ha un dislivello di 48\u00a0m con una pendenza media del 13%, ed una massima del 20%.\nI ciottoli del Paterberg sono monumento protetto dal 1993."}
{"id": "3750500", "revid": "619191", "url": "https://it.wikipedia.org/wiki?curid=3750500", "title": "Piazza Nolana", "text": "Piazza Nolana \u00e8 una piazza del centro storico di Napoli. \nSu di essa affacciano l'omonima porta e il Palazzo dei Telefoni.\nStato attuale.\nLa piazza ha versato nel degrado per anni; essa veniva infatti utilizzata come parcheggio. Grazie a un intervento di restyling nel 2010 \u00e8 stata pedonalizzata.\nDurante i lavori \u00e8 venuta alla luce una strada sepolta; essa fu utilizzata per la fuga dei nolani che erano giunti in soccorso di Neapolis e Palepoli aggredite, e poi conquistate, dai romani guidati dal console Publilio nel 328 avanti Cristo.\nParte della suddetta strada \u00e8 oggi visibile attraverso delle lastre di vetro.\nTrasporti.\nLa piazza \u00e8 facilmente raggiungibile dalla stazione della Circumvesuviana Napoli Porta Nolana ed \u00e8 servita dal tram."}
{"id": "3750501", "revid": "3115", "url": "https://it.wikipedia.org/wiki?curid=3750501", "title": "Blatn\u00e9", "text": "Blatn\u00e9 (in ungherese \"Pozsonys\u00e1rf\u0151\") \u00e8 un comune della Slovacchia facente parte del distretto di Senec, nella regione di Bratislava."}
{"id": "3750503", "revid": "287204", "url": "https://it.wikipedia.org/wiki?curid=3750503", "title": "Blatne", "text": ""}
{"id": "3750510", "revid": "300067", "url": "https://it.wikipedia.org/wiki?curid=3750510", "title": "Annie Burgess-La Fleur", "text": ""}
{"id": "3750512", "revid": "300067", "url": "https://it.wikipedia.org/wiki?curid=3750512", "title": "Annie La Fleur", "text": ""}
{"id": "3750513", "revid": "767487", "url": "https://it.wikipedia.org/wiki?curid=3750513", "title": "\u00c9verton Santos da Costa", "text": "Carriera.\nClub.\n\u00c9verton vest\u00ec le maglie di Adap Galo Maring\u00e1, che lo prest\u00f2 a Gr\u00eamio, Paulista e poi ai norvegesi del Fredrikstad. Esord\u00ec nella Tippeligaen in data 30 agosto 2008, quando sostitu\u00ec Dominic Adiyiah nel pareggio a reti inviolate sul campo dello Aalesund. Il 5 ottobre dello stesso anno, segn\u00f2 la prima rete in campionato con questa maglia, contribuendo al successo per 1-2 in casa del Lillestr\u00f8m.\nAl termine della Tippeligaen 2009, il Fredrikstad retrocesse ed \u00c9verton fu ceduto, stavolta a titolo definitivo, al Caxias. Gioc\u00f2 poi in prestito all'Internacional e al Bahia. Nel 2011 pass\u00f2 al Coritiba."}
{"id": "3750515", "revid": "126257", "url": "https://it.wikipedia.org/wiki?curid=3750515", "title": "Jaguar XK 120", "text": ""}
{"id": "3750517", "revid": "126257", "url": "https://it.wikipedia.org/wiki?curid=3750517", "title": "Jaguar XK 150", "text": ""}
{"id": "3750519", "revid": "287204", "url": "https://it.wikipedia.org/wiki?curid=3750519", "title": "Nazionale Under-16 di calcio della Polonia", "text": "La nazionale di calcio polacca U-16 \u00e8 la rappresentativa calcistica Under-16 della Polonia ed \u00e8 posta sotto l'egida della PZPN. Nella gerarchia delle nazionali calcistiche giovanili polacche \u00e8 posta prima della nazionale Under-17 e dopo la nazionale Under-15.\nCollegamenti esterni.\n Pagina sul sito Transfermarkt"}
{"id": "3750520", "revid": "599013", "url": "https://it.wikipedia.org/wiki?curid=3750520", "title": "Lan Lixin", "text": "Biografia.\nIl 18 ottobre 1997 a Shanghai corse i 1500 m piani in 3'53\"97, all'epoca ottavo risultato al mondo, meglio di lei Qu Yunxia, Jiang Bo, Lang Yinglai, Wang Junxia, Tat'jana Kazankina, Yin Lili e Paula Ivan."}
{"id": "3750523", "revid": "24443", "url": "https://it.wikipedia.org/wiki?curid=3750523", "title": "Rifugio Napol\u00e9on", "text": ""}
{"id": "3750524", "revid": "287204", "url": "https://it.wikipedia.org/wiki?curid=3750524", "title": "Hassania Union Sportive Agadir", "text": "La Hassania Union Sportive Agadir (in arabo \u062d\u0633\u0646\u064a\u0629 \u0623\u0643\u0627\u062f\u064a\u0631), abbreviato in HUSA, \u00e8 una societ\u00e0 calcistica marocchina con sede nella citt\u00e0 di Agadir, fondata nel 1946. Milita nella Botola 1 Pro, la massima divisione del campionato marocchino di calcio.\nHa vinto 2 campionati marocchini. Gioca le partite casalinghe al grande stadio di Agadir (45 480 posti).\nStoria.\nIl club \"Hassania Union Sportive Agadir\" \u00e8 stato fondato nel 1946. Dopo l'indipendenza del Marocco, nel 1956, venne creata la prima divisione, tuttavia il club Agadir gioc\u00f2 nella seconda divisione per due stagioni, nel 1956-1957 e 1957-1958, e solo nel 1959 riusc\u00ec a salire nella prima divisione, dove milit\u00f2 per dieci anni, fino 1968. Durante la stagione agonistica 1959-1960 la citt\u00e0 di Agadir venne colpita da un devastante terremoto: nella notte del 29 febbraio 1960 anche molti giocatori e funzionari del club persero la vita. Nel 1963 il club vinse per la prima volta la Coppa del Marocco.\nTornato a giocare nella seconda divisione nel 1968-1969, vi rimase fino al 1970-1971. Risalito in massima serie nel 1986, il club vi milit\u00f2 fino al 1994. Nella stagione 2001-2002 la squadra vinse per la prima volta il massimo campionato marocchino, per poi ottenere un'altra vittoria nella stagione 2002-2003.\nStrutture del club.\nStadio Adrar.\nLo stadio Adrar \u00e8 uno stadio di calcio situato nella citt\u00e0 di Agadir, in Marocco. Ha una capacit\u00e0 di 45 480 posti a sedere di cui 10 000 coperti e ospita le partite casalinghe della locale squadra di calcio, l'Hassania Agadir. Fu inaugurato il 11 ottobre 2013.\nCentro di formazione HUSA.\nIl centro di formazione HUSA \u00e8 una scuola di formazione calcistica situato nella citt\u00e0 di Agadir. \u00c8 un centro di \"Classe A\", riconosciuto dalla Federazione calcistica del Marocco come uno dei migliori centri di formazione calcistica in Marocco.\nTifoseria.\nGli Ultras Imazighen (UI) sono un gruppo di tifosi dell'Hassania Agadir fondato nel 2006. In occasione della partita WAC-HUSA del 2014 si sono classificati secondi nella top 10 delle tifoserie del mondo del finesettimana stilata dal giornale francese \"La Grinta\"."}
{"id": "3750527", "revid": "767487", "url": "https://it.wikipedia.org/wiki?curid=3750527", "title": "Fenan Sal\u010dinovi\u0107", "text": "Carriera.\nClub.\nSal\u010dinovi\u0107 cominci\u00f2 la carriera con la maglia del \u010celik Zenica, per poi passare ai polacchi del Lech Pozna\u0144. Non gioc\u00f2 alcun incontro di campionato in questo club, che lo cedette in prestito al Sandefjord. Esord\u00ec nell'Eliteserien il 5 aprile 2009, sostituendo \u00d8rjan R\u00f8yrane nel pareggio per 1-1 contro il Fredrikstad. Il 6 maggio dello stesso anno, segn\u00f2 la prima rete, nel 3-1 inflitto al Viking.\nTerminato il prestito, torn\u00f2 al Lech Pozna\u0144, che poi lo cedette a titolo definitivo allo Zrinjski Mostar. Nel 2011, pass\u00f2 ai croati del Rijeka. Il 13 marzo 2013 fece ritorno al Sandefjord, firmando un contratto biennale.\nIl 6 febbraio 2014 fece ritorno al \u010celik Zenica, firmando un contratto valido fino al termine della stagione.\nNazionale.\nSal\u010dinovi\u0107 gioc\u00f2 una partita per la , nel 2008 in amichevole contro il Giappone."}
{"id": "3750529", "revid": "44876", "url": "https://it.wikipedia.org/wiki?curid=3750529", "title": "Unione Sportiva Savoia 1927-1928", "text": "Questa voce raccoglie le informazioni riguardanti il Savoia nelle competizioni ufficiali della stagione 1927-1928.\nStagione.\nLa stagione 1927-1928 fu la 9\u00aa stagione sportiva del Savoia.\nPrima Divisione 1927-1928: 7\u00ba posto\nOrganigramma societario.\nArea direttiva\nArea tecnica\nRisultati.\nPrima Divisione.\nGirone D\nStatistiche.\nStatistiche dei giocatori.\nI seguenti dati sono parziali per tabellini incompleti."}
{"id": "3750530", "revid": "298229", "url": "https://it.wikipedia.org/wiki?curid=3750530", "title": "Cornelia Oschkenat", "text": "Biografia.\nAi Mondiali indoor di vinse la medaglia d'oro nei 60 metri ostacoli precedendo le bulgare Jordanka Donkova (medaglia d'argento) e Ginka Zagor\u010deva.\nAi Mondiali di vinse la medaglia d'argento nella staffetta 4\u00d7100 metri insieme a Silke Gladisch, Kerstin Behrendt e Marlies G\u00f6hr."}
{"id": "3750532", "revid": "122856771", "url": "https://it.wikipedia.org/wiki?curid=3750532", "title": "Apache Junction", "text": "Apache Junction \u00e8 un comune (\"city\") degli Stati Uniti d'America che si trova le contee di Maricopa e Pinal nello Stato dell'Arizona. La popolazione era di abitanti al censimento del 2010.\nApache Junction prende questo nome perch\u00e9 si trova all'incrocio tra l'Apache Trail e la U.S. Route 60. La Superstition Mountain, il picco pi\u00f9 occidentale delle Superstition Mountains, si trova nelle vicinanze.\nGeografia fisica.\nSecondo lo United States Census Bureau, ha un'area totale di .\nSociet\u00e0.\nEvoluzione demografica.\nSecondo il censimento del 2010, la popolazione era di 35,840 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'89,54% di bianchi, l'1,20% di afroamericani, l'1,11% di nativi americani, lo 0,78% di asiatici, lo 0,07% di oceanici, il 4,94% di altre razze, e il 2,35% di due o pi\u00f9 etnie. Ispanici o latinos di qualunque razza erano il 14,38% della popolazione."}
{"id": "3750541", "revid": "599013", "url": "https://it.wikipedia.org/wiki?curid=3750541", "title": "Shelley Sandie", "text": ""}
{"id": "3750542", "revid": "300067", "url": "https://it.wikipedia.org/wiki?curid=3750542", "title": "Shelley Gorman-Sandie", "text": ""}
{"id": "3750543", "revid": "1305772", "url": "https://it.wikipedia.org/wiki?curid=3750543", "title": "Lineage", "text": "Lineage (in coreano: \ub9ac\ub2c8\uc9c0) \u00e8 un videogioco fantasy di tipo MMORPG, pubblicato negli Stati Uniti nel 1998 dalla compagnia sudcoreana NCSoft. Si tratta del primo gioco della serie Lineage. \u00c8 popolare soprattutto in Corea ed \u00e8 disponibile nelle versioni cinese, giapponese e inglese. Il gioco \u00e8 stato progettato da Jake Song, creatore di \"\", un altro MMORPG.\n\"Lineage\" \u00e8 caratterizzato da una grafica isometrica con vista dall'alto, simile a quella usata da \"Ultima Online\" e \"Diablo II\". \"Lineage II: The Chaotic Chronicle\", un \"prequel\" ambientato 150 anni prima degli avvenimenti di \"Lineage\", \u00e8 stato pubblicato nel 2003. Ad oggi, il franchise Lineage ha attirato 43 milioni di giocatori. \"Lineage Eternal,\" un sequel ambientato dopo Lineage, sar\u00e0 l'ultimo titolo della serie.\nA causa dello scarso profitto, i server nordamericani del gioco sono stati chiusi il 29 giugno 2011.\nModalit\u00e0 di gioco.\nLe statistiche, i mostri e il sistema degli oggetti \u00e8 stato in larga parte preso in prestito da \"Nethack\" con elementi tipici degli MMO che sono stati aggiunti.\nI giocatori possono scegliere una fra sette classi di personaggi: Elfi, Elfi Oscuri, Cavaliere, Principe, Mago, Cavaliere di Draghi o Illusionista. I Principi sono l'unica classe che pu\u00f2 guidare un \"impegno di sangue\" (il termine di Lineage per una Gilda o Clan).\nIl gameplay si base essenzialmente su un sistema di assedio ad un castello che permette al proprietario del castello di impostare il livello delle imposte per le citt\u00e0 vicine e accumularle attraverso gli acquisti che vengono effettuati in queste citt\u00e0 (un sistema di imposta indiretta). Possiede inoltre i classici elementi dei giochi di ruolo alla \"Dungeons &amp; Dragons\" come uccidere mostri e completare eventi per ottenere ricompense e punti esperienza, livelli, punti caratteristica (carisma, forza, saggezza, ecc.) e allineamento. L'allineamento del personaggio ha effetto sul modo in cui i mostri e le guardie reagiranno al personaggio del giocatore, ad esempio nel caso di allineamento caotico diventando ostili nei suoi confronti e attaccandolo a vista.\nIl combattimento fra giocatori \u00e8 considerato in modo estensivo. Questo significa che un giocatore pu\u00f2 ingaggiare battaglia con il personaggio di un altro giocatore in qualsiasi momento e luogo al di fuori delle cosiddette \"zone sicure\" come le citt\u00e0. Unendosi ai Bloodpledge (letteralmente pegno di sangue), un gruppo di giocatori simile ad un clan, al giocatore viene permesso di partecipare ad assedi di castelli o guerre fra i membri di questo gruppo."}
{"id": "3750544", "revid": "300067", "url": "https://it.wikipedia.org/wiki?curid=3750544", "title": "Shelley Gorman Sandie", "text": ""}
{"id": "3750545", "revid": "300067", "url": "https://it.wikipedia.org/wiki?curid=3750545", "title": "Shelley Gorman", "text": ""}
{"id": "3750553", "revid": "124687346", "url": "https://it.wikipedia.org/wiki?curid=3750553", "title": "Alferio de Alferis", "text": "Precocemente emerso dalla nobilt\u00e0 locale, il \"magister Alferius\" ci \u00e8 stato tramandato come un colto ecclesiastico di carriera. Part\u00ec dalla sua citt\u00e0 per compiere gli studi a Roma, dove lo troviamo come prelato della Curia pontificia e cappellano del cardinal Fieschi, con cui ebbe un profondo rapporto di familiarit\u00e0. Alferio faceva parte, infatti, del suo stretto entourage quando il Fieschi, nominato cardinale diacono di Sant'Adriano, viveva alla corte papale, regnante Papa Innocenzo IV del quale era nipote. Entrato nelle grazie del papa stesso che ne apprezzava la preparazione e l'avvedutezza, il dotto sacerdote alifano chiese e ottenne di ritornare nella sua citt\u00e0 natale, dove prima fu nominato canonico di quella cattedrale e, poi, fu nominato vescovo, con l'onore di essere ordinato direttamente dal papa nel 1252 praticamente imponendolo al capitolo alifano, che aveva il diritto di eleggere il vescovo diocesano.\nTuttavia, il vescovo Alferio non pot\u00e9 subito prendere possesso della sua sede a causa dell'autorit\u00e0 imposta sulla citt\u00e0 di Alife e su tutta la provincia di Terra di Lavoro dall'imperatore Corrado IV che osteggiava il dominio del papa sul Regno di Napoli. A causa di tale situazione di turbolenza, il papa trasfer\u00ec Alferio alla diocesi di Viterbo il 28 aprile 1254, raccomandandolo con una lettera ai maggiorenti di quella citt\u00e0; un'altra dello stesso tenore fu spedita anche dal cardinal Fieschi. In questa diocesi sono conservati diversi documenti da lui sottoscritti, ma \u00e8 ricordato principalmente per aver celebrato un importante sinodo diocesano nel 1254, durante il quale prese importanti decisioni per il miglioramento della disciplina del clero. Durante il suo episcopato ospit\u00f2 due papi presso il suo episcopio: il gi\u00e0 citato Innocenzo e Alessandro IV. Ebbe, altres\u00ec, la fortuna di assistere ad un importante avvenimento per il popolo viterbese: la morte della beata Rosa, in seguito diventata patrona della citt\u00e0. Alferio resse la diocesi di Viterbo per quattro anni e in quella citt\u00e0 mor\u00ec nel 1258. Il suo corpo fu sepolto nel sepolcreto dei vescovi della cattedrale di San Lorenzo.\nLa nobile famiglia alifana dei de Alferis edific\u00f2 ad Alife la Chiesa di Santa Maria Maddalena, nei pressi di Porta Beneventana (attiva fino al '700, poi chiusa al culto e adattata ad abitazione nel 1890): da questa famiglia, imparentata con l'omonima di Isernia, uscir\u00e0 anche un altro vescovo, Giovanni de Alferis, che regger\u00e0 la chiesa alifana dal 1389 al 1412."}
{"id": "3750554", "revid": "287204", "url": "https://it.wikipedia.org/wiki?curid=3750554", "title": "Kristyna Pliskova", "text": ""}
{"id": "3750555", "revid": "33751", "url": "https://it.wikipedia.org/wiki?curid=3750555", "title": "Chabab Rif al Hoceima", "text": "Il Chabab Rif al Hoceima (in arabo \u0634\u0628\u0627\u0628 \u0627\u0644\u062d\u0633\u064a\u0645\u0629), abbreviato CRA, \u00e8 una societ\u00e0 calcistica marocchina con sede nella citt\u00e0 di Al Hoceima, fondata nel 1953. Gioca le partite casalinghe allo Stadio Mimoun Al Arsi (12 000 posti). Milita nella Botola 2, la seconda divisione del campionato marocchino di calcio.\nLa squadra \u00e8 tristemente balzata agli onori delle cronache internazionali nel marzo 2016: a seguito di violenti scontri a margine del match contro il Raja Casablanca, 2 persone hanno perso la vita e altre 54 sono rimaste ferite. "}
{"id": "3750556", "revid": "913245", "url": "https://it.wikipedia.org/wiki?curid=3750556", "title": "Mayte Mart\u00ednez", "text": "Biografia.\nAi campionati del mondo di atletica leggera 2007 vinse la medaglia di bronzo negli 800 metri piani, venendo superata da Janeth Jepkosgei (medaglia d'oro) e da Hasna Benhassi, in tale occasione tenne il suo record personale."}
{"id": "3750557", "revid": "228587", "url": "https://it.wikipedia.org/wiki?curid=3750557", "title": "Fl\u00e5", "text": ""}
{"id": "3750559", "revid": "33751", "url": "https://it.wikipedia.org/wiki?curid=3750559", "title": "Olympique Club de Safi", "text": "L'Olympique Club de Safi (), noto come Olympique de Safi, \u00e8 una societ\u00e0 calcistica marocchina con sede a Safi, in Marocco, fondato nel 1921. Milita nella massima divisione nazionale, la Botola 1 Pro, e disputa le partite casalinghe allo stadio El Massira, che ha una capienza di 15 000 posti. \nStoria.\nL'Olympique Club Safi \u00e8 uno dei pi\u00f9 antichi club del Marocco, \u00e8 stato fondato nel 1921 da un gruppo di francesi ed europei risedenti a Safi, il Club all'inizio port\u00f2 il nome di \"Union Sportive de Safi\" (in arabo : \u0627\u0644\u0625\u062a\u062d\u0627\u062f \u0627\u0644\u0631\u064a\u0627\u0636\u064a \u0644\u0623\u0633\u0641\u064a) abbreviato (U.S.S).\nAbdel-Salam Alsde fu l'unico giocatore marocchino nel club; solo nel 1930 iniziarono a giocare altri calciatori marocchino, che ben presto divennero la spina dorsale del club.\nNel 1935 il club sal\u00ec in prima divisione.\nStrutture del club.\nStade El Massira.\nLo stade El Massira (in arabo: \u0645\u0644\u0639\u0628 \u0627\u0644\u0645\u0633\u064a\u0631\u0629 \u0627\u0644\u062e\u0636\u0631\u0627\u0621) \u00e8 uno stadio situato a Safi in Marocco, ed \u00e8 lo stadio ufficiale del Olympique de Safi. Ospita le partite casalinghe della squadra. Ha una capacit\u00e0 di 15.000 posti.\nCentro formazione calcio Club O.C.Safi.\nIl Centro formazione calcio Club O.C.Safi \u00e8 un centro formazione giovanile situato nella citt\u00e0 di Safi in Marocco; il centro pu\u00f2 ospitare fino a 60 giovani di et\u00e0 tra i 13 e i 18 anni.\n\u00c8 un centro riconosciuto dalla Federazione calcistica del Marocco come uno dei miglior centri del Marocco, ed \u00e8 costato circa 6.400.000 dirham.\nIl 15 aprile 2013 la scuola di calcio O.C.Safi ha vinto la seconda edizione del campionato giovanile marocchino.\nSponsor.\nOffice Ch\u00e9rifien des Phosphates (OCP) \u00e8 lo sponsor ufficiale della societ\u00e0 sportiva di Olympique Safi dal 1986.\nTifoseria.\nGli Ultras Shark 2006 (US6) sono i tifosi del Olympique Club de Safi \u00e8 stato fondato nel 2006. Il loro principale obiettivo \u00e8 quello di appoggiare la squadra sia in casa che in trasferta."}
{"id": "3750560", "revid": "228587", "url": "https://it.wikipedia.org/wiki?curid=3750560", "title": "Selandia", "text": ""}
{"id": "3750562", "revid": "33751", "url": "https://it.wikipedia.org/wiki?curid=3750562", "title": "Olympique Club de Khouribga", "text": "L'Olympique Club de Khouribga (in arabo \u0623\u0648\u0644\u0645\u0628\u064a\u0643 \u062e\u0631\u064a\u0628\u0643\u0629), abbreviato OCK, \u00e8 una societ\u00e0 calcistica marocchina di Khouribga, fondata nel 1923. Milita nella Botola 1 Pro, la massima serie del campionato marocchino di calcio.\nGioca le partite casalinghe allo stadio del Complesso sportivo del Fosfato (11 000 posti)."}
{"id": "3750563", "revid": "110157", "url": "https://it.wikipedia.org/wiki?curid=3750563", "title": "Fl\u00e5 (singolo)", "text": "Fl\u00e5 \u00e8 il singolo di debutto della cantante danese Medina, pubblicato il 9 marzo 2007 dall'etichetta discografica At:tack. Il singolo \u00e8 incluso nell'album di debutto della cantante, \"T\u00e6t p\u00e5\"."}
{"id": "3750564", "revid": "108623964", "url": "https://it.wikipedia.org/wiki?curid=3750564", "title": "Boxgrove", "text": "Boxgrove \u00e8 un villaggio ed una parrocchia civile del distretto inglese di Chichester, che fa parte della contea del West Sussex. Si trova a circa cinque chilometri a nord-est di Chichester.\nBoxgrove \u00e8 il pi\u00f9 noto sito archeologico risalente al Paleolitico inferiore scoperto in una cava di ghiaia nei pressi del villaggio. Alcuni reperti risalgono a 500.000 anni fa. La zona fu poi usata dai primi abitanti delle Isole britanniche. Vi sono anche stati rinvenuti resti dell'Homo heidelbergensis."}
{"id": "3750565", "revid": "767487", "url": "https://it.wikipedia.org/wiki?curid=3750565", "title": "Et \u00f8jeblik", "text": "Et \u00f8jeblik \u00e8 un singolo della cantante danese Medina, pubblicato il 7 maggio 2007 dall'etichetta discografica At:tack. Il brano \u00e8 incluso nell'album di debutto della cantante, \"T\u00e6t p\u00e5\"."}
{"id": "3750566", "revid": "298229", "url": "https://it.wikipedia.org/wiki?curid=3750566", "title": "Mariya Pinigina", "text": ""}
{"id": "3750567", "revid": "21981", "url": "https://it.wikipedia.org/wiki?curid=3750567", "title": "Wasserburg (Lindau)", "text": ""}
{"id": "3750568", "revid": "287204", "url": "https://it.wikipedia.org/wiki?curid=3750568", "title": "Fath Union Sport de Rabat", "text": "Il Fath Union Sport de Rabat (in arabo \u0627\u0644\u0641\u062a\u062d \u0627\u0644\u0631\u064a\u0627\u0636\u064a), abbreviato FUS o FUS Rabat, \u00e8 una squadra della capitale del Marocco, Rabat, fondata nel 1946. Milita nella Botola 1 Pro, la massima divisione del campionato marocchino di calcio.\nGioca le partite casalinghe allo stadio Belv\u00e9d\u00e8re e vive una rivalit\u00e0 con l'altra squadra cittadina, il FAR Rabat.\nStoria.\nLa storia del club si intreccia con quella del Club Omnisports omonimo di cui fa parte, che oggi comprende quasi 10 200 praticanti e circa 18 sezioni. Il club fu fondato nel 1946 e gioca nella prima divisione del campionato marocchino dal 2009.\nPrima dell'indipendenza marocchina (1946-1956).\nSotto la guida del presidente Maati Bakha\u00ef, il FUS condusse campionati difficili, per poi accedere al massimo campionato nazionale nella stagione 1949-1950. Riusc\u00ec a partecipare per la prima volta alla Coppa dell'Africa del nord nel 1952-1953.\nLe prime vittorie nella Coppa del Trono.\nNel 1961 il FUS arriv\u00f2 in finale nella Coppa del Trono, la coppa nazionale marocchina, e perse contro il (MCO) (0-1). Il club retrocesse poi in seconda divisione e ritrov\u00f2 un posto in massima categoria nella stagione 1961-1962.\nNel 1967 il FUS aggiunse un primo trofeo al proprio palmar\u00e8s, vincendo la Coppa del Trono nella finale di Casablanca contro il Renaissance Sportive de Settat, battuto con il punteggio di 2-1, con i gol di Fattah e Laroussi.\nNel 1973 il club vinse ancora una volta la Coppa del Trono, in finale contro l'Ittihad Khemisset Zemmouri (IZK) con il punteggio 3-2 allo stadio Al Inbi\u00e2at Agadir, grazie ai gol di Blinda e S\u00e9ghir. Nello stesso anno giunse in finale di Coppa dell'Africa del nord, ma fu sconfitto ai tiri di rigore dal Mouloudia d'Alger.\nTre anni dopo, nel 1976, vinse per la terza volta la Coppa del Trono, in finale contro il KAC Kenitra allo stadio di Tangeri (1-0 con gol di Khaled Labied).\nDegni di nota furono anche i secondi posti in campionato ottenuti nel 1973, 1974 e 1981.\nAnni novanta e duemila.\nIl FUS dovr\u00e0 attendere fino alla stagione 1994-1995 per vincere di nuovo la Coppa del Trono, battendo in finale l'Olympique Club de Khouribga per 2-0 grazie ai gol di Postnov e Hammou. Nel 1995, sotto la guida del tecnico francese Philippe Troussier, partecip\u00f2 dunque per la prima volta a una manifestazione internazionale, la Coppa delle Coppe d'Africa, dove raggiunse i quarti di finale (eliminata dall'Arab Contractors con il risultato aggregato di 0-1). \nNel 2001 il FUS giunse secondo in campionato e nel 2002 partecip\u00f2 alla Coppa CAF, dove non and\u00f2 oltre il secondo turno, eliminato dagli ivoriani del Satellite (0-1 il risultato complessivo). \nDopo la sconfitta nella finale della Coppa del Trono del 2009 contro i rivali cittadini del , nel 2010 arrivarono due successi per il FUS, la vittoria della Coppa del Trono allo stadio Moulay Abdallah, grazie al 2-1 in finale contro il con reti di Issoufou ed El Fatihi, e la Coppa della Confederazione CAF, primo alloro internazionale per il club di Rabat, vinta grazie al 3-2 complessivo nella doppia finale contro i tunisini dello .\nSecondo in campionato nel 2012, il FUS si aggiudic\u00f2 per la prima volta il titolo marocchino nel 2016 sotto la guida di Walid Regragui e con due punti di vantaggio sul ."}
{"id": "3750569", "revid": "110157", "url": "https://it.wikipedia.org/wiki?curid=3750569", "title": "Satser alt", "text": "Satser alt \u00e8 un singolo della cantante danese Medina, pubblicato il 24 maggio 2007 dall'etichetta discografica At:tack."}
{"id": "3750570", "revid": "404449", "url": "https://it.wikipedia.org/wiki?curid=3750570", "title": "Orbetello Calcio", "text": ""}
{"id": "3750572", "revid": "599013", "url": "https://it.wikipedia.org/wiki?curid=3750572", "title": "Eddy Schepers", "text": "Professionista tra il 1978 e il 1990, conta la vittoria di una tappa al Tour de Romandie.\nCarriera.\nDa dilettante fu campione nazionale nel 1976 e partecip\u00f2 ai Giochi olimpici di Montreal nello stesso anno; nel 1977 si impose nel Giro delle Regioni e nel Tour de l'Avenir. Passato professionista nel 1978, ottenne come principale successo tra i \"pro\" una tappa al Tour de Romandie nel 1985.\nFu uno dei principali gregari di Stephen Roche nell'accoppiata Giro-Tour del 1987. Partecip\u00f2 a otto edizioni del Tour de France, sei del Giro d'Italia, due della Vuelta a Espa\u00f1a e una dei mondiali."}
{"id": "3750573", "revid": "110157", "url": "https://it.wikipedia.org/wiki?curid=3750573", "title": "Alene", "text": "Alene \u00e8 un singolo della cantante danese Medina, pubblicato il 22 ottobre 2007 dall'etichetta discografica At:tack. Il brano \u00e8 incluso nell'album di debutto della cantante, \"T\u00e6t p\u00e5\"."}
{"id": "3750577", "revid": "110157", "url": "https://it.wikipedia.org/wiki?curid=3750577", "title": "Okay (singolo)", "text": "Okay \u00e8 un singolo della cantante danese Medina, pubblicato il 7 aprile 2008 dall'etichetta discografica At:tack. Il brano \u00e8 incluso nell'album di debutto della cantante, \"T\u00e6t p\u00e5\"."}
{"id": "3750581", "revid": "1452073", "url": "https://it.wikipedia.org/wiki?curid=3750581", "title": "Personaggi de Il guerriero alchemico", "text": "Guerrieri Alchemici.\nI guerrieri alchemici sono un'organizzazione che ha il compito di distruggere gli omuncoli, utilizzando i poteri dei Kakugane. Sparsa in tutto il mondo, l'organizzazione impiega molte persone di diverse abilit\u00e0 e personalit\u00e0 e serve collettivamente come contro-sforzo agli exploit delle organizzazioni di omuncoli, come L.X.E..\nL.X.E..\nAbbreviazione per \"\", \u00e8 un misterioso e potente gruppo di homunculi.\nAccademia privata Ginsei.\nScuola frequentata dai protagonisti, situata nella citt\u00e0 di Ginsei. Serve come ambientazione di diversi eventi della serie e gran parte dell'interazione tra Kazuki e i suoi amici.\nFamiglia Hayasaka.\nCostituita dai gemelli Shusui e Ouka, due gemelli che rapiti da bambini venivano tenuti nella stanza di un appartamento da una donna che credono essere la loro madre. Quando la donna mor\u00ec, i due vennero trovati dalla polizia quasi morti di fame e portati in ospedale. Quando i loro veri genitori si rifiutarono di accettarli, scapparono a vivere per strada. Trovati da L.X.E., si uniscono a loro come \"familiari\" che cercano di farsi trasformare in omuncoli per vivere insieme per l'eternit\u00e0. Armati di kakugane fornito dal L.X.E., combattono Kazuki e Tokiko ma vengono sconfitti. Successivamente entrambi si uniscono all'Esercito Alchemico nella sua ultima missione per sconfiggere Papillon.\nShusui Hayasaka"}
{"id": "3750586", "revid": "442848", "url": "https://it.wikipedia.org/wiki?curid=3750586", "title": "Fiume Bytham", "text": "Il Bytham \u00e8 un fiume che sarebbe esistito nella Gran Bretagna del Pleistocene e che circa 450.000 anni fa scorreva, secondo gli studiosi, nelle Midlands. Sempre secondo gli studiosi, il suo corso sarebbe stato suggerito come itinerario dai primi esseri umani che visitarono la Gran Bretagna."}
{"id": "3750592", "revid": "646926", "url": "https://it.wikipedia.org/wiki?curid=3750592", "title": "TGcom 24", "text": ""}
{"id": "3750593", "revid": "120882861", "url": "https://it.wikipedia.org/wiki?curid=3750593", "title": "Alberto Botta", "text": "Biografia.\nAppassionato di sport e montagna, \u00e8 stato Segretario Nazionale del Club Alpino Italiano dal 1984 al 1988 e presidente del CONI di Como dal 1982 al 2011.\nBotta era laureato in economia e commercio ed era sposato con la professoressa Lorenza Gridavilla, dalla quale ha avuto tre figli."}
{"id": "3750599", "revid": "300067", "url": "https://it.wikipedia.org/wiki?curid=3750599", "title": "Krasimira Bogdanova", "text": "Era la moglie del saltatore in alto Petar Bogdanov."}
{"id": "3750601", "revid": "767487", "url": "https://it.wikipedia.org/wiki?curid=3750601", "title": "Something Is Squeezing My Skull", "text": "Something Is Squeezing My Skull \u00e8 un brano del cantante inglese Morrissey.\nPubblicato anche come singolo, tratto dall'album Years of Refusal, il 27 aprile del 2009 dalla Polydor/Decca, il disco raggiunse la posizione numero 46 della Official Singles Chart.\nRealizzazione.\nBrano scritto in collaborazione con Alain Whyte e registrato a Los Angeles nel 2007, con la produzione di Jerry Finn.\nLa copertina ritrae una foto di Morrissey realizzata da Michael Muller e raffigurante il cantante mentre abbraccia la statua commemorativa di Johnny Ramone, sulla sua tomba sita all'Hollywood Forever Cemetery.\nIl videoclip promozionale \u00e8 stato realizzato utilizzando immagini di Morrissey che si esibisce dal vivo al BBC Radio Theatre, l'11 febbraio del 2009."}
{"id": "3750606", "revid": "599013", "url": "https://it.wikipedia.org/wiki?curid=3750606", "title": "Krasimira Gjurova", "text": ""}
{"id": "3750607", "revid": "300067", "url": "https://it.wikipedia.org/wiki?curid=3750607", "title": "Krasimira Gyurova", "text": ""}
{"id": "3750608", "revid": "122964482", "url": "https://it.wikipedia.org/wiki?curid=3750608", "title": "Gideon Gathimba", "text": "Biografia.\nGiunse quarto alla World Athletics Final 2008 e quinto alla World Athletics Final 2009 nei 1500 metri piani. Ha detenuto il record africano della staffetta 4\u00d71500 metri (14'36\"23) insieme a William Biwott, Augustine Choge e Geoffrey Rono."}
{"id": "3750612", "revid": "767487", "url": "https://it.wikipedia.org/wiki?curid=3750612", "title": "Giorgio La Piana", "text": "Sacerdote, esponente del cattolicesimo modernista, ebbe un atteggiamento fortemente critico nei confronti del deficit di democrazia che lui ravvisava nella gerarchia ecclesiastica romana. Emigrato in America, abbandon\u00f2 la religione, insegn\u00f2 all'Universit\u00e0 Harvard, e fu animatore dei circoli antifascisti del fuoruscitismo italiano repubblicano e democratico negli Stati Uniti d'America.\nBiografia.\nLa formazione di La Piana inizi\u00f2 nell'ambito degli gli studi teologici, da lui completati al Seminario arcivescovile di Monreale, nel 1900, anno in cui fu ordinato sacerdote. \nDopo esperienze di insegnamento, pubblic\u00f2 il suo primo saggio di Storia della Chiesa cattolica nel 1908, sui rapporti tra Stato e Chiesa in Francia. \nDa un punto di vista del pensiero religioso, ader\u00ec al movimento del modernismo teologico, una corrente osteggiata da Pio X e dal cattolicesimo ufficiale. Per questa sua posizione fu vittima di uno spiacevole episodio quando, nel 1912, durante un viaggio dalla Sicilia alla Santa Sede: mentre era sul treno, fu avvicinato da un prete che gli confid\u00f2 le sue idee moderniste, raccogliendo il consenso di La Piana. Giunto a Roma, Giorgio La Piana incontr\u00f2 un netto ostracismo negli ambienti della Curia romana, e scopr\u00ec di essere caduto in un tranello orditogli da quello che, presentatosi come prete modernista, era invece un esponente retrivo della Curia. \nFu cos\u00ec che, conseguita nel 1912 la laurea all'Universit\u00e0 di Palermo, si trasfer\u00ec nel 1913 negli Stati Uniti, dove nel 1918 ottenne la cittadinanza americana. \nStabilitosi dapprima a Milwaukee, fu quindi a Cambridge (Massachusetts) dove insegn\u00f2 Teologia morale cattolica alla Harvard Divinity School e divenne collaboratore della \"Harvard Theological Review\". Dal 1926 fu \"J.H. Morrison Professor of History Church\" all'Universit\u00e0 Harvard, cattedra che tenne fino al 1948 quando divenne professore emerito. Fu tra i fondatori della Medieval Academy of America e membro del centro studi di Dumbarton Oaks.\nIn America, Giorgio La Piana rinunci\u00f2 al sacerdozio, diede libera espressione alle sue idee fortemente critiche nei confronti del deficit di democrazia nella gerarchia ecclesiastica cattolica ed entr\u00f2 in contatto con gli ambienti degli antifascisti fuorusciti dall'Italia nei quali quali fu molto attivo: a Harvard frequent\u00f2 Lauro De Bosis, antifascista della prima ora, che mantenne con lui una corrispondenza fino agli ultimi mesi, per tenerlo al corrente sulla preparazione della beffa del suo volo su Roma con cui andr\u00e0 incontro alla morte. Strinse uno stretto rapporto con Gaetano Salvemini, testimoniato da un fitto epistolario. Nel 1940 fu poi La Piana a fornire i primi aiuti finanziari a Luigi Sturzo, appena sbarcato negli Stati Uniti, completamente privo di mezzi.\nA Harvard conobbe anche Felix Frankfurter, futuro \"Associate Justice\" della Corte Suprema degli Stati Uniti d'America, che in quella veste ebbe La Piana come consulente per le questioni riguardanti i rapporti fra Stato e Chiesa. \nTraduzioni.\nNel 1922 usc\u00ec per Laterza, da lui tradotta in italiano, la \"Storia delle religioni\" in due volumi di George Foot Moore, che aveva conosciuto a Harvard e alla direzione della \"Harvard Theological Review\". Non si trattava di una semplice traduzione: l'edizione italiana si avvantaggiava, rispetto all'originale, di numerosi interventi del traduttore, come una diversa disposizione degli argomenti sulle religioni antiche e alcune aggiunte al testo che fossero di particolare significato per il lettore italiano, tra cui degli accenni sulla cultura teologica degli Ebrei d'Italia. La Piana aggiunse poi un apparato di note che servivano a supplire alla tradizionalmente scarsa dimestichezza degli italiani con la lettura della Bibbia, rispetto alle cultura anglosassone La traduzione in italiano fu poi interamente rivista dallo stesso George Foot Moore. La traduzione italiana dell'opera ha poi conosciuto diverse edizioni, fino al 1989.\nStudi.\nGli studi di Giorgio La Piana riguardano la storia della chiesa e del cristianesimo e delle loro origini, gli studi bizantini, gli studi medievali, il rapporto tra Stato e Chiesa, lo scisma protestante, il movimento modernista."}
{"id": "3750613", "revid": "1543377", "url": "https://it.wikipedia.org/wiki?curid=3750613", "title": "Excelente", "text": "L'excelente fu il nome preso in Spagna dal ducato d'oro (altri nomi in uso furono \u00e1guila e doble castellano). Fu coniata per la prima volta da Ferdinando II di Aragona e della moglie Isabella, dopo la conquista di Granada alla fine del XV secolo. La coniazione prosegu\u00ec sotto i loro successori. Il nome deriva dal fatto che avesse un titolo assai alto.\nAl dritto erano rappresentati i busti affrontati dei Re Cattolici e al rovescio era raffigurata l'aquila di san Giovanni di fronte ad ali aperte, con lo stemma dei monarchi sul petto.\nIl peso della moneta era di 3,5 grammi, mentre il mezzo ne pesava 1,75 circa. Si coni\u00f2 anche il \"medio excelente\".\nLa moneta fu soggetta a numerosissime contraffazioni.\nTra il 1504 e il 1516 lo coni\u00f2 anche la zecca di Napoli, a cura dello zecchiere Tramontano. Le monete di Napoli si distinguono per la presenza delle lettere , ai lati dell'aquila.\nContesto.\nIl sistema monetario dei Re Cattolici era basato sull'uso di oro, argento e leghe di argento e rame. Le aree monetarie fondamentali dei distinti regni di Spagna all'avvento di Ferdinando e Isabella erano la musulmana e l'europea. Quanto ai regni della corona di Aragona, ciascuno coniava monete distinte. L'\"excelente\" risponde al tentativo di unificare i tipi monetari, particolarmente in Castiglia.\nLa prima iniziativa in tal senso data 26 giugno 1475, una norma che indicava il \"castellano\" come unit\u00e0 aurea. Si coni\u00f2 anche il doppio castellano (o doppio ducato), che prese appunto il nome di \"excelente\"."}
{"id": "3750614", "revid": "1573940", "url": "https://it.wikipedia.org/wiki?curid=3750614", "title": "Podarcis erhardii", "text": "La lucertola di Erhard (Podarcis erhardii ()) \u00e8 un rettile squamato della famiglia dei Lacertidi.\nDescrizione.\nLa lucertola di Erhard \u00e8 una specie di dimensioni medie, relativamente slanciata e solo leggermente appiattita, con corpo lungo al massimo 6-8 cm e coda lunga circa il doppio. Le parti posteriori sono di colore variabile: a seconda della sottospecie, brunastro, color rame o sabbia, e sulle isole dell'Egeo anche verdi o olivastre; negli animali continentali sono spesso presenti bande dorso-laterali chiare e scure, pi\u00f9 larghe e pronunciate rispetto alla banda centrale, spesso assente (ma solitamente presente sugli animali insulari). I maschi presentano spesso un motivo reticolato sui fianchi e scudi marginali azzurri sul ventre. Mentre negli animali continentali il collare \u00e8 generalmente non dentato e le squame non carenate, gli esemplari insulari hanno squame perlopi\u00f9 lievemente carenate e un collare leggermente dentellato. Questi ultimi, inoltre, possono raggiungere dimensioni maggiori (corpo lungo fino a 8 cm) e sono di colore variabile, con il dorso solitamente privo di bande longitudinali e di colore marrone, grigio o verde, ma spesso anche provvisto di un motivo reticolato scuro, oppure privo di marcature. Il ventre \u00e8 bianco o giallo, nei maschi arancione o rosso senza macchie, solo talvolta con lievi macchie scure sulla gola.\nBiologia.\nLucertola diurna terricola che si arrampica poco, nella parte meridionale dell'areale di distribuzione \u00e8 attiva per tutto l'anno, mentre in quella settentrionale compie un breve letargo invernale di 1-2 mesi. Gli accoppiamenti avvengono perlopi\u00f9 tra marzo e aprile e la deposizione delle uova (solo 2-4, ma di grandi dimensioni) in estate, a partire da giugno/luglio, con la schiusa nel mese di settembre. L'alimentazione \u00e8 costituita, come per altre lucertole muraiole, da piccoli insetti e artropodi come onischi, scorpioni e ragni, ma anche da chiocciole.\nDistribuzione e habitat.\nQuesta specie \u00e8 diffusa sulla penisola balcanica meridionale dal sud della Serbia, Albania e Macedonia fino alla Bulgaria sud-occidentale e meridionale nonch\u00e9 alla maggior parte della Grecia, con l'eccezione di gran parte del Peloponneso, ma comprese numerose isole dell'Egeo, dove in genere \u00e8 l'unica lucertola presente. La lucertola di Erhard vive soprattutto in pianura e in collina, in Bulgaria fino a 1250 m al massimo, per esempio in habitat rocciosi con erba secca o con arbusti bassi e poco fitti (per esempio di lentisco), spesso anche su dune sabbiose povere di vegetazione o ai bordi di strade e sentieri.\nTassonomia.\nDelle quasi 30 sottospecie individuate in questa specie, la stragrande maggioranza \u00e8 probabilmente priva di validit\u00e0. La forma nominale \"P. e. erhardii\" \u00e8 stata identificata sulle isole di Serifos e Sifnos (Cicladi), mentre tre sottospecie sono attualmente collocate sul continente: \"P. e. livadiacus\" in Grecia centrale (Peloponneso orientale, fino a Evia), \"P. e. thessalicus\" in Tessaglia e \"P. e. riveti\" in tutta l'area restante. Le ultime due sottospecie citate sono morfologicamente indistinguibili, ma geneticamente cos\u00ec differenziate da tutte le altre forme che potrebbero anche rappresentare una specie continentale indipendente (\"P. riveti\"), estesa dalle montagne della Grecia centrale fino alla parte meridionale di Albania, Macedonia e Bulgaria:\nConservazione.\nNonostante l'incremento del turismo, che ha provocato una certa diminuzione della popolazione, la specie \u00e8 molto diffusa ed il numero degli individui rimane abbondante, perci\u00f2 la \"Lista rossa IUCN\" la considera una specie a basso rischio (\"Least Concern\").\nAlcuni paesi considerano la lucertola di Erhard una specie protetta, infatti \u00e8 inserita anche nell'Allegato II della Convenzione di Berna. Alcune popolazioni vivono all'interno di aree protette."}
{"id": "3750615", "revid": "111325", "url": "https://it.wikipedia.org/wiki?curid=3750615", "title": "Junichi Kouchi", "text": ""}
{"id": "3750616", "revid": "111325", "url": "https://it.wikipedia.org/wiki?curid=3750616", "title": "Hanawa Hekonai meito no maki", "text": ""}
{"id": "3750617", "revid": "1543377", "url": "https://it.wikipedia.org/wiki?curid=3750617", "title": "Manfred Kokot", "text": "Grazie alle sue doti di scattista, ottenne eccellenti risultati soprattutto sui 60 metri indoor e come primo frazionista nella staffetta 4\u00d7100.\nBiografia.\nNel 1971 vinse la sua prima medaglia internazionale giungendo terzo sui 60 metri ai Campionati europei indoor. Nello stesso anno fu il primo tedesco orientale a correre i 100 metri in 10 secondi netti, eguagliando il record europeo.\nNel 1972 partecip\u00f2 alle Olimpiadi di Monaco di Baviera dove ottenne un quinto posto nella staffetta 4\u00d7100, a soli 11 centesimi dal podio, mentre nella gara individuale non and\u00f2 oltre i quarti di finale.\nDopo due secondi posti nei 60 metri ai campionati europei indoor del 1973 e del 1974, seguiti da un terzo posto con la staffetta ai campionati europei del 1974, a conquist\u00f2 la medaglia d'argento olimpica con la staffetta 4\u00d7100 insieme ai connazionali Jorg Pfeifer, Klaus-Dieter Kurrat e Alexander Thieme.\nStesso risultato ottenne con la staffetta della Germania Est nella Coppa del mondo del 1977 e ai Campionati europei del 1978."}
{"id": "3750619", "revid": "15756", "url": "https://it.wikipedia.org/wiki?curid=3750619", "title": "Helsingborgs Idrottsf\u00f6rening 2011", "text": "Questa voce raccoglie le informazioni riguardanti l'Helsingborgs Idrottsf\u00f6rening nelle competizioni ufficiali della stagione 2011.\nStagione.\nIl club vinse, in stagione, tutti i tre titoli nazionali: Supercupen, Allsvenskan e Svenska Cupen. Il successo in campionato \u2014 vinto per la prima volta dal 1999 \u2014 fu il settimo successo nella storia della squadra e arriv\u00f2 con 3 giornate d'anticipo, grazie al successo per 1-3 in casa del GAIS e al contemporaneo stop dell'AIK, contro il Malm\u00f6. La vittoria nella coppa nazionale, invece, arriv\u00f2 grazie al successo per 3-1 sul Kalmar.\nMaglie e sponsor.\nLo sponsor tecnico per la stagione fu Puma. La maglia per le partite casalinghe fu rossa con inserti blu, i pantaloncini furono blu con inserti rossi e i calzettoni rossi con inserti bianchi. La maglia da trasferta, invece, fu completamente bianca, con inserti rossi e blu sia sulla maglia che su pantaloncini e calzettoni."}
{"id": "3750620", "revid": "111325", "url": "https://it.wikipedia.org/wiki?curid=3750620", "title": "Namakura Gatana", "text": ""}
{"id": "3750622", "revid": "44885114", "url": "https://it.wikipedia.org/wiki?curid=3750622", "title": "Periodo di prova", "text": ""}
{"id": "3750629", "revid": "767487", "url": "https://it.wikipedia.org/wiki?curid=3750629", "title": "The Lesson (film 1913 American)", "text": "The Lesson \u00e8 un cortometraggio muto del 1913. Il nome del regista non viene riportato nei credit del film.\nTrama.\nIn campagna, Bessie si lascia affascinare da uno sconosciuto giunto in automobile che d\u00e0 un passaggio a lei e a suo padre. Un giorno, l'uomo riceve un biglietto che poi gli cade a terra. Bessie, dopo averlo raccolto, lo legge: \"Caro Herbert, mi spiace di interrompere la tua vacanza ma ti voglio ricordare l'appuntamento di lavoro che abbiamo con Courey. Tua moglie Jeanette\". Bessie, allora, lascia il mascalzone e ritorna dal suo innamorato, il povero Ed, che lei aveva respinto, ammaliata dall'affascinante straniero.\nProduzione.\nIl film fu prodotto dall'American Film Manufacturing Company (con il nome Flying A). Venne girato in California, a Santa Barbara .\nDistribuzione.\nDistribuito dalla Mutual Film, il film - un cortometraggio in una bobina - usc\u00ec nelle sale cinematografiche USA il 20 marzo 1913."}
{"id": "3750630", "revid": "552314", "url": "https://it.wikipedia.org/wiki?curid=3750630", "title": "Savva Ivanovi\u010d \u010cevanskij", "text": ""}
{"id": "3750632", "revid": "121619273", "url": "https://it.wikipedia.org/wiki?curid=3750632", "title": "Andrea Molesini", "text": "Biografia.\nAndrea Molesini vive a Venezia, dove \u00e8 nato. Ha insegnato Letterature comparate all'Universit\u00e0 di Padova. Con il romanzo \"Non tutti i bastardi sono di Vienna\" (Sellerio 2010), tradotto nei paesi di lingua inglese, francese, tedesca, spagnola, olandese, norvegese, slovena, danese, serba-croata e ungherese, nel 2011 ha vinto il Premio Campiello, il Premio Comisso, il Premio Citt\u00e0 di Cuneo Primo Romanzo, il Premio Latisana.\nNel 1999 vinse il Premio Andersen alla carriera e nel 2008 il Premio Monselice per la Traduzione letteraria.\nNel maggio 2013 Sellerio pubblica il suo secondo romanzo, \"La primavera del lupo\", tradotto in francese e tedesco. Nel 2014, presso Sellerio esce \"Presagio,\" gi\u00e0 tradotto in francese. Nel 2016 Rizzoli pubblica il suo quarto romanzo, \"La solitudine dell'assassino\", e nel 2019 esce il quinto romanzo, \"Dove un'ombra sconsolata mi cerca\", presso Sellerio. Grazie all'enorme successo di critica e ai riconoscimenti ottenuti con il romanzo \"Non tutti i bastardi sono di Vienna\", l'Autore \u00e8 stato insignito, nel maggio 2013, della cittadinanza onoraria del Comune di Refrontolo (TV), nei cui luoghi (in particolare nella Villa Spada) \u00e8 ambientato il romanzo. Il 27 maggio 2021 esce, per i tipi della Sellerio, il suo sesto romanzo, \"Il rogo della Repubblica\", ispirato a una storia vera, avvenuta a Venezia nel 1480."}
{"id": "3750639", "revid": "55935", "url": "https://it.wikipedia.org/wiki?curid=3750639", "title": "Giulio Aiani", "text": ""}
{"id": "3750640", "revid": "62004", "url": "https://it.wikipedia.org/wiki?curid=3750640", "title": "Erik Van der Linden", "text": ""}
{"id": "3750641", "revid": "765341", "url": "https://it.wikipedia.org/wiki?curid=3750641", "title": "Akaki Khorava", "text": ""}
{"id": "3750643", "revid": "599013", "url": "https://it.wikipedia.org/wiki?curid=3750643", "title": "Nade\u017eda Rja\u0161kina", "text": "Biografia.\nNata con il nome di \u041d\u0430\u0434\u0435\u0436\u0434\u0430 \u0420\u044f\u0448\u043a\u0438\u043d\u0430, raggiunse il record sui 10\u00a0km il 25 luglio del 1990 con un tempo di 41'56\"23 a Seattle. Eguagli\u00f2 il primato di Liu Hongyu sui 20\u00a0km.\nAltre competizioni internazionali.\n1990"}
{"id": "3750647", "revid": "1428919", "url": "https://it.wikipedia.org/wiki?curid=3750647", "title": "Sem\u00ebn Grigor'evi\u010d Sokolovskij", "text": "Carriera.\nLa sua principale attivit\u00e0 nel mondo del cinema \u00e8 quella di interprete e tra i lavori pi\u00f9 interessanti possiamo citare la partecipazione nel film \"Skanderbeg\" di Sergej Jutkevi\u010d nel 1954 ."}
{"id": "3750649", "revid": "287204", "url": "https://it.wikipedia.org/wiki?curid=3750649", "title": "Marek Bakos", "text": ""}
{"id": "3750650", "revid": "913245", "url": "https://it.wikipedia.org/wiki?curid=3750650", "title": "Marek Plawgo", "text": "Biografia.\nAi Campionati del mondo di atletica leggera 2007 vinse due medaglie di bronzo, una nei 400 metri ostacoli con un tempo superiore solo rispetto a Kerron Clement (medaglia d'oro) e F\u00e9lix S\u00e1nchez l'altra nella Staffetta 4\u00d7400\u00a0m insieme ai suoi connazionali Daniel D\u0105browski, Marcin Marciniszyn, Kacper Koz\u0142owski, Rafa\u0142 Wieruszewski e Witold Ba\u0144ka."}
{"id": "3750651", "revid": "149485", "url": "https://it.wikipedia.org/wiki?curid=3750651", "title": "Besa Imami", "text": "Carriera.\nNel 1954 partecipa al film \"Skanderbeg\" di Sergej Jutkevi\u010d nel ruolo di Donika. Nel 1973 recita in \"Brazdat\", nel 1975 \u00e8 N\u00ebnae in \"N\u00eb fillim t\u00eb ver\u00ebs\", la ritroviamo in \"Belada e Kurbinit\" nel 1990, e nel 2002 veste i panni di Gjelina in \"Women Without Wings\". In \"Eduart\", film del 2006, interpreta una donna mussulmana."}
{"id": "3750652", "revid": "572415", "url": "https://it.wikipedia.org/wiki?curid=3750652", "title": "Filtro rubinetto", "text": ""}
{"id": "3750655", "revid": "599013", "url": "https://it.wikipedia.org/wiki?curid=3750655", "title": "Leslie Djhone", "text": "Biografia.\nAi Campionati del mondo di atletica leggera 2003 vinse la medaglia d'oro nella staffetta 4\u00d7400 m insieme ai suoi connazionali Naman Ke\u00efta, St\u00e9phane Diagana, Marc Raquil e Ahmed Douhou ottenendo il record nazionale. La medaglia d'argento and\u00f2 alla nazionale giamaicana.\nAi campionati europei indoor di Parigi 2011 ha vinto la medaglia d'oro nella staffetta 4\u00d7400 metri, realizzando il primato nazionale sulla distanza con il tempo di 3'06\"17, con i connazionali Marc Mac\u00e9dot, Mamoudou Hanne e Yoann D\u00e9cimus."}
{"id": "3750661", "revid": "1566286", "url": "https://it.wikipedia.org/wiki?curid=3750661", "title": "Maurice Tourneur", "text": "Fu uno dei fondatori della Motion Picture Directors Association (18 luglio 1915).\nSua seconda moglie fu l'attrice Louise Lagrange, una delle protagoniste del serial \"I vampiri\" (\"Les Vampires\", 1915). Il regista Jacques Tourneur (1904-1977) era figlio di primo letto, nato dall'unione di Maurice Tourneur con Fernande Petit.\nBiografia.\nMaurice Thomas era figlio di un gioielliere; nacque a Parigi, a Belleville, il 2 febbraio 1873. Fin da giovane, si rivolse alla carriera artistica: dapprima come grafico e illustratore, poi passando al teatro. Nel 1904, a 31 anni, si sposa con l'attrice Fernande Petit. Dal matrimonio nasce nello stesso anno il figlio Jacques che, in seguito, sarebbe diventato un famoso regista come lo diventer\u00e0 presto il padre. Questi prende il nome d'arte di Maurice Tourneur, debutta come attore e parte in tourn\u00e9e con la compagnia teatrale della grande attrice Gabrielle R\u00e9jane, viaggiando in Inghilterra e in Sud America.\nCarriera cinematografica.\nAll'epoca, l'industria cinematografica muove i suoi primi passi e la Francia, che \u00e8 la patria dei fratelli Lumi\u00e8re e di M\u00e9li\u00e8s, ne \u00e8 la culla: Tourneur si avvicina alla nuova forma di spettacolo, trovando lavoro come assistente all'\u00c9clair, una nuova compagnia fondata nel 1907 da Charles Jourjon a \u00c9pinay-sur-Seine. Nel 1912, gira il suo primo film da regista, insieme a \u00c9mile Chautard. Tourneur impara presto il mestiere.\nNel 1914, con l'espansione delle societ\u00e0 cinematografiche francesi sul territorio degli Stati Uniti, la buona conoscenza della lingua inglese offre a Tourneur l'occasione di trasferirsi a New York per dirigere i film prodotti dalla branca americana dell'\u00c9clair che aveva sede a Fort Lee, nel New Jersey. Il regista, in seguito, pass\u00f2 alla World Film Corporation di William A. Brady.\nCon i suoi collaboratori abituali, lo scenografo Ben Carr\u00e9, lo sceneggiatore Charles Maigne e i due direttori della fotografia John van den Broek e Lucien Andriot, Tourneur form\u00f2 una squadra di eccezionale abilit\u00e0 tecnica unita a sensibilit\u00e0 pittorica e architettonica che dava ai loro film un carattere visivo distinto, recepito e accolto dal plauso della critica."}
{"id": "3750666", "revid": "265990", "url": "https://it.wikipedia.org/wiki?curid=3750666", "title": "The Rocco Forte Collection", "text": ""}
{"id": "3750761", "revid": "729019", "url": "https://it.wikipedia.org/wiki?curid=3750761", "title": "BNP Paribas Masters 2011 - Doppio", "text": "Il doppio del BNP Paribas Masters 2011 \u00e8 stato un torneo di tennis facente parte dell'ATP World Tour 2011.\nMahesh Bhupathi e Maks Mirny erano i detentori del titolo ma hanno deciso di non partecipare insieme.Bhupathi ha partecipato in coppia con Leander Paes ma sono stati eliminati al secondo turno mentre Mirnyi ha partecipato in team con Daniel Nestor ma sono stati eliminati in semifinale.Rohan Bopanna e Aisam-ul-Haq Qureshi hanno battuto in finale Julien Benneteau e Nicolas Mahut per 6-2, 6-4.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3750802", "revid": "661526", "url": "https://it.wikipedia.org/wiki?curid=3750802", "title": "Dirty Work (All Time Low)", "text": "Dirty Work \u00e8 il quarto album in studio del gruppo musicale statunitense All Time Low. \u00c8 l'album di debutto con un'etichetta major ed \u00e8 stato pubblicato il 7 giugno del 2011 dalla Interscope Records. \"I Feel Like Dancin\"' \u00e8 stato pubblicato come primo singolo il 15 aprile del 2011. \"Dirty Work\" debutta al numero 6 della \"Billboard\" 200 negli Stati Uniti con 45.000 vendite ottenute nella prima settimana."}
{"id": "3750806", "revid": "661526", "url": "https://it.wikipedia.org/wiki?curid=3750806", "title": "Straight to DVD", "text": "Straight to DVD \u00e8 il primo album dal vivo del gruppo musicale statunitense All Time Low, pubblicato il 25 marzo 2010 dalla Hopeless Records. Contiene l'esibizione del 4 dicembre 2009 all'Hammerstein Ballroom di New York.\nTracce.\nLa \"Standard Edition\" include:"}
{"id": "3750807", "revid": "116907411", "url": "https://it.wikipedia.org/wiki?curid=3750807", "title": "Love Part 2", "text": "Love: Part Two \u00e8 il quarto album del gruppo alternative rock Angels &amp; Airwaves, pubblicato l'11 novembre 2011 dalla loro etichetta To the Stars Records.\nQuest'album \u00e8 il prosieguo del precedente \"Love\", uscito nel 2010.\nIl primo singolo dell'album \u00e8 \"Anxiety\", uscito l'11 agosto 2011, mentre il secondo \u00e8 stato \"Surrender\", messo in commercio il successivo 21 ottobre.\nIl 4 ottobre 2011 Atom Willard lascia la band, venendo sostituito da Ilan Rubin. Ci\u00f2 nonostante le parti di batteria sono state registrate dallo stesso Atom."}
{"id": "3750809", "revid": "110157", "url": "https://it.wikipedia.org/wiki?curid=3750809", "title": "Museo Napoli Novecento 1910-1980", "text": "Il Museo Napoli Novecento 1910-1980, \u00e8 un museo ubicato all'interno del Castel Sant'Elmo, a Napoli. Le opere esposte sono state realizzate da artisti napoletani, o comunque legati alla citt\u00e0, in un arco temporale che va dal 1910 al 1980.\nDal dicembre 2014 il Ministero per i beni e le attivit\u00e0 culturali lo gestisce tramite il Polo museale della Campania, nel dicembre 2019 divenuto Direzione regionale Musei.\nCollezioni.\nIl museo espone circa 170 opere tra sculture, pitture e grafica, quasi esclusivamente realizzate da artisti napoletani, con l'intento di documentare cronologicamente, secondo l'attuale disposizione, lo sviluppo artistico novecentesco avuto a Napoli, toccando movimenti come il futurismo e il neorealismo.\nTra gli autori delle opere esposte, si ricordano: Enrico Baj, Giovanni Brancaccio, Francesco Cangiullo, Giuseppe Capogrossi, Giuseppe Casciaro, Alberto Chiancone, Vincenzo Ciardo, Carlo Cocchia, Mario Colucci, Mario Cortiello, Luigi Crisconio, Renato De Fusco, Armando De Stefano, Mario Persico, Fortunato Depero, Giuseppe Desiato, Vincenzo Gemito, Emilio Greco, Luigi Mainolfi, Antonio Mancini, Tommaso Marinetti, Umberto Mastroianni, Luigi Mazzella, Emilio Notte, Mimmo Paladino, Guglielmo Peirce, Gianni Pisani, Paolo Ricci, Errico Ruotolo, Quintino Scolavino, Bruno Starita, Ernesto Tatafiore, Raffaele Uccella, Maurizio Valenzi, Antonio Venditti, Gennaro Villani, Eugenio Viti, Giuseppe Antonello Leone."}
{"id": "3750811", "revid": "1543377", "url": "https://it.wikipedia.org/wiki?curid=3750811", "title": "Franco Ligas", "text": "Biografia.\nTrascorre l'infanzia tra Cagliari e Oristano, e dopo essersi diplomato presso l'Istituto Magistrale \"Eleonora d'Arborea\" di Cagliari consegue l'abilitazione all'insegnamento. Nel 1976 fa il suo esordio in TV come giornalista sportivo, quando per TeleLibera Firenze intervista Adriano Panatta e Nicola Pietrangeli, che qualche mese dopo avrebbero vinto la Coppa Davis. In seguito condurr\u00e0 per la stessa emittente una trasmissione incentrata sul tennis, quindi nel 1979 passa ad un'altra emittente toscana, Canale dei Bambini dove si occupa di tennis ed ippica.\nUn anno dopo approda a TeleElefante per condurre \"DDA - Dirittura d'Arrivo\", contenitore giornaliero della durata di 8 ore dove venivano trattati oltre all'ippica pugilato, basket, ciclismo e altre discipline. Nel 1984 fa il suo esordio sulle reti Fininvest con il campionato italiano fra Scapecchi e Jimenez; poi si occupa di tennis ed \u00e8 conduttore di Italia 1 Sport.\nNel 1988 il gruppo Fininvest inizia una collaborazione con TeleCapodistria, lo si vede pertanto, su questa emittente, spesso in studio a gestire in diretta gli spazi sportivi dell'Eurovisione. \u00c8 stato il telecronista degli incontri di boxe trasmessi da Italia 1 (dal 1991 al 1993 collabora anche per Tele+ dove si occupa della \"noble art\"). Quindi si occupa di ippica e di calcio sia come inviato di Studio Sport spesso al seguito della Fiorentina che come telecronista per la trasmissione Pressing Champions League.\nLa sua appartenenza alla redazione sportiva lo porta ad essere una voce sportiva a 360 gradi di Mediaset. I suoi commenti, spesso ironici, lo portano ad interpretare, con l'aiuto di Paolo Ziliani, il personaggio dell'Ispettore Ligas. Nel 2011 inizia una collaborazione, durata un anno, con Sportitalia, dove si alterna con Fabio Panchetti (e talvolta lo affianca) nelle telecronache degli incontri pugilistici."}
{"id": "3750814", "revid": "247222", "url": "https://it.wikipedia.org/wiki?curid=3750814", "title": "Love (album Angels &amp; Airwaves)", "text": ""}
{"id": "3750824", "revid": "102297864", "url": "https://it.wikipedia.org/wiki?curid=3750824", "title": "Philippe Wambergue", "text": "Biografia.\nWambergue ha partecipato in carriera a dodici gare del campionato mondiale rally dal 1983 al 1993, non riuscendo mai ottenere buoni risultati (il suo miglior piazzamento fu un 9\u00ba posto). Passato ai rally raid ha invece ottenuto, come miglior risultato alla Dakar, un 2\u00ba posto nel 1996 su Citro\u00ebn ZX in coppia con il pilota nord-irlandese Fred Gallagher, oltre ad otto vittorie di tappa totali."}
{"id": "3750831", "revid": "44892649", "url": "https://it.wikipedia.org/wiki?curid=3750831", "title": "Thomas \u00e0 Kempis", "text": ""}
{"id": "3750832", "revid": "44892670", "url": "https://it.wikipedia.org/wiki?curid=3750832", "title": "Tommaso di Kempis", "text": ""}
{"id": "3750833", "revid": "44892691", "url": "https://it.wikipedia.org/wiki?curid=3750833", "title": "Thomas Haemerkken", "text": ""}
{"id": "3750836", "revid": "24443", "url": "https://it.wikipedia.org/wiki?curid=3750836", "title": "Monte Gel\u00e0s di Lourousa", "text": ""}
{"id": "3750838", "revid": "41793", "url": "https://it.wikipedia.org/wiki?curid=3750838", "title": "Barclays Asia Trophy", "text": ""}
{"id": "3750849", "revid": "72396", "url": "https://it.wikipedia.org/wiki?curid=3750849", "title": "Sami Aldeeb", "text": "\u00c8 stato responsabile di diritto arabo e musulmano presso l\"'Istituto svizzero di diritto comparato\" dal 1980 al 2009. Dirige il \"Centro di diritto arabo e musulmano\" e insegna in diverse universit\u00e0 in Svizzera, Francia e Italia. \u00c8 autore di molti libri e articoli sul diritto arabo e musulmano. Ha pubblicato nel 2008, un'edizione bilingue del Corano (in arabo e francese) traducendo il testo e classificando le sure in ordine cronologico secondo l'Azhar, con rinvio alle varianti, alle abrogazioni e agli scritti ebraici e cristiani. Attualmente sta preparando un'edizione simile in italiano e in inglese. Ha inoltre tradotto la Costituzione svizzera in arabo per la Confederazione svizzera.\nBiografia.\nNato in una famiglia di contadini, cristiani, a Zababdeh, vicino a Jenin in Cisgiordania, ha frequentato la scuola elementare nel suo villaggio (1956-1961) prima di seguire il Seminario minore del Patriarcato Latino di Gerusalemme a Beit-Jala, vicino a Betlemme (1961-65). L'ha lasciato quattro anni pi\u00f9 tardi per imparare il mestiere di sarto nella Scuola tecnica dei salesiani di Betlemme (1965-1968). Poi ha lavorato come sarto a Jenin e, allo stesso tempo, ha lavorato per il Comitato Internazionale della Croce Rossa. Nel 1970 consegu\u00ec la maturit\u00e0 letteraria a Jenin come autodidatta, ottenendo una borsa di studio dell\"'Opera San Giustino\" a Friburgo per studiare in Svizzera. \nNell'aprile del 1974, consegue \"con lode\" la laurea in legge, e si iscrive contemporaneamente per un dottorato in diritto a Friburgo e scienze politiche presso l'Istituto universitario di alti studi internazionali di Ginevra.\nNel gennaio 1976, si \u00e8 laureato in scienze politiche a Ginevra con la menzione \"molto bene\". La sua tesi era intitolata: \"Il diritto dei popoli all'autodeterminazione, studio analitico del marxismo-leninismo e della posizione sovietica\". Poi ha trascorso un anno in Egitto per fare ricerche per la sua tesi di dottorato il cui titolo era \"L'impatto della religione sul sistema giuridico, il caso dell'Egitto, i non musulmani nei paesi musulmani\". Ha discusso la sua tesi nel dicembre 1978 presso la facolt\u00e0 di giurisprudenza di Friburgo con la menzione \"summa cum laude\". La promozione ha avuto luogo dopo la pubblicazione della tesi di dottorato il 14 novembre 1979. Ha ricevuto durante i suoi studi uno stipendio dell'Opera di San Giustino a Friburgo (1970-1977) e uno stipendio della Confederazione svizzera (1977-1979).\nDurante il suo soggiorno in Egitto (1976-77), ha intervistato quaranta personalit\u00e0 egiziane, e intende pubblicare queste interviste nel prossimo futuro. \n\u00c8 stato funzionario federale presso l\"'Istituto svizzero di diritto comparato\" a Losanna dal primo novembre 1980 fino al 31 dicembre 2009, come responsabile del diritto arabo e musulmano. Durante il suo lavoro, ha stabilito centinaia di pareri giuridici per le autorit\u00e0 svizzere ed estere, i tribunali, gli avvocati, le imprese e i privati nei settori del diritto di famiglia, del diritto successorio, del diritto penale e del diritto commerciale. Attraverso i suoi viaggi nei paesi arabi, .\nDurante le sue attivit\u00e0 con la Confederazione, ha fatto viaggi nei seguenti paesi, per acquistare libri e avere contatti con le facolt\u00e0 di diritto e i centri di ricerca: Marocco (4 volte), Algeria (2 volte), Tunisia (5 volte), Libia (3 volte), Egitto (9 volte), Sudan (1 volta), Giordania (4 volte), Libano (2 volte), Siria (3 volte), Iraq (1 volta), Iran (1 volte), Bahrain (2 volte), Kuwait (2 volte), Emirati Arabi Uniti (2 volte), Oman (2 volte), Palestina / Israele (7 volte), Yemen del Sud (1 volta), Yemen del Nord (2 volte), Qatar (1 volta) e Arabia (2 volte).\nNel maggio 2009, ha fondato il Centro di diritto arabo e musulmano. Il Centro offre i seguenti servizi: consultazioni giuridiche, conferenze, traduzioni, ricerche e corsi sul diritto arabo e musulmano, nonch\u00e9 sulle relazioni tra i musulmani e l'Occidente, assistenza agli studenti e ricercatori.\nIl 29 giugno 2009, ha ricevuto la sua abilitazione a dirigere la ricerca (HDR) presso l'Universit\u00e0 di Bordeaux 3, con la menzione \"Molto onorabile con le congratulazioni all'unanimit\u00e0\". Nel febbraio 2010, si \u00e8 qualificato come \"Professore delle universit\u00e0\", concesso dal CNU (Francia), nelle sezioni 1 (diritto privato) e 15 (arabo).\nSami Aldeeb si dichiara cristiano. Tuttavia, non crede nella rivelazione secondo il suo tradizionale senso, e la definisce non come \"la parola di Dio all'uomo\", ma come \"la parola dell'uomo su Dio\". Si considera laico e lotta per i diritti umani e contro la circoncisione maschile e femminile, la macellazione rituale, i cimiteri religiosi, la pena di morte e la violenza, temi trattati nei suoi scritti e conferenze. \u00c8 in favore di un solo stato democratico e laico in Palestina / Israele e rifiuta lo Stato di Israele come lo Stato della Palestina che chiama entrambe entit\u00e0 discriminatorie. Ritiene che il Corano sia stato scritto da un rabbino. Ha preso posizione contro la costruzione dei minareti in Svizzera, stimando che la Costituzione garantisce il diritto di pregare e non di gridare.\nNaturalizzato svizzero l'11 maggio 1984, \u00e8 sposato con due figlie.\nFormazione e convegni.\nSami Aldeeb ha insegnato il diritto arabo e musulmano in diverse universit\u00e0: Istituto di diritto canonico di Strasburgo (1985-1991), facolt\u00e0 di giurisprudenza e scienze politiche di Aix-en-Provence (dal 2005), facolt\u00e0 di giurisprudenza di Palermo (dal 2007), CERISDI di Palermo (dal 2007), facolt\u00e0 internazionale di diritto comparato di Strasburgo (dal 2007), facolt\u00e0 di giurisprudenza di Trento (dal 2010), facolt\u00e0 di giurisprudenza di Cergy-Pontoise (dal 2010), facolt\u00e0 di giurisprudenza di Grenoble (dal 2010), facolt\u00e0 di teologia di Lugano (dal 2011). Ha anche tenuto centinaia di conferenze in diversi paesi..\nPubblicazioni.\nSami Aldeeb \u00e8 un autore prolifico. Le sue pubblicazioni includono una trentina di libri e oltre 200 articoli sul diritto arabo e musulmano, in diverse lingue. Alcune sue pubblicazioni sono disponibili gratuitamente.."}
{"id": "3750851", "revid": "56620", "url": "https://it.wikipedia.org/wiki?curid=3750851", "title": "Il suono della domenica - Il romanzo della mia vita", "text": "Il suono della domenica - Il romanzo della mia vita \u00e8 la prima autobiografia del cantante italiano Zucchero Fornaciari pubblicato in formato cartaceo e digitale l'8 novembre 2011. Esiste anche la versione in lingua inglese: \"The Sound of Sundays: an Autobiography\".\nIl libro.\nIl titolo.\nIl titolo del libro si divide in due parti. \"Il suono della domenica\" \u00e8 uno dei nuovi dodici inediti pubblicati nell'album \"Chocabeck\". \"Il romanzo della mia vita\" evidenzia il fatto che \u00e8 un libro autobiografico.\nIl contenuto.\nNel libro Zucchero ripercorre tutta la sua vita fino all'anno della pubblicazione, sia musicalmente che affettivamente.\nAffettivamente parlando, infatti, sono svariati i riferimenti alla famiglia e alle radici emiliane e contadine, partendo dalla nonna Diamante, alla quale ha dedicato l'omonima canzone \"Diamante\", e arrivando a parlare degli anni della travagliata separazione dalla ex-moglie, a cui segu\u00ec una profonda depressione.\nMusicalmente parlando, ripercorre, invece, la sua lunga gavetta, dalla prima incisione, alla sua prima collaborazione internazionale, con Randy Jackson, concentrandosi sull'inizio della carriera piuttosto che sul periodo successivo da cantante affermato. Vengono spiegati l'origine di molte canzoni composte, spesso legata ad episodi di vita, e il modo di comporre musica \"traspirazione 80%, ispirazione 20%\": \nVengono raccontati, inoltre, diversi aneddoti divertenti ed episodi sconosciuti al pubblico, fino alla loro rivelazione.\nCollegamenti esterni.\n\"Il suono della domenica - Il romanzo della mia vita\" dal sito ufficiale di Zucchero"}
{"id": "3750852", "revid": "729019", "url": "https://it.wikipedia.org/wiki?curid=3750852", "title": "Stazione di Porto Empedocle Succursale", "text": "La stazione di Porto Empedocle Succursale \u00e8 una stazione ferroviaria, un tempo a doppio scartamento, della citt\u00e0 di Porto Empedocle, in provincia di Agrigento ubicata nei pressi del porto e nel cuore del centro urbano.\nStoria.\nLa stazione venne attivata il 1\u00ba giugno 1950.\nAttiva fino al 1978, e molto sporadicamente negli anni '80, la stazione veniva utilizzata principalmente per lo smistamento delle merci in ingresso o in uscita dal porto empedoclino, e come fermata a servizio della citt\u00e0 per i treni a scartamento ridotto provenienti da Agrigento e Castelvetrano. Con la chiusura del primo tronco della Castelvetrano-Porto Empedocle avvenuto nel 1978, la stazione fu dismessa dalle FS, ed esclusa dal progetto di elettrificazione della rete ferroviaria del 1985.\nSituazione e progetti futuri.\nLo scalo conserva ancora una parte del fascio binari, eccezion fatta per la sezione a scartamento ridotto che \u00e8 stata interrata. \u00c8 ancora presente una pesa carri che risale ai primi del '900. Il fabbricato viaggiatori, che ha subito varie modifiche nel corso degli anni, si conserva in condizioni discrete, cos\u00ec come l'attiguo fabbricato servizi igienici. Secondo il progetto redatto da RFI nei primi anni 2000, la stazione di Porto Empedocle S.le sar\u00e0 capolinea della nuova metropolitana di superficie tra Aragona-San Michele-Agrigento Bassa e Porto Empedocle. Il servizio previsto \u00e8 del tipo \"a spola\" con il binario di corsa che arriver\u00e0 sino al marciapiede di stazione. Tuttavia i continui ritardi dell'ammodernamento del sedime riducono, di anno in anno, le probabilit\u00e0 di un servizio ferroviario. Nel 2014 la Fondazione FS Italiane indica lo scalo della \"succursale\" quale ultima fermata della linea, lasciando intendere un suo riutilizzo. Nel giugno del 2014 RFI ha proceduto alla revisione dell'armamento. La stazione \u00e8 stata formalmente riaperta, per scopi turistici e museali il giorno 11 marzo 2016."}
{"id": "3750865", "revid": "155634", "url": "https://it.wikipedia.org/wiki?curid=3750865", "title": "Coppa Italia 2006-2007 (pallavolo femminile)", "text": "La Coppa Italia di pallavolo femminile 2006-2007 \u00e8 stata la 29\u00aa edizione della coppa nazionale d'Italia e si \u00e8 svolta dal 1\u00ba ottobre 2006 al 1\u00ba aprile 2007. Alla competizione hanno partecipato 12 squadre e la vittoria finale \u00e8 andata per la quinta volta alla Pallavolo Sirio Perugia."}
{"id": "3750866", "revid": "132266", "url": "https://it.wikipedia.org/wiki?curid=3750866", "title": "Kapudanpa\u015fa", "text": ""}
{"id": "3750869", "revid": "1543377", "url": "https://it.wikipedia.org/wiki?curid=3750869", "title": "BNP Paribas Masters 2011 - Qualificazioni singolare", "text": "Le qualificazioni del singolare del BNP Paribas Masters 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3750888", "revid": "1970900", "url": "https://it.wikipedia.org/wiki?curid=3750888", "title": "Casto (generale bizantino)", "text": "Biografia.\nNel 587 era \"magister militum vacans\" sotto il comando del \"magister militum per Thracias\" Comenziolo; divisa l'armata in tre, Comenziolo affid\u00f2 proprio a Casto una delle tre armate, quella sinistra. Casto ottenne un successo sugli Avari presso Drazipara, accumulando un grande bottino che, per\u00f2, affidato a un \"bucellario\", venne ripreso dagli Avari in un attacco a sorpresa. Unite le forze con Martino presso Tomi e con Comenziolo a Marcianopoli, segu\u00ec il proprio superiore fino ai Monti Haemus; qui Comenziolo gli affid\u00f2 il compito di andare in avanguardia per controllare i movimenti nemici; durante la missione, per\u00f2, Casto venne vinto e fatto prigioniero degli Avari, che, per\u00f2, successivamente lo rilasciarono.\nDal 593 al 595 risulta attestato a Roma come comandante delle truppe imperiali nella Citt\u00e0 Eterna. Deteneva il rango di \"vir gloriosus\". Presente all'assedio di Roma da parte di Agilulfo re dei Longobardi, Casto e il prefetto del pretorio d'Italia Gregorio appoggiarono il tentativo di papa Gregorio I di cercare di negoziare una tregua con i Longobardi, cadendo in disgrazia presso l'imperatore Maurizio; papa Gregorio cerc\u00f2 di difendere il loro operato in un'epistola rivolta all'Imperatore datata giugno 595.\nBibliografia.\nFonti primarie\nFonti secondarie"}
{"id": "3750890", "revid": "95993", "url": "https://it.wikipedia.org/wiki?curid=3750890", "title": "Da Sheng Pi Gua Men", "text": ""}
{"id": "3750898", "revid": "287204", "url": "https://it.wikipedia.org/wiki?curid=3750898", "title": "Jasna Sekaric", "text": ""}
{"id": "3750900", "revid": "1543377", "url": "https://it.wikipedia.org/wiki?curid=3750900", "title": "Copa Topper 2011", "text": "Il Copa Topper 2011 \u00e8 stato un torneo professionistico di tennis maschile giocato sulla terra battuta. \u00c8 stata l'8\u00aa edizione del torneo, facente parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Buenos Aires in Argentina dal 7 al 13 novembre 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che hanno ricevuto uno special exempt per entrare nel tabelloe principale:\nGiocatori che sono passati dalle qualificazioni:\nCampioni.\nSingolare.\n Carlos Berlocq ha battuto in finale Gast\u00e3o Elias, 6\u20131, 7\u20136(7\u20133)\nDoppio.\n Carlos Berlocq / Eduardo Schwank hanno battuto in finale Marcel Felder / Jaroslav Posp\u00ed\u0161il, 6\u20137(1\u20137), 6\u20134, [10\u20137]"}
{"id": "3750902", "revid": "287204", "url": "https://it.wikipedia.org/wiki?curid=3750902", "title": "Marijan Zuzej", "text": ""}
{"id": "3750906", "revid": "287204", "url": "https://it.wikipedia.org/wiki?curid=3750906", "title": "Internazionali Tennis Val Gardena S\u00fcdtirol 2011", "text": "Gli Internazionali Tennis Val Gardena S\u00fcdtirol 2011 sono stati un torneo professionistico di tennis maschile giocato sul sintetico. \u00c8 stata la 2\u00aa edizione del torneo, facente parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Urtij\u00ebi in Italia dal 7 al 13 novembre 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nCampioni.\nSingolare.\n Rajeev Ram ha battuto in finale Jan Hernych, 7\u20135, 3\u20136, 7\u20136(8\u20136)\nDoppio.\n Dustin Brown / Lovro Zovko hanno battuto in finale Philipp Petzschner / Alexander Waske, 6\u20134, 7\u20136(7\u20134)"}
{"id": "3750909", "revid": "767487", "url": "https://it.wikipedia.org/wiki?curid=3750909", "title": "Alexander (Iowa)", "text": "Alexander \u00e8 una citt\u00e0 degli Stati Uniti, situata nella Contea di Franklin, nello Stato dell'Iowa.\nGeografia fisica.\nLe coordinate geografiche della citt\u00e0 sono: (42.804760 -93.477395). Alexander ha una superficie di 11,1 km\u00b2. Le citt\u00e0 limitrofe sono: Belmond, Coulter, Galt, Latimer, Meservey, e Rowan. Alexander \u00e8 situata a 387 m s.l.m.\nSociet\u00e0.\nEvoluzione demografica.\nAl censimento del 2000, Alexander contava 165 abitanti e 79 famiglie. La densit\u00e0 di popolazione era di 14,86 abitanti per chilometro quadrato. Le unit\u00e0 abitative erano 88, con una media di 7,92 per chilometro quadrato. La composizione razziale contava il 96,36% di bianchi, e il 3,64% di altre razze. Gli ispanici e i latini erano il 3,64% della popolazione residente."}
{"id": "3750910", "revid": "86599", "url": "https://it.wikipedia.org/wiki?curid=3750910", "title": "Algona (Iowa)", "text": "Algona \u00e8 una citt\u00e0 degli Stati Uniti, capoluogo della Contea di Kossuth, nello Stato dell'Iowa.\nGeografia fisica.\nLe coordinate geografiche della citt\u00e0 sono: (43.070274 -94.229726). Algona ha una superficie di 11,7 km\u00b2. Le citt\u00e0 limitrofe sono: Bode, Burt, Corwith, Fenton, Livermore Lone Rock, Lu Verne, Ottosen, Titonka, Wesley, West Bend e Whittemore. Algon \u00e8 situata a 364 m s.l.m.\nSociet\u00e0.\nEvoluzione demografica.\nAl censimento del 2000, Algona contava 5.741 abitanti, e 2.434 famiglie. La densit\u00e0 di popolazione era di 490,68 abitanti per chilometro quadrato. Le unit\u00e0 abitative erano 2.640, con una media di 225,64 per chilometro quadrato. La composizione razziale contava il 98,38% di euroamericani, lo 0,09% di afroamericani, lo 0,19% di nativi americani, lo 0,80% di asiatici e lo 0,24% di altre razze. Gli ispanici e i latini erano lo 0,71% della popolazione residente."}
{"id": "3750911", "revid": "287204", "url": "https://it.wikipedia.org/wiki?curid=3750911", "title": "Knoxville Challenger 2011", "text": "Il Knoxville Challenger 2011 \u00e8 stato un torneo professionistico di tennis maschile giocato sul cemento. \u00c8 stata l'8\u00aa edizione del torneo, facente parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Knoxville nrgli USA dall'8 al 13 novembre 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che hanno ricevuto un alternate per entrare nel tabelloe principale:\nGiocatori che hanno ricevuto uno special exempt per entrare nel tabelloe principale:\nGiocatori che sono passati dalle qualificazioni:\nCampioni.\nSingolare.\n Jesse Levine ha battuto in finale Brian Baker, 6\u20132, 6\u20133\nDoppio.\n Steve Johnson / Austin Krajicek hanno battuto in finale Adam Hubble / Frederik Nielsen, 3\u20136, 6\u20134, [13\u201311]"}
{"id": "3750917", "revid": "767487", "url": "https://it.wikipedia.org/wiki?curid=3750917", "title": "IPP Trophy 2011", "text": "Il IPP Trophy 2011 \u00e8 stato un torneo professionistico di tennis maschile giocato sulla terra battuta. \u00c8 stata la 24\u00aa edizione del torneo, facente parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Ginevra in Svizzera dal 7 al 13 novembre 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nCampioni.\nSingolare.\n Malek Jaziri ha battuto in finale Mi\u0161a Zverev, 4\u20136, 6\u20133, 6\u20133\nDoppio.\n Igor' Andreev / Evgenij Donskoj hanno battuto in finale James Cerretani / Adil Shamasdin, 7\u20136(7\u20131), 7\u20136(7\u20132)"}
{"id": "3750919", "revid": "44895838", "url": "https://it.wikipedia.org/wiki?curid=3750919", "title": "Tosefta", "text": ""}
{"id": "3750922", "revid": "287204", "url": "https://it.wikipedia.org/wiki?curid=3750922", "title": "AEGON Pro Series Loughborough 2011", "text": "L'AEGON Pro Series Loughborough 2011 \u00e8 stato un torneo professionistico di tennis giocato sul cemento. \u00c8 stata la 2\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011 e dell'ITF Women's Circuit nell'ambito dell'ITF Women's Circuit 2011. Il torneo maschile e quello femminile si sono giocati a Loughborough in Gran Bretagna dal 7 al 13 novembre 2011.\nPartecipanti ATP.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nPartecipanti WTA.\nAltre partecipanti.\nGiocatrici che hanno ricevuto una wild card:\nGiocatrici passate dalle qualificazioni:\nCampioni.\nSingolare maschile.\n Tobias Kamke ha battuto in finale Flavio Cipolla, 6\u20132, 7\u20135\nSingolare femminile.\n Tara Moore ha battuto in finale Myrtille Georges, 7\u20136(7\u20135), 5\u20137, 6\u20134\nDoppio maschile.\n Jamie Delgado / Jonathan Marray hanno battuto in finale Sam Barry / Daniel Glancy, 6\u20132, 6\u20132\nDoppio femminile.\n Tara Moore / Francesca Stephenson hanno battuto in finale Malou Ejdesgaard / Amanda Elliott, 3\u20136, 6\u20132, [10\u20133]"}
{"id": "3750928", "revid": "729019", "url": "https://it.wikipedia.org/wiki?curid=3750928", "title": "Gran Premio di Lugano 2007", "text": "Il Gran Premio di Lugano 2007, ventitreesima edizione della corsa e valida come evento dell'UCI Europe Tour 2007 categoria 1.1, fu disputata il 4 marzo 2007, su un percorso di 172\u00a0km. Fu vinta dall'italiano Luca Mazzanti, al traguardo con il tempo di 4h18'45\" alla media di 39,884\u00a0km/h.\nAl traguardo 111 ciclisti portarono a termine il percorso."}
{"id": "3750964", "revid": "88740", "url": "https://it.wikipedia.org/wiki?curid=3750964", "title": "Thyssen-Bornemisza", "text": ""}
{"id": "3750967", "revid": "44896211", "url": "https://it.wikipedia.org/wiki?curid=3750967", "title": "Fondamenti divini presenti prima della Creazione", "text": ""}
{"id": "3750968", "revid": "838137", "url": "https://it.wikipedia.org/wiki?curid=3750968", "title": "Gregorio (prefetto del pretorio d'Italia)", "text": "Biografia.\nRisulta attestato come Prefetto del pretorio d'Italia nel 595.\nEra presente a Roma nel corso dell'assedio di Agilulfo re dei Longobardi; appoggi\u00f2, insieme al \"magister militum\" Casto, papa Gregorio I nei suoi tentativi di negoziare una tregua con Agilulfo, cadendo per questo in disgrazia nei confronti dell'Imperatore, contrario in quel momento alla pace; papa Gregorio cerc\u00f2 di difendere l'operato di Gregorio prefetto e di Casto in un'epistola diretta all'imperatore Maurizio (giugno 595). Sicuramente non era pi\u00f9 in carica nel 598 (viene citato nelle epistole come \"ex praefecto\").\nNel 598 Gregorio ricevette l'ordine di recarsi in Sicilia per presentare i conti all'ufficiale imperiale Leonzio; quest'ultimo era stato inviato dall'Imperatore in Sicilia per esaminare i conti di numerosi ex-ufficiali per controllare che non avessero commesso illeciti e frodi; Gregorio cerc\u00f2 rifugio in una chiesa di Roma insieme ad altri ufficiali, ma essi vennero persuasi da papa Gregorio a seguire il sottoposto di Leonzio, Marco, in Sicilia per essere esaminati (settembre/ottobre 598). Prima di partire per la Sicilia, decise di costruire una basilica in onore di numerosi santi e papa Gregorio cerc\u00f2 di aiutarlo scrivendo a numerosi vescovi di inviare reliquie a Roma (ottobre 598). Cadde malato, ma raggiunse la Sicilia verso la fine dell'anno. Papa Gregorio si preoccup\u00f2 per il suo fato, scrivendo a Leonzio e ad altri funzionari importanti o vescovi in Sicilia di trattare bene l'ex-prefetto Gregorio.\nGregorio possedeva terre a Reggio, dove ebbe una disputa riguardante la propriet\u00e0 con la Chiesa, e in Campania, a Napoli e a Sorrento."}
{"id": "3750970", "revid": "260676", "url": "https://it.wikipedia.org/wiki?curid=3750970", "title": "Paolo Arrigoni (1957)", "text": "Biografia.\nFunzionario dell'Azienda Servizi Municipali di Sondrio, alle elezioni regionali del 1990 Arrigoni entr\u00f2 nel Consiglio regionale della Lombardia per la Lega Lombarda, eletto nella circoscrizione di Brescia.\nNel 1991 ader\u00ec alla Lega Nuova di Franco Castellazzi, ma successivamente ne usc\u00ec, ritornando nel movimento di Bossi.\nA seguito della caduta delle giunte di Giuseppe Giovenzana e Fiorella Ghilardotti, nel 1994 Arrigoni venne incaricato di formare una nuova giunta regionale, che vide la partecipazione di Lega Nord, PPI e PSI; il suo mandato si concluse un anno dopo, con le elezioni regionali del 1995: durante il suo mandato alcuni membri della giunta furono accusati di abuso d'ufficio per le nomina dei direttori generali delle Asl nel 1994 ma tutti furono prosciolti. \u00c8 stato quindi il primo e unico leghista alla guida della Regione (ultimo a non essere eletto direttamente in una legislatura risalente alla \"Prima Repubblica\") fino all'elezione diretta di Roberto Maroni nel 2013.\nPer le elezioni amministrative italiane del 1995 si candid\u00f2 a Presidente della Provincia di Sondrio per la Lega Nord ottenendo il 28% dei consensi, risultato pi\u00f9 alto per la Lega mai raggiunto in Provincia fino a quel momento; ci\u00f2 fu tuttavia insufficiente per accedere al ballottaggio, che si svolse tra il candidato del centrodestra Adriano Bassi, al 36,7%, e il candidato del centrosinistra Enrico Dioli al 28,7% dei voti. Il ballottaggio fu poi vinto da Enrico Dioli con il 57,1% contro il 42,9% di Bassi, nonostante al primo turno fosse in svantaggio. Arrigoni dichiar\u00f2 di votare al secondo turno per la sinistra, in disaccordo con la linea del Segretario Umberto Bossi di non dare esplicite indicazioni di voto. Ci\u00f2 provoc\u00f2 dissapori nel Movimento a livello locale. L'anno successivo (1996) Arrigoni, in contrasto con l'allora Commissario Provinciale Stefano Galli, present\u00f2 le sue dimissioni dalla Lega Nord e, per gli stessi motivi, fu decisa quindi la sua espulsione..\nNel 2008 Arrigoni present\u00f2 la propria candidatura alla Camera dei deputati nella lista dell'UdC, senza risultare eletto."}
{"id": "3750974", "revid": "28592", "url": "https://it.wikipedia.org/wiki?curid=3750974", "title": "Sergej Lvovi\u010d Levickij", "text": ""}
{"id": "3750976", "revid": "729019", "url": "https://it.wikipedia.org/wiki?curid=3750976", "title": "Isola di Hall", "text": "L'isola di Hall (in russo \u041e\u0441\u0442\u0440\u043e\u0432 \u0413\u0430\u043b\u043b\u044f, \"ostrov Gallja\") \u00e8 un'isola disabitata russa che fa parte dell'arcipelago della Terra di Francesco Giuseppe, nell'Oceano Artico.\nGeografia.\nL'isola, una delle maggiori dell'arcipelago (la quarta in ordine di grandezza) \u00e8 quasi completamente ricoperta dal ghiaccio. Le aree relativamente grandi prive di ghiaccio permanente si trovano nella sua parte meridionale e sono il capo Tegetthoff e il capo Ozernyj, sulla penisola Littrov, oltre ad un'altra area minore su capo Frankfurt, ad est.\nL'isola si trova nella parte sud-orientale dell'arcipelago; \u00e8 separata, dallo strettissimo canale Negri (\"proliv Negri\"), dall'isola di McClintock (ad ovest); a nord-ovest lo stretto di Markham la separa dall'isola di Hayes, a nord-est lo stretto Austriaco la separa dalla terra di Wilczek e il canale Lavrova dall'isola di Salm (a sud-est). L'isola di Hall ha una superficie di 1.049\u00a0km\u00b2. Il punto pi\u00f9 alto raggiunge i 502\u00a0m.\nStoria.\nL'isola \u00e8 stata ufficialmente scoperta il 30 agosto 1873 dalla spedizione austro-ungarica al polo nord guidata da Julius von Payer e Carl Weyprecht, fu la prima isola dell'arcipelago ad essere raggiunta.\nNell'inverno del 1898-99, una spedizione guidata da Walter Wellman eresse un campo a capo Tegetthoff (), che prese il nome della principale nave della spedizione, la \"Admiral Tegetthoff\", intitolata a sua volta all'ammiraglio della marina austro-ungarica Wilhelm von Tegetthoff. Rimane nel sito una lapide a ricordo dell'impresa.\nL'isola ha preso il nome dell'esploratore artico Charles Francis Hall."}
{"id": "3750978", "revid": "39224", "url": "https://it.wikipedia.org/wiki?curid=3750978", "title": "Semyon Sokolovski", "text": ""}
{"id": "3750981", "revid": "28592", "url": "https://it.wikipedia.org/wiki?curid=3750981", "title": "Sem\u00ebn Grigor'evi\u010d Sokolovckij", "text": ""}
{"id": "3750982", "revid": "767487", "url": "https://it.wikipedia.org/wiki?curid=3750982", "title": "Gran Premio di Lugano 2008", "text": "Il Gran Premio di Lugano 2008, ventiquattresima edizione della corsa e valida come evento dell'UCI Europe Tour 2008 categoria 1.1, fu disputata il 2 marzo 2008, su un percorso di 178,5\u00a0km. Fu vinta dall'italiano Rinaldo Nocentini, al traguardo con il tempo di 4h28'43\" alla media di 39,856\u00a0km/h.\nAl traguardo 111 ciclisti portarono a termine il percorso."}
{"id": "3750984", "revid": "92723", "url": "https://it.wikipedia.org/wiki?curid=3750984", "title": "Sokolovskij", "text": ""}
{"id": "3750993", "revid": "968255", "url": "https://it.wikipedia.org/wiki?curid=3750993", "title": "Elisabetta Guido", "text": "Biografia.\nElisabetta Guido \u00e8 una cantante e autrice di jazz, indicata dalla critica come esponente del \"neo-impressionismo\". La sua ecletticit\u00e0 ed la sua passione per lo studio e l'insegnamento delle tecniche del Canto Moderno l'ha portata spesso ad esibirsi, oltre che nel jazz, anche in repertori di soul, soul/jazz, gospel (\u00e8 anche direttrice di coro) e di lirica, oltre che di popular music.\n\u00c8 stata inserita nel Dizionario delle jazziste europee \u201cDonne in Musica\u201c (editore Colombo \u2013 Roma). \u00c8 diplomata in pianoforte ed in canto lirico. \u00c8 anche autrice di musiche e testi ed arrangiatrice. \n\u00c8 stato pubblicato nel 2010 il suo manuale di tecnica vocale \u201cIl canto moderno occidentale di origine afroamericana\u201d (Manni Editori).\nDal 2003 collabora come direttrice di coro e vocalist con le produzioni di Rai 1 e Rai 2 (Sanremo - Oscar Tv, Telethon, Premio Barocco, La vita in diretta), per le quali ha diretto, fra l'altro, la sigla iniziale del programma Premio Barocco 2004 e la sigla finale del programma Premio Barocco 2008 con il suo Coro gospel \u201cA. M. Family\u201d ed Al Bano.\nHa partecipato anche a trasmissioni di Rai International, Rai 3 ed alla trasmissione \"Donne\" per Sky/Discovery Channel Real Time.\nHa collaborato nelle vesti di corista durante le trasmissioni di Rai1 \"Grandi Eventi\" con Renzo Arbore, Paolo Belli, Tullio De Piscopo, Riccardo Cocciante, Antonella Ruggiero, Al Ba\u00f1o, i Sud Sound System etc.. \nHa ricevuto 4 volte il Premio \"Lecce Art Festival\" organizzato da Rai 1, per la categoria \"Jazz\".\nCon il Coro Gospel nel 2009 e nel 2010 ha realizzato il connubio per la prima volta fra Coro gospel e Orchestra Sinfonica, frutto della collaborazione fra l'Orchestra della Fondazione I.C.O. \"T. Schipa\" di Lecce, diretta dal maestro Marco Della Gatta e l'Associazione \u201cNew Production\u201d di Damiana Mancarella.\nNel 2014 \u00e8 stata indicata come \"Artista del mese\" nel numero di settembre/ottobre della prestigiosa rivista di musica indipendente \"Muzi Kult\" ed il suo videoclip \"Night of the soul\" \u00e8 stato premiato con l'inserimento nella prestigiosa compilation di On Mag Promotion. \nNel 2016 \u00e8 uscito il nuovo lavoro dell'artista, intitolato \"The good storyteller\" (Dodicilune/Koin\u00e8), in cui \u00e8 autrice delle musiche e dei testi della maggior parte dei brani. Il cd contiene fra l'altro un'opera intitolata \"Salento Rhapsody\", che, mescolando melodie e ritmi africani e balcanici con la pizzica/taranta (eseguita nel cd dai gruppi \"Zimbaria\" e \"Tamburellisti di Otranto\"), \u00e8 dedicata all'integrazione culturale fra pi\u00f9 etnie sul territorio salentino. Inoltre ha iniziato una collaborazione musicale con Riccardo Zegna e Gregorio Fracchia ed ha iniziato ad occuparsi delle colonne sonore dei lavori della giovane regista emergente Agnese Correra.\nNel 2017 una sua composizione intitolata \"Sueno\", come remixata dalla Joyfull Family di Cristian Carpentieri, Guido Nemola e Chico Perulli \u00e8 uscito sul mercato internazionale per l'Etichetta newyorkese \"i! Records\", con il relativo videoclip.\nNel 2018 ha ricevuto il Premio \"Vigna d'Argento\" alla carriera durante la serata dedicata al Premio ed inserita nella nota rassegna \"Citt\u00e0 della Musica\".\nNel 2019 ha ricevuto il Premio \"Il Sallentino\" per l'Arte ed \u00e8 stata indicata dai media nazionali come \"Artista di punta\" del \"JazzMi\", il prestigioso jazz Festival milanese.\nSempre nel 2019 ha diretto il suo coro gospel un concerto presso la Camera dei Deputati a Roma, in occasione della Giornata internazionale della Non Violenza.\nIl 4 e 5 Aprile 2020 con il brano \"Non \u00e8 mai un errore\" partecipa all'evento \"L'Italia in una stanza\", su invito di OA Plus e MEI, per la raccolta fondi destinata all'emergenza Coronavirus.\nSempre nel 2020 il suo quintetto con il sassofonista Mirko Fait accompagna musicalmente il filmato riassuntivo del lavoro svolto dalla Croce Rossa Lombardia durante l\u2019emergenza Covid-19.\nNel giugno 2021 con il suo \"Elisabetta Guido Trio\" (con Mirko Fait al sax e Martino Vercesi alla chitarra) ha pubblicato il singolo ed il videoclip \"Summertime\", per l'Etichetta Smart Life Records (Edizioni Italian Way Music, Milano). \nNel dicembre 2021 ha pubblicato il singolo \"Stormy Monday, sempre con \"Elisabetta Guido Trio\" e sempre per Smart Life Records (edizioni Italian Way Music)."}
{"id": "3750994", "revid": "182396", "url": "https://it.wikipedia.org/wiki?curid=3750994", "title": "Dacicus Maximus", "text": ""}
{"id": "3751004", "revid": "125839502", "url": "https://it.wikipedia.org/wiki?curid=3751004", "title": "Macchina del fango", "text": "Macchina del fango \u00e8 una locuzione della lingua italiana diffusasi nel linguaggio giornalistico e politico per la sua potenza evocativa. Essa indicare l'azione coordinata di un gruppo di pressione, soprattutto attraverso i mass media, volta a delegittimare o ledere l'onore e la credibilit\u00e0 di una persona giudicata \"avversaria\" (di un gruppo politico o di una qualsiasi altra lobby) ovvero infamarne o screditarne l'immagine pubblica allo scopo di intimidirla, punirla o condizionarla, influenzando cos\u00ec il giudizio dell'opinione pubblica nei suo confronti.\nGenesi dell'espressione.\nLa polemica del giornalismo professionale contro i colleghi di minore osservanza deontologica si valse gi\u00e0 all'inizio del Novecento del termine \"fango\" (\"muckrackers\" era il modo in cui Walter Lippmann li paragonava a chi rimesta nel fango). L'analogia fu ripresa da Indro Montanelli per segnalare il degrado morale dell'intera classe dirigente italiana negli Anni di fango.\nMa fu Giuseppe D'Avanzo a designare con questa parola d'autore l'emergere del fenomeno degli inquinamenti effettuati in una sede ai massimi livelli istituzionali, come il Parlamento della Repubblica Italiana, nelle devianze verificatesi nell'attivit\u00e0 di una commissione appositamente insediata per indagare sulla vicenda politica del cosiddetto affare Telekom Serbia.\nNel prosieguo della Seconda Repubblica (Italia) il termine fu utilizzato per altri casi di manipolazione dell'informazione, come per il Metodo Boffo. Retrospettivamente, si \u00e8 sostenuto che - per quanto, all'epoca, l'espressione non fosse ancora stata coniata - un caso simile riguard\u00f2 un Presidente della Repubblica Italiana, Giovanni Leone, oggetto di una veemente campagna scandalistica condotta da Camilla Cederna sulle colonne dell'Espresso, sulla base di accuse che portarono alle dimissioni del presidente, sebbene poi rivelatesi false.\nIn polemica con Roberto Saviano, che ha portato l'espressione al successo, Giampaolo Pansa ne nega invece valore euristico.\nFunzionamento e metodi.\nLa macchina del fango opererebbe attraverso la raccolta, a volte illegale, di notizie o informazioni delicate e riservate, allusioni, variamente estrapolate, manipolate, o anche completamente false, riguardanti la vita privata e professionale del soggetto da colpire, e la loro successiva diffusione, effettiva o semplicemente ventilata, al fine di esercitare un'indiretta ma forte pressione sull'attivit\u00e0 pubblica e sulla libert\u00e0 personale e di espressione del soggetto colpito.\nI metodi utilizzati, estrapolazioni, manipolazione, falsificazione, e i suoi fini ricattatori o diffamatori, distinguono nettamente questa attivit\u00e0 di dossieraggio da quella del genuino giornalismo d'inchiesta, il cui scopo \u00e8 invece l'approfondimento del lettore. Una simile attivit\u00e0, per il modo in cui \u00e8 concepita, e per i metodi con cui \u00e8 condotta, \u00e8 peraltro virtualmente in grado di colpire, indistintamente, qualsiasi personaggio.\nIl destinatario delle attenzioni della macchina delegittimante pu\u00f2 appartenere a un'ampia variet\u00e0 di categorie: di volta in volta, potr\u00e0 essere un politico, un giornalista, un funzionario statale, un personaggio dello spettacolo, un capitano d'industria, ecc. Il meccanismo di delegittimazione si servirebbe della cassa di risonanza offerta dai mezzi di informazione.\nEffetti intimidatori e censori sulla libert\u00e0 di espressione.\nIl meccanismo di delegittimazione messo in atto alla macchina del fango porta con s\u00e9 un enorme potenziale limitazione nella libera espressione delle persone colpite. Essa infatti, per i suoi stessi meccanismi, che possono far leva perfino su banali azioni compiute nell'intimit\u00e0 quotidiana, si presta bene a colpire chiunque, condizionandone e ledendone la libert\u00e0 di espressione e di azione garantite dalle leggi vigenti.\nL'effetto intimidatorio dispiega i suoi effetti anche in assenza di una reale divulgazione di notizie imbarazzanti o infamanti, dal momento che la stessa ventilata esistenza di dossier, di notizie lasciate serpeggiare, \u00e8 in grado di influenzare il soggetto.\nMa la pericolosit\u00e0 del potere intimidatorio sotteso al funzionamento della macchina del fango si rivela ancor pi\u00f9 devastante se si riflette sul modo sottile in cui essa pu\u00f2 raggiungere il suo scopo, anche senza un'effettiva attivit\u00e0, ma semplicemente allungando la sua minacciosa ombra virtuale sui potenziali obiettivi: paradossalmente, infatti, la semplice percezione della sua esistenza, la conseguente incombente possibilit\u00e0 di diventare obiettivo della sua azione infamante, pu\u00f2 indurre un soggetto (ad esempio, un politico o un protagonista del sistema dell'informazione) a modificare o annacquare il proprio atteggiamento critico, ovvero ad autocensurarsi."}
{"id": "3751006", "revid": "767487", "url": "https://it.wikipedia.org/wiki?curid=3751006", "title": "Gran Premio di Lugano 2009", "text": "Il Gran Premio di Lugano 2009, venticinquesima edizione della corsa e valida come evento dell'UCI Europe Tour 2009 categoria 1.1, fu disputata il 1\u00ba marzo 2009, su un percorso di 178,5\u00a0km. Fu vinta dal francese R\u00e9mi Pauriol, al traguardo con il tempo di 4h34'46\" alla media di 38,979\u00a0km/h.\nPartenza con 158 ciclisti di cui 54 portarono a termine il percorso."}
{"id": "3751012", "revid": "118838175", "url": "https://it.wikipedia.org/wiki?curid=3751012", "title": "Martin Mathathi", "text": "Biografia.\nAi Campionati del mondo di ha conquistato la medaglia di bronzo nei 10000 m piani, preceduto dagli etiopi Kenenisa Bekele (medaglia d'oro, con il tempo di 27'05\"90) e Sileshi Sihine.\nNel 2010 ha vinto la mezza maratona di Sendai con un tempo di 59'48\" battendo Mekubo Mogusu."}
{"id": "3751016", "revid": "599013", "url": "https://it.wikipedia.org/wiki?curid=3751016", "title": "Women's Childhelp Desert Classic 2011 - Doppio", "text": "Il doppio del torneo di tennis Women's Childhelp Desert Classic 2011, facente parte della categoria ITF Women's Circuit, ha avuto come vincitrici Il tabellone di doppio del Women's Chilshelp Desert Classic 2011, torneo di tennis che faceva parte del circuito ITF Women's Circuit nell'ambito dell'ITF Women's Circuit 2011, \u00e8 stato vinto da Karol\u00edna Pl\u00ed\u0161kov\u00e1 e Krist\u00fdna Pl\u00ed\u0161kov\u00e1. In finale hanno sconfitto Nadejda Guskova e Sandra Zaniewska con il punteggio di 66-7, 6-1, [10-5]."}
{"id": "3751021", "revid": "44897128", "url": "https://it.wikipedia.org/wiki?curid=3751021", "title": "Inchiesta giornalistica", "text": ""}
{"id": "3751024", "revid": "125777343", "url": "https://it.wikipedia.org/wiki?curid=3751024", "title": "Torre Diamante", "text": "La Torre Diamante (detta anche Diamantone) \u00e8 un grattacielo che sorge nel Centro Direzionale di Milano, tra viale della Liberazione e via Galilei ed \u00e8 attualmente sede delle societ\u00e0 italiane del Gruppo BNP Paribas.\nCostruito nell'ambito del progetto di riqualificazione urbana denominato Progetto Porta Nuova, \u00e8 una struttura dalla forma sfaccettata, simile a quella di un diamante, dall'altezza complessiva di 140 metri. Tale dato lo qualifica come quarto grattacielo pi\u00f9 alto di Milano e l'edificio in acciaio pi\u00f9 alto d'Italia.\nLa Torre Diamante \u00e8 correlata da due corpi bassi chiamati Diamantini che si pongono come elemento di continuit\u00e0 del grattacielo stesso, formando complessivamente il vasto complesso affaristico.\nStoria.\nProgetto.\nIl masterplan dell'intera area \u00e8 stato affidato all'architetto italo americano Lee Polisano, dello studio di architettura Kohn Pedersen Fox, a seguito di un concorso internazionale. Polisano \u00e8 stato affiancato dall'architetto Paolo Caputo e dalla societ\u00e0 di ingegneria Jacobs per la progettazione architettonica esecutiva mentre la progettazione strutturale \u00e8 stata affidata ad Arup.\nLa caratteristica principale della torre \u00e8 la sua geometria irregolare, le colonne perimetrali dell'edificio sono inclinate rispetto alla verticale. Inoltre il singolare taglio della struttura permette al grattacielo di generare riflessi cangianti, proprio come un diamante.\nIl layout interno \u00e8 caratterizzato da un nucleo centrale attorno al quale si sviluppa lo spazio, soluzione utilizzata per massimizzare l'ingresso della luce naturale e consentire la vista sulla citt\u00e0.\nUno degli obiettivi chiave del Progetto Porta Nuova \u00e8 stato ridurre drasticamente il consumo di energia da parte degli edifici, dotati per questo scopo dei pi\u00f9 recenti sistemi di approvvigionamento energetico basati sull'impiego delle fonti rinnovabili. La Torre Diamante ha ottenuto infatti la certificazione LEED GOLD, uno dei pi\u00f9 alti livelli riconosciuti dal Green Building Council per edifici costruiti secondo i principi di sostenibilit\u00e0 ambientale.\nEdificazione.\nLa costruzione \u00e8 iniziata ufficialmente il 28 gennaio 2010 con il montaggio delle gru sul posto, a seguito della bonifica del terreno una volta occupato dalla stazione di Milano Porta Nuova. Il primo agosto \u00e8 cominciata l'installazione della struttura esterna e del nucleo in cemento. Dopo circa nove mesi dall'inizio della costruzione la torre ha raggiunto il 6\u00ba piano e all'inizio dell'anno nuovo la torre ha raggiunto il 10\u00ba piano ed \u00e8 iniziata l'installazione dei pannelli di vetro. \nLa costruzione \u00e8 continuata spedita e verso marzo 2011 la torre ha raggiunto il 18\u00ba piano. Il 5 giugno il nucleo in cemento ha raggiunto l'altezza massima dell'edificio (140\u00a0m), traguardo sottolineato dal posizionamento sulla cima del Tricolore Italiano. Dopo circa cinque mesi , a novembre, anche la struttura esterna in acciaio ha raggiunto la massima altezza e la posa dei pannelli di vetro ha raggiunto l'ottavo piano.\nIl 10 febbraio 2012 i pannelli di vetro hanno raggiunto il 18\u00ba piano, il 30 marzo il 22\u00b0 e a met\u00e0 aprile il 26\u00b0-27\u00b0. Durante il resto di aprile \u00e8 continuata la posa dei pannelli in modo da completare la posa verso la fine del mese. La torre \u00e8 stata completata il 14 settembre 2012.\nUna particolarit\u00e0 del rivestimento sta nell'uso del vetro stratificato e non di quello temprato per avere una maggior uniformit\u00e0 di facciata e minori difetti come le ondulazioni dei vetri temprati termicamente. Un'altra particolarit\u00e0 \u00e8 l'illuminazione della punta, che pu\u00f2 comprendere vari colori, per esempio blu o rosso.\nI Diamantini.\nLa Torre Diamante \u00e8 il fulcro della zona denominata bu\"siness district\", una porzione del Centro Direzionale di circa 61\u00a0500\u00a0m\u00b2 che comprende anche due corpi bassi, i cosiddetti Diamantini.\nIn modo analogo al Diamantone, questo paio di edifici \u00e8 stato progettato dallo studio Kohn Pederson Fox Associates e ha avuto origine dal Progetto Porta Nuova.\nSi affacciano su viale della Liberazione e ponendosi come elemento di continuit\u00e0 con la torre principale. Essendo due edifici gemelli occupano approssimativamente la medesima area di 11464\u00a0m\u00b2.\nAd aprile 2015 Samsung ha preso possesso di un intero Diamantino, dando cos\u00ec origine al proprio \"Samsung District\" (situato in \"via Mike Bongiorno\")."}
{"id": "3751030", "revid": "121763970", "url": "https://it.wikipedia.org/wiki?curid=3751030", "title": "Moses Mosop", "text": "Biografia.\nAi Campionati del mondo di atletica leggera 2005 tenutisi in Finlandia vinse la medaglia di bronzo nei 10000 metri piani con un tempo inferiore rispetto ai due etiopi Kenenisa Bekele (con il tempo di 27'08\"33 medaglia d'oro) e Sileshi Sihine.\nVinse la Stramilano, la mezza maratona del 2010 con un tempo di 59:20 battendo Silas Kipruto."}
{"id": "3751033", "revid": "122999566", "url": "https://it.wikipedia.org/wiki?curid=3751033", "title": "Serie A 1996 (Ecuador)", "text": "La Serie A 1996 \u00e8 stata la 38\u00aa edizione della massima serie del campionato di calcio dell'Ecuador, ed \u00e8 stata vinta dall'El Nacional, giunto al suo undicesimo titolo.\nFormula.\nLa stagione viene divisa in due fasi: Apertura e Clausura. Ciascuna di esse nomina una squadra vincitrice, che si qualifica alla finale del campionato e alla Coppa Libertadores. L'incontro decisivo determina il campione.\nClausura.\nFase finale.\nGirone finale.\nEl Nacional 3 punti bonus; Emelec 2.\nGirone per la retrocessione.\nLDU Portoviejo -3 punti; Aucas -2."}
{"id": "3751035", "revid": "767487", "url": "https://it.wikipedia.org/wiki?curid=3751035", "title": "Hypar", "text": "Hypar (in cirillico \u0425\u044b\u043f\u0430\u0440, in italiano \"Notizia\") \u00e8 un quotidiano regionale russo di stampo repubblicano e in edizione bilingue (ciuvascio e russo), su 4 fogli A2, ha una tiratura di 8.000 copie. Fondato il 21 gennaio 1906 a Kazan' da Nikolaj Vasil'evi\u010d Nikol'skij, successivamente viene spostato a \u010ceboksary, dove tuttora ha sede.\nStoria.\nLa prima edizione fu stampata il 21 gennaio 1906 a Kazan'. Il 27 maggio 1907 fu la sua apertura ufficiale, durante la Prima Convocazione della Duma di Stato. Dal 1918 la sede venne spostata a \u010ceboksary, dov'\u00e8 tuttora. Il Quotidiano negli anni \u00e8 stato rinominato dapprima \u00abKana\u0161\u00bb, in seguito \u00ab\u010c\u0103va\u0161 kommun\u0115\u00bb e \u00abKommunizm jalav\u0115\u00bb, finch\u00e9 il 30 agosto 1991 ritorn\u00f2 ad essere chiamato \"Hypar\"."}
{"id": "3751053", "revid": "2220026", "url": "https://it.wikipedia.org/wiki?curid=3751053", "title": "Walter Isaacson", "text": "\u00c8 stato presidente e amministratore delegato di Aspen Institute e CNN, e caporedattore del \"Time\". \u00c8 stato nominato dal presidente Obama come caporedattore di Broadcasting Board of Governors, che gestisce Voice of America, Radio Free Europe, e le altre trasmissioni internazionali del governo statunitense.\nBiografia.\nWalter Isaacson \u00e8 nato a New Orleans, Louisiana. Dopo il diploma alla Isidon Newman School di New Orleans e dopo aver passato un'estate al Deep Springs College, Walter frequenta l'Universit\u00e0 di Harvard e consegue la laurea in Storia e Letteratura. Ha poi frequentato l'Universit\u00e0 di Oxford.\nWalter Isaacson comincia la sua carriera giornalistica al The Sunday Times e poi nel New Orleans Time-Picayune. \u00c8 entrato a far parte di \"Time\" nel 1978 come corrispondente politico, editore nazionale ed editore dei nuovi media prima di diventare il quattordicesimo redattore del settimanale nel 1996. \u00c8 diventato presidente e amministratore delegato della CNN nel 2001, poi presidente e amministratore delegato dell'Aspen Institute nel 2003, carica che ha lasciato il 1\u00ba giugno del 2018, quando gli \u00e8 subentrato Dan Porterfield.\nIl 24 ottobre 2011 viene pubblicata negli Stati Uniti d'America la biografia autorizzata ufficiale di Steve Jobs, ex-amministratore delegato di Apple, che riscuote subito un grande successo, diventando un bestseller mondiale, anche a causa della sua prematura scomparsa il 5 ottobre 2011. Il libro \u00e8 edito da Simon &amp; Schuster in America e da Mondadori in Italia."}
{"id": "3751054", "revid": "767487", "url": "https://it.wikipedia.org/wiki?curid=3751054", "title": "Gran Premio di Lugano 2010", "text": "Il Gran Premio di Lugano 2010, ventiseiesima edizione della corsa e valida come evento dell'UCI Europe Tour 2010 categoria 1.1, fu disputata il 28 febbraio 2010, su un percorso di 142,8\u00a0km. Fu vinta dall'italiano Roberto Ferrari, al traguardo con il tempo di 3h40'19\" alla media di 38,889\u00a0km/h.\nPartenza con 159 ciclisti di cui 40 portarono a termine il percorso."}
{"id": "3751056", "revid": "913245", "url": "https://it.wikipedia.org/wiki?curid=3751056", "title": "Helena Javornik", "text": "Biografia.\nAi XII Giochi del Mediterraneo vinse l'oro nella maratona, vinse l'oro nella Maratona di Vienna del 1995 e nel 2004 vinse la Maratona di Amsterdam con un tempo di 2'27\"32."}
{"id": "3751069", "revid": "59338", "url": "https://it.wikipedia.org/wiki?curid=3751069", "title": "Massa monetaria", "text": ""}
{"id": "3751070", "revid": "124755990", "url": "https://it.wikipedia.org/wiki?curid=3751070", "title": "Magomed Ozdoev", "text": "Carriera.\nClub.\nHa giocato nella massima serie del campionato russo con Lokomotiv Mosca e Rubin Kazan.\nNazionale.\nIl 3 settembre 2014 ha esordito con la nazionale maggiore russa nell'amichevole vinta per 4-0 contro l'Azerbaijan."}
{"id": "3751086", "revid": "1915706", "url": "https://it.wikipedia.org/wiki?curid=3751086", "title": "Loratadina", "text": "La loratadina \u00e8 un farmaco antistaminico di seconda generazione comunemente utilizzato per il trattamento di diversi tipi di allergie. Strutturalmente la molecola \u00e8 correlata agli antidepressivi di tipo triciclico, come ad esempio l'imipramina o la amitriptilina e meno correlata con gli antipsicotici quali la quetiapina. Loratadina \u00e8 commercializzata in Italia dalla societ\u00e0 farmaceutica Schering-Plough con il nome di Claritin. Poich\u00e9 il brevetto \u00e8 scaduto diverse societ\u00e0 farmaceutiche commercializzano la molecola come medicinale equivalente. In commercio esistono inoltre associazioni precostituite con la pseudoefedrina, un decongestionante, utilizzate nel trattamento della rinite comune ed allergica.\nFarmacodinamica.\nLa loratadina \u00e8 un antistaminico triciclico di seconda generazione con alta affinit\u00e0 per i recettori H1 periferici. La molecola non presenta propriet\u00e0 sedative o anticolinergiche significative da un punto di vista clinico. Il farmaco non presenta attivit\u00e0 di rilievo sui recettori H2 dell'istamina, n\u00e9 inibisce la captazione della noradrenalina.\nFarmacocinetica.\nDopo somministrazione orale loratadina viene ben assorbita dal tratto gastrointestinale e si distribuisce rapidamente ai diversi tessuti biologici. Il farmaco \u00e8 sottoposto ad un rilevante effetto di primo passaggio, soprattutto ad opera degli isoenzimi CYP3A4 e CYP2D6.\nLa desloratadina \u00e8 il maggior metabolita, \u00e8 farmacologicamente attiva ed \u00e8 la principale responsabile dell'effetto clinico. Loratadina raggiunge la concentrazioni plasmatica massima (Tmax) in 1-1,5 ore dopo la somministrazione.&lt;br&gt;\nLoratadina si lega ampiamente alle proteine plasmatiche (quasi il 99%) mentre il suo metabolita desloratadina si lega in misura minore, circa il 75%. L'emivita plasmatica \u00e8 di circa 8 ore per loratadina e di 28 ore per il suo metabolita desloratadina.\nCirca il 40% della dose somministrata \u00e8 eliminata per via urinaria, il 42% circa nelle feci, principalmente sotto forma di metaboliti coniugati, entro 10 giorni.\nQuando loratadina viene assunta con il cibo il suo assorbimento viene leggermente ritardato, ma ci\u00f2 non ne influenza l'effetto clinico. Il farmaco ed i suoi metaboliti sono escreti nel latte materno.\nUsi clinici.\nIl farmaco \u00e8 indicato per il trattamento sintomatico della rinite allergica e dell'orticaria cronica idiopatica della febbre da fieno ed altre tipologie di allergie cutanee che causano prurito, come ad esempio la dermatite atopica o le punture di insetto.\nEffetti collaterali ed indesiderati.\nGli effetti indesiderati pi\u00f9 comuni sono rappresentati da cefalea, capogiro, irritabilit\u00e0, affaticamento, sedazione e , aumento dell'appetito, insonnia, nausea.\nIl farmaco pu\u00f2 causare effetti antimuscarinici come la ritenzione urinaria, la xerostomia e disturbi gastrointestinali, in particolare gastrite.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo.\nDosi terapeutiche.\nNegli adulti e nei bambini con pi\u00f9 di 12 anni di et\u00e0 il dosaggio consigliato \u00e8 di 10\u00a0mg (una compressa) una volta al giorno. il farmaco pu\u00f2 essere assunto indipendentemente dalla relazione con il pasto. Nei soggetti con grave insufficienza epatica la dose deve essere ridotta per il rischio di una ridotta clearance della loratadina. Negli anziani o nei pazienti con insufficienza renale non \u00e8 richiesto un adattamento della posologia.\nGravidanza e allattamento.\nLoratadina negli studi sperimentali su animali non si \u00e8 dimostrata teratogena, ma non \u00e8 stata definita la sicurezza del suo impiego in gravidanza.\nNel 2002 uno studio condotto in Svezia registr\u00f2 un aumento di prevalenza di ipospadia (circa il doppio rispetto a quello della popolazione generale) tra i neonati di sesso maschile nati da donne che durante la gravidanza avevano assunto loratadina.&lt;br&gt;\nStudi successivi sembrano escludere questa eventualit\u00e0. Tuttavia l'utilizzo di loratadina durante la gravidanza non \u00e8 raccomandato.&lt;br&gt;\nLoratadina viene escreta nel latte materno, pertanto l'assunzione del farmaco deve essere evitata nelle donne che allattano al seno.\nInterazioni.\nLe sostanze chimiche che agiscono come inibitori dell'enzima CYP3A4, come ad esempio il ketoconazolo, l'eritromicina, la claritromicina, la cimetidina, l'amiodarone, il nefazodone e i derivati delle furanocumarine (che si trovano ad esempio nel succo di pompelmo) causano un aumento dei livelli plasmatici di loratadina. Molto raramente queste interazioni determinano effetti clinici rilevanti, quali ad esempio alterazioni elettrocardiografiche, torsioni di punta, prolungamento del QT.&lt;br&gt;\nIl farmaco altera la risposta ai test allergologici, perci\u00f2 deve essere sospeso almeno tre giorni prima della loro esecuzione."}
{"id": "3751088", "revid": "1543377", "url": "https://it.wikipedia.org/wiki?curid=3751088", "title": "Die Gro\u00dfe Entscheidungsshow 2012", "text": "La seconda edizione del Die Gro\u00dfe Entscheidungsshow si \u00e8 tenuta il 10 dicembre 2011 ed ha selezionato il rappresentante della Svizzera all'Eurovision Song Contest 2012 di Baku, in Azerbaigian.\nI vincitori dell'edizione sono stati i Sinplus con \"Unbreakable\".\nPreselezioni.\nIl 22 luglio 2011, SF ha annunciato che 14 canzoni avrebbero preso parte alla finale del 10 dicembre 2011, due in pi\u00f9 rispetto all'anno precedente: sei canzoni scelte dall'emittente in lingua tedesca SF, tre dall'emittente radiofonica tedesca DRS 3, tre dall'emittente di lingua francese RTS e due dall'emittente di lingua italiana RSI.\nSelezione di SF.\nI candidati hanno presentato le loro canzoni dal 1 al 30 novembre 2011. Sono stati inviati complessivamente 221 brani. Tra i concorrenti che hanno inviato le loro canzoni, anche Lys Assia, prima vincitrice dell'Eurovision, e Peter Andersen, rappresentante danese all'Eurovision 2007.\nUn mix bilanciato al 50% tra votazioni effettuate su Internet e verdetti di una giuria di esperti hanno deciso i finalisti, annunciati l'11 novembre.\nSelezione di DRS 3.\nL'emittente radiofonica DRS 3 ha scelto internamente i suoi tre artisti, annunciandoli il 13 ottobre. \nSara McLoud con \"Lost\" viene tuttavia squalificata in quanto una versione acustica della sua canzone era stata pubblicata nel 2009, e sostituita da \"Black Symphony\" delle Atomic Angels.\nSelezione di RSI.\nRSI ha selezionato 22 canzoni per la selezione online: 5 di esse sono state scelte da una giuria, mentre tra le altre 17 ne sono state selezionate 2 dalle votazioni su Internet. La selezione televisiva ha avuto luogo l'8 novembre 2011 ed \u00e8 stata trasmessa da RSI LA2. I vincitori sono stati Sinplus e Chiara Dubey.\nSelezione di RTS.\nRTS ha scelto tre finalisti tra le 27 canzoni ricevute, scelti utilizzando una combinazione tra votazioni online e di una giuria di esperti. I tre artisti scelti sono stati Katherine St-Laurent, Sosofluo e Ze Flying Z\u00e9zettes Orchestra.\nFinale.\nLa finale ha avuto luogo il 10 dicembre 2011 presso la Bodensee Arena di Kreuzlingen. Le canzoni sono state commentate da un gruppo di esperti formato da Nik Hartmann, Carlos Leal e St\u00e4mpf. Il vincitore \u00e8 stato deciso dal televoto."}
{"id": "3751090", "revid": "122407610", "url": "https://it.wikipedia.org/wiki?curid=3751090", "title": "Cimitero di Ohlsdorf", "text": "Il cimitero di Ohlsdorf (in tedesco \"Friedhof Ohlsdorf\") si trova ad Amburgo, in Germania, e prende il nome dal quartiere cittadino di Ohlsdorf in cui sorge.\nRealizzato in pi\u00f9 fasi tra il 1874 e il 1877 (data di apertura), tra il 1896 e il 1900 e tra il 1914 e il 1920.\n\u00c8, con i suoi 391-404/405 ettari di estensione, non solo il principale cimitero cittadino, ma anche il pi\u00f9 grande cimitero d'Europa e il pi\u00f9 grande cimitero civile del mondo occidentale, nonch\u00e9 secondo o terzo cimitero in assoluto al mondo.\nAlla realizzazione del complesso hanno partecipato nel corso della storia, tra architetti e scultori, circa 330 persone. I principali autori del progetto furono Wilhelm Cordes e Otto Linne.\nNel cimitero di Ohlsdorf sono state sepolte sinora oltre 1,7 milioni di persone (dato del 2009), di varie religioni Vi sono sepolte anche numerose personalit\u00e0 legate alla citt\u00e0 di Amburgo.\nUbicazione.\nIl cimitero si trova ad est dell'Aeroporto di Amburgo e del corso del fiume Alster e a nord-est dello Stadtpark.\nL'entrata principale del cimitero si trova al nr. 756 della Fuhlsb\u00fcttlerstra\u00dfe.\nCaratteristiche.\nIl cimitero ha - come detto - una superficie 391/404-405 ha. e misura 3,5\u00a0km in lunghezza e 1,3/1,5\u00a0km in larghezza\nOspita circa 260.000-280.000, 800 sculture, 12 cappelle, 16 mausulei di famiglie amburghesi e vi sono piantati circa 36.000 alberi.\nIl cimitero \u00e8 suddiviso in varie aree, ognuna delle quali \u00e8 segnalata dalla presenza di una cappella.\nGran parte della superficie \u00e8 occupata dal Zentralfriedhof (\"Cimitero Centrale\"). \nAll'interno del complesso, si trovano anche un cimitero ebraico, il \"Garten der Frauen\" (\"Giardino delle donne\") con la \"Wasserturm\", un forno crematorio (opera di Fritz Schumacher), un museo e alcuni monumenti dedicati alle vittime della guerra e dell'Olocausto.\nStoria.\nLa costruzione di un cimitero centrale per la citt\u00e0 di Amburgo fu decisa nel 1854, quando i cimiteri delle varie parrocchie non furono pi\u00f9 sufficienti per accogliere i defunti, data l'espansione demografica della citt\u00e0.\nFu cos\u00ec acquistato, nel 1874, un appezzamento terriero nel quartiere di Ohlsdorf.\nI primi lavori, affidati a Wilhelm Cordes, terminarono nel 1877, quando sorse quello che ora \u00e8 il lato occidentale del complesso. Nello stesso anno, iniziarono anche le prime sepolture.\nLa superficie del cimitero era allora di 133 ha.\nIn seguito, tra il 1896 e il 1900, fu realizzata la parte orientale. Tale opera di ampliamento port\u00f2 il cimitero a raggiungere una superficie di 189 ha.\nSempre tra la fine del XIX secolo e l'inizio del XX secolo, furono costruite anche le cappelle del cimitero.\nUn'ulteriore opera di ampliamento, grazie alla quale il cimitero raggiunse la superficie attuale di circa 4 ha., fu intrapresa - in gran parte sotto la direzione di Otto Linne - tra il 1914 e il 1920.\nTra il 1930 e il 1932, furono realizzati i forni crematori, su progetto di Fritz Schumacher.\nPunti d'interesse.\nGarten der Frauen.\nNella parte antica del cimitero, segnatamente nei pressi della Cordesallee, si trova il \"Garten der Frauen\", ovvero il \"Giardino delle donne\", un'area di circa 1000\u00a0km\u00b2 dove sono sepolte oltre 50 donne celebri Fu realizzato per rendere omaggio alle donne che hanno contribuito in modo significativo alla storia della citt\u00e0 di Amburgo.\nWasserturm.\nLa \"Wasserturm\" (ovvero una torre adibita serbatoio idrico), situata alla fine della \"Cordesallee\", fu realizzata nel 1898 su progetto di Wilhelm Cordes. Alta 34 metri, perse la sua originaria funzione di serbatoio idrico nel 1919.\nCrematorio e Monumento alle vittime del nazismo.\nIl crematorio del cimitero di Ohlsdorf, eretto tra il 1930 e il 1932, fu l'ultima opera realizzata sotto la direzione di Fritz Schumacher, prima del licenziamento di quest'ultimo da parte del governo nazista.\n\u00c8 costruito in materiali lavorabili con il fuoco, come clinker, ceramica e bronzo. In cima alla cupola del crematorio campeggia una statua raffigurante la fenice.\nDi fronte al crematorio si trova un monumento dedicato alle vittime del nazismo, che fu realizzato come monito nel 1949.\nMuseo.\nIl museo del cimitero di Ohlsdorf fu realizzato nel 1996.\nIl museo, che occupa un'area di 60 m\u00b2, ospita, tra l'altro, una biblioteca con oltre 800 volumi. Vi si trovano inoltre articoli di giornale riguardanti le personalit\u00e0 di spicco sepolte nel cimitero.\nPersonaggi celebri (Lista parziale).\nTra i numerosi personaggi celebri sepolti nel cimitero di Ohlsdorf, figurano, tra gli altri."}
{"id": "3751092", "revid": "125118406", "url": "https://it.wikipedia.org/wiki?curid=3751092", "title": "Nick Rose", "text": "Biografia.\nAi XII Giochi del Commonwealth vinse la medaglia d'argento nei 5000 metri piani. Nella mezza maratona il suo miglior tempo \u00e8 di 1:01:03, secondo solo a Steve Jones fra gli atleti britannici."}
{"id": "3751093", "revid": "44898239", "url": "https://it.wikipedia.org/wiki?curid=3751093", "title": "Friedhof Ohlsdorf", "text": ""}
{"id": "3751094", "revid": "729019", "url": "https://it.wikipedia.org/wiki?curid=3751094", "title": "Heinkel He 66", "text": "L'Heinkel HD 66, identificato anche come Heinkel He 66 in base alle convenzioni Reichsluftfahrtministerium (RLM), era un bombardiere in picchiata monomotore biplano prodotto in piccola serie dall'azienda tedesca Ernst Heinkel Flugzeugwerke AG nei primi anni trenta.\nVersione da esportazione dell'He 50, dal quale si differenziava per una serie di piccole modifiche la pi\u00f9 appariscente delle quali era l'applicazione di una cappottatura NACA, venne adottato dalla Chung-Hua Min-Kuo K'ung-Ch\u00fcn, l'aeronautica militare della Repubblica di Cina che lo utilizz\u00f2 durante la seconda guerra sino-giapponese.\nA causa della comune origine con l'He 50, della ridesignazione degli He 66bCh rimasti brevemente in servizio nei reparti della Luftwaffe con la sigla He 50b e che vengono spesso accomunati nella bibliografia storica inducendo confusione, e a causa della notevole somiglianza con i giapponesi Aichi D1A, fu uno dei pochi casi in cui un modello quasi identico combatt\u00e9 su opposti fronti.\nStoria del progetto.\nNei primi anni trenta la Marina imperiale giapponese emise una specifica per la fornitura di un nuovo modello di bombardiere in picchiata per equipaggiare i propri reparti. Nel 1931 fu contattata la Heinkel, invitata a proporre un progetto che prevedesse fusoliera a due posti in tandem, carrello d'atterraggio sia dotato di ruote che di galleggianti per una versione idrovolante, che potesse portare un carico di bombe fino a 250 kg e che potesse essere usato abbinato ad una catapulta per il decollo in mare aperto. Per soddisfare queste esigenze nell'estate del 1931 fu approntato il primo prototipo, l'He 50aW, realizzato nella versione idrovolante a scarponi.\nIl progetto dell'He 66 era sostanzialmente un adattamento dell'He 50 alle specifiche richieste dalla Repubblica di Cina per la fornitura di un modello pari ruolo.\nL'He 50 adottava l'allora usuale tecnica mista, ovvero struttura in tubi d'acciaio saldati ricoperta in tela e compensato, dotato di fusoliera a sezione rettangolare ed era caratterizzato dalla configurazione alare biplana con ala superiore ed inferiore di egual misura e realizzate in legno e compensato e dotate entrambe di alettoni. La struttura venne mantenuta anche nel terzo prototipo, derivato dall'He 50aL, il quale assunse la designazione HD 66 e che venne inviato all'Aichi Tokei Denki per presentarlo alle autorit\u00e0 militari della marina imperiale. Queste ne approvarono la produzione in serie identificandolo come Aichi D1A..\nTuttavia anche la Repubblica di Cina aveva mostrato interesse per il modello nell'ambito della necessaria modernizzazione del proprio parco velivoli. Il velivolo venne quindi presentato alle autorit\u00e0 militari cinesi che decisero, nei primi mesi del 1934, di acquistare 12 esemplari del modello; tuttavia, bench\u00e9 avesse gi\u00e0 concesso il permesso di esportazione relativo al velivolo, il Ministero dei Trasporti impose la restrizione di non fornire il radiale Siemens-Halske Sh 22 a 9 cilindri raffreddato ad aria previsto. A causa del veto l'Heinkel e i rappresentanti cinesi decisero di introdurre alcune modifiche e la propulsione venne affidata ad un Siemens Jupiter VIIF da 480 CV (353 kW), versione del britannico Bristol Jupiter prodotta su licenza in Germania, posizionato all'apice anteriore della fusoliera senza alcuna cappottatura. I velivoli cos\u00ec modificati, identificati come He 66aCh, raggiunsero la Repubblica di Cina nel corso del 1934.\nSolo un secondo lotto di 12 esemplari, identificati come He 66bCh, venne equipaggiato con gli Sh 22 B racchiusi in una cappottatura NACA dopo aver ottenuto la necessaria autorizzazione. Il secondo lotto termin\u00f2 di essere costruito nella primavera del 1935, subito dopo la separazione dalla Wehrmacht della Luftwaffe come forza armata distinta. Data la necessit\u00e0 di espandere velocemente i reparti di bombardamento in picchiata dell'arma aerea tedesca l'RLM, che aveva assunto la totale gestione dell'aviazione della Germania del periodo, decise di ritardarne la consegna assegnandoli ai propri reparti identificandoli come He 50b. Solo sei mesi pi\u00f9 tardi, ottenuto nuovamente il permesso di esportare, gli esemplari vennero inviati in Cina. Questi ultimi 12 esemplari non riuscirono ad essere acquisiti dai reparti cinesi se non nel luglio 1937, solo dopo lo scoppio della seconda guerra sino-giapponese, dopo che a causa di un problema rimasero stoccati nel porto di Hong Kong, a quel tempo protettorato britannico, dal gennaio 1936.\nImpiego operativo.\nIl primo lotto di 12 esemplari inizi\u00f2 ad essere consegnato nel corso del 1934.\nIl secondo lotto di 12 esemplari, ridesignato He 50b, venne impiegato nella Luftwaffe ed assegnato, dal 1935, ai reparti di bombardamento in picchiata fino alla sua sostituzione, dopo sei mesi, prima dai biplani Henschel Hs 123 e poi, appena furono disponibili, dai pi\u00f9 moderni ed efficaci Junkers Ju 87 \"Stuka\". Questo non riusc\u00ec ad essere consegnato ai reparti prima del 1937.\nImpiegati dai reparti di bombardamento in picchiata cinesi contro le forze armate giapponesi, la notevole somiglianza con gli Aichi D1A1 che equipaggiavano i reparti della Dai-Nippon Teikoku Kaigun K\u014dk\u016b Hombu, la componente aerea della marina imperiale giapponese, costrinse i cinesi a dipingere i propri velivoli quasi interamente in giallo per evitare abbattimenti da fuoco amico. Tuttavia l'impiego in prima linea dur\u00f2 solo un paio di mesi, venendo ritirati e destinati alla formazione degli equipaggi nel ruolo di aereo da addestramento.\nVersioni.\nversione da esportazione dell'He 50 acquistata dalla Repubblica di Cina; 12 esemplari dotati di motore Siemens Jupiter VIIF da 480 CV (353 kW)\nversione destinata alla Repubblica di Cina e dotata di motore Siemens-Halske Sh 22 B; inizialmente non consegnati rimasero in servizio nella Luftwaffe fino alla loro definitiva cessione."}
{"id": "3751098", "revid": "486946", "url": "https://it.wikipedia.org/wiki?curid=3751098", "title": "Lista dei gran vizir ottomani", "text": ""}
{"id": "3751105", "revid": "767487", "url": "https://it.wikipedia.org/wiki?curid=3751105", "title": "Non c'\u00e8 fumo senza fuoco", "text": "Non c'\u00e8 fumo senza fuoco (\"Il n'y a pas de fum\u00e9e sans feu\") \u00e8 un film del 1972 diretto da Andr\u00e9 Cayatte.\nTrama.\nChavigny, un popoloso sobborgo di Parigi. Joseph Boussard \u00e8 il sindaco della citt\u00e0. Si stanno preparando le elezioni amministrative; il vicesindaco Edouard Morlaix sovrintende la campagna elettorale avendo a disposizione un paio di teppisti. Costoro uccidono \"accidentalmente\", simulando un incidente stradale, un attacchino del campo politico avverso. Numerosi cittadini cercano di convincere il dottor Michel Peyrac, un giovane medico integerrimo e stimato, a presentarsi come candidato contro la corrotta amministrazione al potere. Morlaix incarica i suoi scagnozzi di sorvegliare il medico, la moglie e la loro cerchia di amici. Un punto debole viene trovato in Olga, un'amica della signora Peyrac: Olga ha per amante un giovane tedesco, Ulrich Berl, abilissimo fotografo dilettante. Morlaix ricatta Ulrich, a causa di alcuni trascorsi giudiziari, e lo costringe a truccare una fotografia in modo che la signora Peyrac, grazie a un fotomontaggio, appaia fra i partecipanti a un'orgia in casa di Olga.\nIl fotomontaggio viene inviato alla signora Peyrac, la quale viene invitata a fare pressioni sul marito per spingerlo a rinunciare alla candidatura, pena la diffusione della foto compromettente fra gli elettori di Chavigny. La signora Peyrac, donna onestissima, avverte il marito dichiarandogli il proprio sostegno e invitandolo a non cedere al ricatto. Morlaix invia la foto a tutte le famiglie di Chavigny. Ulrich, colto dal rimorso, si accinge a rivelare il complotto: viene fatto uccidere e la colpa fatta ricadere sul dottor Peyrac il quale viene imprigionato. Olga riesce ad ottenere la liberazione di Peyrac grazie ad un ricatto. Il medico, tuttavia, la cui reputazione \u00e8 stata distrutta, ritira la propria candidatura. Anche Boussard annuncia di non volere pi\u00f9 ricandidarsi, spianando la strada allo spietato e cinico Morlaix."}
{"id": "3751108", "revid": "1305772", "url": "https://it.wikipedia.org/wiki?curid=3751108", "title": "Bauknecht", "text": "La Bauknecht Hausger\u00e4te GmbH \u00e8 un'azienda tedesca produttrice di elettrodomestici controllata dalla Whirlpool Corporation. Dal 2006 ha sede a Stoccarda.\nStoria.\nL'impresa sorse nel 1919 a Neckartenzlingen, nel Baden-W\u00fcrttemberg, su iniziativa di Gottlob Bauknecht (1892-1976) come officina elettrotecnica. Questa ditta raggiunse la sua notoriet\u00e0 grazie ad un motore elettrico sviluppato dallo stesso Bauknecht dal nome \"Landfreund\".\nAl termine della seconda guerra mondiale, la Bauknecht avvi\u00f2 la produzione degli elettrodomestici, inaugurata nel 1948 con lo sbattitore elettrico \"Allifix\". Nel 1951 produsse il primo frigorifero, nel 1958 la prima lavatrice e nel 1964 la prima lavastoviglie.\nNel 1971 le attivit\u00e0 dell'azienda furono spostate a Schorndorf, ed in un'altra fabbrica a Neukirchen, nella Saarland. \nAlla morte del suo fondatore, nel 1976, l'azienda pass\u00f2 in mano agli eredi, ma a causa della crisi che la colp\u00ec, dovuta a problemi finanziari ed esposizioni bancarie, nel 1982 fu decretato il suo fallimento. Alla fine di quello stesso anno, la Bauknecht venne rilevata dalla \"Allgemeinen Deutsche Philips Industrie AG\", filiale tedesca della Philips.\nNel 1989 la Bauknecht fu rilevata dalla statunitense Whirlpool Corporation. Dal 1996 lo stabilimento di Neukirchen \u00e8 anche il centro europeo di sviluppo delle tecnologie per le lavastoviglie.\nNel 2011 Whirlpool cede lo stabilimento di Neukirchen alla multinazionale ZF Friedrichshafen AG, che vi installer\u00e0 la sua produzione di componenti per autoveicoli."}
{"id": "3751109", "revid": "729019", "url": "https://it.wikipedia.org/wiki?curid=3751109", "title": "Stazione di Amorosi-Melizzano", "text": "La stazione di Amorosi-Melizzano \u00e8 una stazione ferroviaria a servizio dei comuni di Amorosi e Melizzano, in provincia di Benevento. La stazione \u00e8 ubicata sulla linea Napoli-Foggia.\nStrutture ed impianti.\nLa stazione presenta due binari ed un tronchino che per\u00f2 \u00e8 stato rimosso.\nVenne costruita nel 1886 dal comune con una spesa di tredicimila lire.\nMovimento.\nLa stazione \u00e8 servita da alcuni treni regionali operati da Trenitalia, e risulta impresenziata dalla fine degli anni '90.\nLo scalo merci \u00e8 stato abolito verso la met\u00e0 degli anni '80, in conseguenza dell'ormai inesistente movimento.\nServizi.\nLa fermata dispone di bar"}
{"id": "3751110", "revid": "729019", "url": "https://it.wikipedia.org/wiki?curid=3751110", "title": "Stormo Notturno", "text": "Lo Stormo Notturno era a un'unit\u00e0 dell'Aeronautica Cobelligerante Italiana, costituita il 7 luglio del 1944 come 2\u00ba Stormo B.T. e inquadrata all'interno del Raggruppamento Bombardamento e Trasporto. Ebbe la nuova designazione ufficiale il 25 luglio 1944.\nIl reparto venne impiegato prevalentemente in azioni di trasporto e rifornimento nei cieli dei Balcani nelle fasi finali della seconda guerra mondiale.\nStoria.\nSeconda guerra mondiale.\nIn seguito al proclama Badoglio dell'8 settembre 1943, il quale annunciava l'armistizio di Cassibile, i reparti della Regia Aeronautica che avendo scelto di proseguire la guerra sotto le insegne del Regno del Sud avrebbero dato vita allo Stormo Notturno furono inquadrati, in una prima riorganizzazione della forza aerea datata al 15 ottobre dello stesso anno, in due Gruppi Autonomi: rispettivamente il 1\u00ba (equipaggiato con velivoli Savoia-Marchetti S.M.75, S.M.82 ed S.M.84) e l'88\u00ba (fornito di CANT Z.1007).\nNei giorni immediatamente successivi all'8 settembre 1943 i CANT Z.1007 appartenenti al Raggruppamento Bombardamento vennero concentrati presso la base di Alghero e gi\u00e0 il giorno 11 trenta di questi velivoli si unirono agli otto gi\u00e0 appartenenti alla 265\u00aa Squadriglia dell'88\u00ba Gruppo Autonomo. In quei giorni vennero effettuate missioni di bombardamento ai danni di navi della flotta tedesca operanti tra la Sardegna e la Corsica.\nLa situazione, in rapida evoluzione, vide gli stessi velivoli trasferiti all'Aeroporto di Decimomannu che, il giorno 20 settembre, venne preso di mira dai Messerschmitt Bf 109 del III/JG 77 della Luftwaffe in seguito al bombardamento di Porto Vecchio del giorno precedente.\nDalle fonti reperite il resoconto dell'attivit\u00e0 svolta dagli S.M.82 \u00e8 meno dettagliato e, sebbene vengano indicate azioni nei cieli del territorio italiano occupato dai tedeschi, non vengono indicati obbiettivi e risultati; \u00e8 noto per\u00f2 che il 15 ottobre 1943 venne costituito il 1\u00ba Gruppo Trasporto presso l'aeroporto di Lecce-Galatina: il reparto risultava formato da 14 velivoli provenienti dalla Sardegna e da altre basi della Puglia, cui si aggiunsero altri quindici aerei provenienti da reparti operanti nell'Italia Settentrionale.\nI CANT Z.1007 rimasero in Sardegna fino al dicembre del 1943, operando prevalentemente in veste di ricognitori a protezione del naviglio alleato e partecipando, in caso di necessit\u00e0, alle ricerche di equipaggi di velivoli abbattuti in battaglia.\nNel mese di dicembre del 1943 i CANT Z.1007 vennero trasferiti, a loro volta, presso la base di Lecce-Galatina dove diedero vita all'88\u00ba Gruppo Trasporti: all'epoca si contavano 25 velivoli delle serie \"bis\" e \"ter\". Per il lancio di materiali con il paracadute vennero approntati speciali contenitori che venivano agganciati sotto le ali del velivolo (si arriv\u00f2 a predisporre attacchi per ospitare fino a quattro contenitori per semiala).\nLe attivit\u00e0 di lancio, indirizzate come gi\u00e0 detto sia in favore delle truppe italiane che di quelle jugoslave, interessarono le aree di Kola\u0161in, Zanugline, Mojkovac, Negobuda e \u0160avnik, mentre nel febbraio del 1944 gli S.M.82 del 1\u00ba Gruppo Trasporto contribuirono al rimpatrio di 1500 sopravvissuti della Divisione Partigiana \"Garibaldi\". Nel corso dell'anno i velivoli poterono cominciare a effettuare i primi atterraggi nelle basi jugoslave, tra le quali viene citata quella sull'isola di Lissa.\nL'attivit\u00e0 cost\u00f2 diverse perdite ai reparti sia a causa del fuoco della armi contraereee sia a causa della caccia nemiche; ancora una volta il pericolo nel cielo veniva dai Bf 109 del JG 27.\nLa costituzione.\nLa costituzione ufficiale del 2\u00ba Stormo B.T. avvenne il 7 luglio 1944; il reparto dipendeva dal Raggruppamento Bombardamento e Trasporti dell'Aeronautica Cobelligerante Italiana mentre operativamente faceva capo al 254\u00ba Wing della Balkan Air Force. All'epoca il I Gruppo (1\u00aa Squadriglia e 3\u00aa Squadriglia) utilizzava esclusivamente gli S.M.82, mentre l'88\u00ba manteneva in servizio gli ottimi bombardieri trimotori CANT. Z.1007 bis e ter. La base operativa era l'aeroporto di Lecce-Galatina.\nUfficialmente la designazione di Stormo Notturno venne assegnata solo qualche giorno dopo la costituzione del reparto, esattamente il giorno 25 di quello stesso mese di luglio.\nTra le sue fila vi era anche il Maggiore Corrado Ricci.\nCon la considerevole riduzione delle attivit\u00e0 da parte della Luftwaffe, che dal gennaio del 1945 praticamente abbandon\u00f2 i cieli della Jugoslavia, l'attivit\u00e0 di lancio divenne meno impegnativa e pot\u00e9 essere ridotta grazie alla maggior possibilit\u00e0 di fare arrivare via mare i rifornimenti alle truppe.\nAllo Stormo Notturno furono prevalentemente assegnate missioni di trasporto e aviolancio di rifornimenti (materiali bellici, ma anche viveri o vestiario e medicinali) in favore della Divisione partigiana \"Garibaldi\" impegnata nei Balcani e dei reparti partigiani jugoslavi. Il reparto effettu\u00f2 anche una considerevole attivit\u00e0 di trasporto di materiali, anche per conto degli alleati, collegando le diverse basi poste sia sul territorio italiano che su quello del Nordafrica.\nL'ultimo lancio da parte dei CANT Z.1007 dell'88\u00ba Gruppo ebbe luogo il 26 aprile.\nAl 2 maggio 1945 il Notturno era organizzato come segue:\nNel complesso lo Stormo Notturno effettu\u00f2 ventiquattro operazioni belliche (sganciando 5 700 chilogrammi di bombe) e 1 654 voli di trasporto sul territorio nemico per poco meno di 5 800 ore di volo di guerra. Complessivamente i velivoli dello Stormo riuscirono ad abbattere quattro aerei nemici mentre le perdite ammontarono a diciassette velivoli (di cui undici per incidenti); i membri degli equipaggi caduti in azione furono cinquantanove.\nDopoguerra.\nNel dopoguerra l'attivit\u00e0 di trasporto sul territorio nazionale divenne il principale compito svolto dallo Stormo Notturno e venne sfruttata per l'addestramento dei nuovi equipaggi. Il 17 ottobre del 1945 lo Stormo fu trasferito da Lecce all'aeroporto di Guidonia, mantenendo inalterata la propria destinazione operativa alla quale, nel corso dei due anni successivi, venne affiancata quella di addestramento dei paracadutisti.\nIl 1\u00ba gennaio 1948, con lo scioglimento del Raggruppamento Bombardamento e Trasporti, il Notturno venne inquadrato nel Raggruppamento Misto che, a sua volta, venne sciolto il 10 ottobre di quello stesso anno.\nIl successivo 1\u00ba novembre lo Stormo Notturno assunse la nuova denominazione di \"36\u00ba Stormo, Specialit\u00e0 Trasporti\".\nComandanti.\nSegue l'elenco completo dei comandanti dello Stormo:"}
{"id": "3751113", "revid": "125690820", "url": "https://it.wikipedia.org/wiki?curid=3751113", "title": "Mehmet G\u00fcns\u00fcr", "text": "Biografia.\nPrima di fare il modello lavora come barista ad Istanbul, sua citt\u00e0 natale. Frequenta il liceo italiano d'Istanbul, dove si diploma. Si iscrive poi alla facolt\u00e0 di comunicazione dell'Universit\u00e0 di Marmara.\nNel 1997 viene scelto dal regista turco Ferzan \u00d6zpetek per la parte di Mehmet nel film \"Il bagno turco\", dove recita accanto ad Alessandro Gassmann. Per questo ruolo, G\u00fcns\u00fcr vince il premio come Miglior Nuovo Attore all'Ankara International Film Festival.\nNel 2003 gira con il regista turco Mustafa Altioklar il film \"O \u015eimdi Asker\" per cui \u00e8 premiato all'Antalya Golden Orange Film Festival.\nIn Italia, \u00e8 stato protagonista del film di Ennio de Dominicis, \"L'Italiano\". Nel film, uscito in sordina, interpreta la parte di un immigrato italo-albanese.\nNegli ultimi anni, partecipa a vari film tv e film per il cinema in Turchia e in Italia.\nNel 2005 prende parte alla grande produzione di \"Istanbul Tales\", opera filmica diretta da vari registi turchi. Sempre in Italia partecipa al film tv biblico \"Gli Amici di Ges\u00f9\", dove appare per tre episodi. Nel 2010 appare nell'ultima scena del film \"Matrimoni e altri disastri\" accanto a Margherita Buy.\nAttore anche di teatro, Mehmet G\u00fcnsur partecipa all'opera di Martin Sherman \"Bent\".\nVita privata.\n\u00c8 sposato e ha tre figli; la piccola Cloe ha recitato come sua figlia in \"Lea - Un nuovo giorno\", serie Rai del 2022."}
{"id": "3751115", "revid": "110157", "url": "https://it.wikipedia.org/wiki?curid=3751115", "title": "Rowenta", "text": "Rowenta \u00e8 un marchio tedesco di piccoli elettrodomestici prodotti dalla \"Rowenta Werke GmbH\" di Erbach (Assia), azienda controllata dalla multinazionale francese Groupe SEB.\nStoria.\n1884-1945.\nIl marchio Rowenta nacque nel 1909, quando fu registrato dalla Weintraud &amp; Co. GmbH, azienda di Offenbach am Main fondata nel 1884 da Robert Weintraud (1860-1927) e soci, che produceva fibbie, cinture ed accessori vari per la locale industria del cuoio.\nLa \"Weintraud &amp; Co. GmbH\" cre\u00f2 il marchio \"Rowenta\" dalle iniziali Robert Weintraud. Venne registrato nel 1913. \nLa Weintraud mut\u00f2 successivamente produzione, e a partire dal 1913 produsse apparecchi elettrici per il riscaldamento e la cottura ed altri tipi di prodotti. Nel 1915 l'azienda lanci\u00f2 il Types E 5003, primo tostapane di produzione tedesca, assieme al Simplex T-211 della AEG. Nel corso degli anni venti, la produzione a marchio Rowenta venne estesa alle macchine da caff\u00e8, ai bollitori elettrici e ai ferri da stiro.\nDurante la seconda guerra mondiale, lo stabilimento di Offenbach venne distrutto dai bombardamenti, e le attivit\u00e0 ripresero nel 1948, quando fu avviata la produzione di accendini e quella dei ferri da stiro con termostato.\n1946-1997.\nNel 1948 inizi\u00f2 la produzione di accendini. \nNel 1957 l'azienda tedesca lanci\u00f2 il primo ferro a vapore, mentre due anni pi\u00f9 tardi apr\u00ec un'altra fabbrica ad Erbach. Gli anni sessanta furono il periodo dei ferri da stiro \"Federleicht\", i pi\u00f9 venduti in Germania, ma anche quelli che videro la diffusione internazionale del marchio, grazie a numerose filiali create in Europa e Stati Uniti. Nel 1963 pass\u00f2 sotto il controllo della statunitense Sunbeam Corporation di Chicago.\nNel 1965, Rowenta vinse un premio del Museum of Modern Art di New York con un accendisigaro, e nel 1974 lanci\u00f2 il suo primo aspirapolvere.\nVengono aperte le filiali \"Rowenta Austria\" 1967, \"Rowenta Italia\" 1973, \"Rowenta U.K.\" 1976, \"Rowenta Netherlands\" 1976 e \"Rowenta Belgium\" 1980.\nNel 1982 la societ\u00e0 madre \"Sunbeam Corporation\" viene acquisita dalla Allegheny Technologies con sede a Pittsburgh, USA. La divisine accendini venne ceduta in licenza alla \"Gebr. Heinemann KG\", Amburgo. Dopo quattro anni avviene la vendita con la casa madre Allegheny International alla Chicago Pacific Corporation (poi Maytag Corporation) con sede a Chicago, e viene fondata la \"Rowenta USA\". Nel 1988 il marchio venne acquisito dai francesi del Groupe SEB. Sotto il controllo della multinazionale, gli apparecchi a marchio Rowenta, la cui gamma comprende apparecchi per il riscaldamento, l'igiene domestica e la cura della persona, sono prodotti unicamente ad Erbach, dopo la chiusura dello storico stabilimento di Offenbach, avvenuta nel 1997. Nel 1993 la \"Gebr. Heinemann KG\" acquisisce la \"Gerotec GmbH\" di Buchholz in der Nordheide, la licenza alla produzione di accendini."}
{"id": "3751121", "revid": "767487", "url": "https://it.wikipedia.org/wiki?curid=3751121", "title": "Le compagne della notte", "text": "Le compagne della notte (\"Les Compagnes de la nuit\") \u00e8 un film del 1953 diretto da Ralph Habib.\nTrama.\nTre casi apparentemente non correlati, cio\u00e8 la morte di un camionista, la scoperta del cadavere di una giovane donna sfigurata dal vetriolo e la morte di un'altra, investita da un'auto, consentono all'ispettore Mar\u00e9chal di scoprire una rete malavitosa organizzata per lo sfruttamento della prostituzione."}
{"id": "3751122", "revid": "913245", "url": "https://it.wikipedia.org/wiki?curid=3751122", "title": "Ol'ga Zajceva (atleta)", "text": "Biografia.\nAi Campionati europei di atletica leggera 2006 vinse l'oro nella Staffetta 4x400 insieme alle connazionali Svetlana Pospelova, Natalya Ivanova e Tatyana Veshkurova."}
{"id": "3751123", "revid": "729019", "url": "https://it.wikipedia.org/wiki?curid=3751123", "title": "Stazione di Telese-Cerreto", "text": "La stazione di Telese-Cerreto \u00e8 la stazione ferroviaria a servizio dei comuni di Telese Terme e Cerreto Sannita, ubicata sulla linea Napoli-Foggia.\nStoria.\nLa stazione, realizzata poco dopo l'Unit\u00e0 d'Italia, venne inaugurata il 15 marzo 1868.\nStrutture e impianti.\nLa stazione presenta un totale di otto binari: tre passanti, utilizzati per il servizio viaggiatori, e cinque tronchi, non pi\u00f9 utilizzati.\nNella stazione \u00e8 ancora visibile una diramazione che, sino al 1959, conduceva allo scalo ferroviario degli stabilimenti termali.\nMovimento.\nLa stazione \u00e8 servita principalmente da treni regionali di Trenitalia per Benevento, Caserta, Napoli e Roma.\nNella stazione ferma anche una coppia di Intercity Roma - Bari.\nServizi.\nLa stazione \u00e8 classificata da RFI nella categoria \"bronze\".\nInterscambi.\nSul piazzale antistante la stazione osservano fermata gli autoservizi urbani per Cerreto Sannita, effettuati da Autolinee Ferrazza. \"."}
{"id": "3751124", "revid": "183114", "url": "https://it.wikipedia.org/wiki?curid=3751124", "title": "Il n'y a pas de fum\u00e9e sans feu", "text": ""}
{"id": "3751127", "revid": "729019", "url": "https://it.wikipedia.org/wiki?curid=3751127", "title": "Stazione di Ponte-Casalduni", "text": "La stazione di Ponte-Casalduni \u00e8 una stazione ferroviaria a servizio dei comuni di Ponte e Casalduni. La stazione \u00e8 ubicata sulla linea Napoli-Foggia.\nStrutture ed impianti.\nLa stazione presenta due binari, il secondo, di corretto tracciato, \u00e8 usato per il servizio viaggiatori, mentre il primo, in deviata, \u00e8 usato per gli incroci e precedenze. Inoltre \u00e8 presente un tronchino dove spesso vi sostano mezzi d'opera.\nMovimento.\nLa stazione \u00e8 servita da collegamenti regionali operati da Trenitalia.\nServizi.\nLa fermata non dispone di alcun servizio."}
{"id": "3751137", "revid": "62004", "url": "https://it.wikipedia.org/wiki?curid=3751137", "title": "Andrey Klyuev", "text": ""}
{"id": "3751138", "revid": "73997", "url": "https://it.wikipedia.org/wiki?curid=3751138", "title": "Sonisphere", "text": ""}
{"id": "3751149", "revid": "767487", "url": "https://it.wikipedia.org/wiki?curid=3751149", "title": "Billabong Pipeline Masters", "text": "Il Billabong Pipeline Masters \u00e8 una competizione di surf che si tiene al Banzai Pipeline a Oahu, nelle Hawaii.\nStoria.\nLa prima competizione ufficiale si \u00e8 tenuta nel 1970, e vede partecipare i 45 migliori surfisti della ASP, compresi i 16 atleti che gareggiano per il campionato del mondo. Il montepremi della competizione \u00e8 di 320 000 dollari, ed \u00e8 inserita nel circuito del ASP World Tour come ultima tappa del calendario."}
{"id": "3751150", "revid": "110157", "url": "https://it.wikipedia.org/wiki?curid=3751150", "title": "BloodWork (EP)", "text": "Bloodwork \u00e8 il primo EP del musicista statunitense Wednesday 13. Uscito nel 2008, l'Ep contiene 2 inediti, una cover di Tom Petty and the Heartbreakers, un remix e 2 canzoni tratte da Skeletons riproposte in versione acustica."}
{"id": "3751153", "revid": "298229", "url": "https://it.wikipedia.org/wiki?curid=3751153", "title": "Olga Zaytseva", "text": ""}
{"id": "3751159", "revid": "287204", "url": "https://it.wikipedia.org/wiki?curid=3751159", "title": "Onesmus Nyerre", "text": "Biografia.\nDetiene il record mondiale per quanto riguarda la staffetta su strada, stabilito il 23 novembre 2005 a Chiba, Giappone di 1h57'06\". Nell'occasione i componenti della squadra furono Josphat Ndambiri, Martin Mathathi, Daniel Muchunu Mwangi, Mekubo Mogusu e John Kariuki."}
{"id": "3751160", "revid": "1305772", "url": "https://it.wikipedia.org/wiki?curid=3751160", "title": "Ordine di Vasco N\u00fa\u00f1ez de Balboa", "text": "L'Ordine di Vasco N\u00fa\u00f1ez de Balboa \u00e8 un ordine cavalleresco panamense.\nStoria.\nL'Ordine \u00e8 stato fondato il 1\u00ba luglio 1941.\nClassi.\nL'Ordine consta delle seguenti classi di benemerenza:\nInsegne.\nIl nastro \u00e8 di colore viola con una striscia gialla al centro."}
{"id": "3751168", "revid": "1005847", "url": "https://it.wikipedia.org/wiki?curid=3751168", "title": "Urania (nave ospedale)", "text": "L'Urania (gi\u00e0 Genova, gi\u00e0 Hungaria) \u00e8 stata una nave ospedale della Regia Marina ed un piroscafo passeggeri italiano (in precedenza austroungarico).\nStoria.\nImpostata nel luglio 1913 nei cantieri San Rocco di Muggia, la nave venne varata nel marzo 1914 e completata nell'aprile 1916, in piena prima guerra mondiale. Costruita per il Lloyd Austriaco, con sede a Trieste, con il nome di \"Hungaria\", l'unit\u00e0 era in origine un piroscafo passeggeri da 7077 tonnellate di stazza lorda, della capienza di 179 passeggeri (133 in prima classe e 46 in seconda). \nCausa la guerra in corso, l'\"Hungaria\" stazion\u00f2 inattivo per i due anni successivi nell'Arsenale Lloyd di Trieste, entrando infine in servizio nel 1919 (iscritto al Compartimento marittimo di Trieste con matricola 336) per il Lloyd Triestino, nome assunto dal Lloyd Austriaco dopo il passaggio all'Italia dei territori giuliani.\nLa nave aveva in origine due fumaioli, uno solo dei quali effettivamente utilizzato come tale, mentre il secondo aveva una funzione esclusivamente estetica, per \u2018bilanciare\u2019 il profilo della nave. Nel 1922, a seguito di lavori di modifica, il secondo fumaiolo venne eliminato, e nel 1923 la nave venne ribattezzata \"Genova\".\nNel 1923-1924 il piroscafo venne trasferito alla Societ\u00e0 Marittima Italiana con sede a Genova (dal 1924 a Trieste), che lo impieg\u00f2 sulla linea per Bombay e l'Estremo Oriente. Nel 1931 o 1932, con l'assorbimento della Marittima Italiana da parte del Lloyd Triestino, il \"Genova\" torn\u00f2 al suo vecchio proprietario, venendo ribattezzato \"Urania\" (1933) e sottoposto a lavori di rimodernamento tra il 1932 ed il 1933, che ampliarono la sua capienza a 399 passeggeri, dei quali 60 in prima classe, 139 in seconda e 200 in terza (la stazza lorda divenne di 7099 tsl, con una portata lorda di 4870 tpl).\nDopo l'Incidente di Ual Ual, nel gennaio 1935 l'\"Urania\" venne dapprima noleggiato e poi requisito in febbraio dalla Regia Marina insieme ad un altro piroscafo del Lloyd Triestino, il \"Tevere\", cui qualche mese dopo si aggiunsero altre sei navi passeggeri (\"Vienna\", \"California\", \"Gradisca\", \"Helouan\", \"Aquileia\" e \"Cesarea\"), per il trasporto dei feriti e dei malati tra le truppe inviate in Eritrea e Somalia in preparazione dell'invasione dell'Etiopia. Dotate di attrezzature molto all'avanguardia per l'epoca (tra cui apparati di condizionamento dell\u2019aria), queste navi non vennero classificate e denunciate presso gli appositi organismi internazionali come navi ospedale, ma come \u00abnavi trasporto infermi\u00bb: dato che delle navi ospedale non avrebbero potuto trasportare truppe e rifornimenti ma solo feriti e malati, tale classificazione venne ideata per poter utilizzate le unit\u00e0 in questione come trasporti di truppe e rifornimenti per le operazioni in Eritrea e Somalia all'andata, senza ledere le convenzioni internazionali, e per rimpatriare e curare feriti e malati al ritorno (le missioni delle navi trasporto infermi si concludevano sempre a Napoli). \nTale decisione venne motivata anche dal fatto che occorreva sfruttare appieno ogni singolo viaggio, dato che Massaua, Chisimaio e gli altri porti di Eritrea e Somalia erano scarsamente ricettivi ed attrezzati in maniera non adeguata. Ugualmente provviste di dotazioni sanitarie e di personale medico (tra cui una dozzina di crocerossine), le navi trasporto infermi si distinguevano dalle navi ospedale per la colorazione, bianca ma priva di croci rosse e strisce verdi prescritte per tali unit\u00e0.\nQualora fossero insorte pi\u00f9 serie complicazioni con il Regno Unito era stato deciso che le navi trasporto infermi sarebbero state subito denunciate a Ginevra come vere e proprie navi ospedale, ma tale risoluzione non venne mai attuata. Dal 1935 al luglio 1936 (periodo in cui le navi trasporto infermi compirono in tutto 57 missioni, trasportando 27.049 tra feriti e malati) l'\"Urania\", dotata di 560 posti letto, venne quindi impiegata tra l'Italia e la futura Africa Orientale Italiana, trasportando truppe all'andata ed infermi al ritorno. L'informazione che il 18 novembre 1935 la nave avesse lasciato Napoli per l'Africa Orientale con a bordo il maresciallo d'Italia Pietro Badoglio, nominato Alto Commissario per le Colonie dell'Africa Orientale \u00e8 inesatta: a quella data l\"'Urania\" era infatti a Massaua. Badoglio vi giunse la notte del 27 novembre a bordo del \"Samnio\" (cfr. il diario di Elena Pesenti Agliardi, crocerossina volontaria sul \"Vienna\", inedito e in via di pubblicazione).\nRiclassificate come vere e proprie navi ospedale e dotate dei contrassegni regolamentari, \"Urania\" e \"Tevere\" presero poi parte alle prime vicende della guerra civile spagnola: il 22 luglio 1936, cinque giorni dopo lo scoppio del conflitto, le due navi giunsero in Spagna, dove vennero utilizzate per l'evacuazione dei cittadini italiani e stranieri residenti in quella nazione ed intenzionati ad allontanarsene per non rimanere coinvolti nella guerra. Tra il 22 luglio ed il 10 agosto 1936 vennero evacuate complessivamente 8381 persone, tra cui circa 2000 italiani. Il salvataggio di tali persone, da parte di plotoni di marinai delle navi italiane deputati alla loro scorta ed alle trattative, risult\u00f2 piuttosto complesso, in quanto esse erano considerate come latitanti dalle autorit\u00e0 repubblicane spagnole.\nL'\"Urania\" venne derequisita e restituita agli armatori nell'agosto 1936, riprendendo quindi il servizio passeggeri sulle linee del Mar Rosso e dell'Oceano Indiano con destinazione Australia ed Estremo Oriente. Nel dicembre 1939 la nave trasport\u00f2 in Africa Orientale Italiana la compagnia del noto attore Tot\u00f2, diretta in quella colonia per un giro di spettacoli, dietro appoggio del Ministero della cultura popolare. In uno degli ultimi viaggi prima della guerra l'\"Urania\" trasport\u00f2 in Australia 900 rifugiati ebrei in fuga dall'Italia.\nIl 10 giugno 1940, all'ingresso dell'Italia nella seconda guerra mondiale, l'\"Urania\" si trovava a Massaua, in Eritrea: come molte altre unit\u00e0 mercantili l\u00e0 sorprese dallo scoppio del conflitto, il piroscafo stazion\u00f2 inattivo nel porto eritreo per i successivi dieci mesi.\nAgli inizi dell'aprile 1941, quando era ormai evidente la prossima caduta di Massaua davanti all'avanzata britannica in Eritrea, l'\"Urania\", insieme a diverse altre unit\u00e0 mercantili (i piroscafi passeggeri \"Nazario Sauro\" e \"Giuseppe Mazzini\", la motonave da carico \"Capitano Bottego\", le pirocisterne \"Giove\" e \"Prometeo\", il piroscafo misto \"Tripolitania\") e militari (le navi cisterna \"Niobe\" e \"Bronte\", il rimorchiatore d'alto mare \"Ausonia\", i rimorchiatori d'uso locale \"Malamocco\", \"Oneglia\", \"Pirano\", \"Panaria\", \"Porto Venere\", \"Formia\", \"San Giorgio\" e \"San Paolo\") si trasfer\u00ec nelle Isole Dahlak, arcipelago non lontano da Massaua, per evitare la cattura. Il 2 aprile un attacco aereo inglese su Nocra incendi\u00f2 ed affond\u00f2 il \"Mazzini\" (e secondo alcune fonti anche la \"Prometeo\", mentre sarebbe stato danneggiato lo stesso \"Urania\"), poi, nei giorni successivi, tutte le navi rifugiate alle Dahlak si autoaffondarono per non cadere in mano nemica: nella notte tra il 3 ed il 4 aprile 1941 l'\"Urania\" fu la prima nave ad avviare le manovre di autoaffondamento, abbattendosi sul lato sinistro ed affondando su fondali di 20-25 metri nel golfo (\u2018mare interno\u2019) della Grande Dahlak, lasciando emergere gran parte della fiancata di dritta. Nei giorni seguenti ne seguirono la sorte anche le altre unit\u00e0: il 4 aprile la \"Giove\" (golfo del Gubbet), il 6 la \"Capitano Bottego\", il \"Nazario Sauro\" (la prima nel golfo del Gubbet, il secondo a Dahlak Kebir) ed il \"Tripolitania\", quindi, l'8 aprile, alle 2.30, nel golfo del Gubbet Mus Nefit, la \"Prometeo\". Negli stessi giorni si autoaffondarono anche i rimorchiatori \"Ausonia\" (il 15 aprile), \"Malamocco\", \"Oneglia\", \"Pirano\", \"Porto Venere\" e \"Panaria\" nel Gubbet Mus Nefit, nonch\u00e9 il \"Formia\", il \"San Paolo\" ed il \"San Giorgio\" (tra Dahlak Kebir e Nocra, ma l'informazione non \u00e8 certa) e le navi cisterna \"Bronte\" e \"Niobe\" nel canale tra Nocra e Dahlak Kebir.\nIl relitto dell'\"Urania\", con la fiancata di dritta emergente e consumata dalla ruggine (in essa nidificano varie specie di uccelli marini, come aironi, martin pescatori, sule, sterne e gabbiani), giace su fondali di 20-25 metri in posizione 15\u00b039'35\" N e 40\u00b000'23\" E, accanto al relitto di un mercantile sconosciuto affondato in tempi pi\u00f9 recenti."}
{"id": "3751169", "revid": "287204", "url": "https://it.wikipedia.org/wiki?curid=3751169", "title": "Ol'ga Kotljarova", "text": "\u00c8 stata campionessa mondiale della staffetta 4\u00d7400 metri a Siviglia 1999.\nBiografia.\nAi Giochi della XXVII Olimpiade vinse la medaglia di bronzo nella staffetta 4\u00d7400 m insieme alle connazionali Julia Sotnikova, Svetlana Goncharenko e Irina Privalova; l'oro and\u00f2 alla nazionale statunitense.\nAltre competizioni internazionali.\n1998\n2004\n2005\n2006"}
{"id": "3751170", "revid": "204012", "url": "https://it.wikipedia.org/wiki?curid=3751170", "title": "Olga Kotljarova", "text": ""}
{"id": "3751175", "revid": "112542417", "url": "https://it.wikipedia.org/wiki?curid=3751175", "title": "Francesco Cavallaro", "text": "\u00c8 dal 2002 Segretario Generale della Cisal.\nBiografia.\nCalabrese della provincia di Vibo Valentia, si impegna gi\u00e0 durante gli studi nell'attivit\u00e0 sindacale (1980).\nNel 1993 viene eletto Segretario Provinciale della CISAL di Catanzaro.\n\u00c8 forte il suo impegno sindacale a favore dei lavoratori del settore agricolo calabrese, che lo porta a rivestire la carica di Responsabile per le politiche organizzative confederali dal 1999 al 2002. Durante tale periodo (2000) diviene Segretario Nazionale della FNASLA CISAL (Federazione nazionale autonoma sindacati lavoratori agricoli).\nNominato (1999) Presidente dell'ECOFORM Cisal Nazionale (Ente Confederale di Formazione Professionale) contribuisce allo sviluppo organizzativo e qualitativo della formazione professionale fino al 2003.\nNel 2003 il Congresso Nazionale della Cisal lo elegge all'unanimit\u00e0 Segretario Generale della Cisal, carica che tuttora ricopre.\nNumerosi sono i suoi impegni all'interno degli organi istituzionali e sindacali, italiani ed europei, tra cui la Commissione centrale per l'impiego presso il Ministero del Lavoro, membro attivo del Consiglio Nazionale Economia e Lavoro CNEL e membro del CESE, con sede a Bruxelles.\nNonostante gli impegni sindacali ed istituzionali rimane legato al suo territorio e nel 2008 viene eletto Sindaco del comune di Dinami (VV).\nDal 2000 \u00e8 iscritto all'elenco pubblicisti presso l'albo dell'Ordine dei giornalisti.\nNel marzo 2012 \u00e8 stato nominato dall'arcivescovo Vittorio Luigi Mondello (presidente della Conferenza Episcopale Calabrese) Cavaliere dell'Ordine equestre del Santo Sepolcro di Gerusalemme.\nCollegamenti esterni.\nSito della CISAL"}
{"id": "3751183", "revid": "767487", "url": "https://it.wikipedia.org/wiki?curid=3751183", "title": "YeLLOW Generation", "text": "Le YeLLOW Generation sono state un gruppo J-pop giapponese.\nStoria.\nLe YeLLOW Generation vennero fondate nel 2002 dalle cantanti Yuki Suzuki, Y\u016bko Asami e Hitomi Watanabe. Poco tempo dopo la nascita firmarono un contratto con DefStar Records, sussidiaria di Sony Music. Il contratto port\u00f2 all'esordio della band, che pubblic\u00f2 il singolo \"Lost Generation\" il 5 giugno dello stesso anno. L'11 dicembre venne pubblicato il primo album, \"CARPE DIEM\", ottenendo un buon successo di vendite. Il 30 dicembre vennero pubblicati (sia in formato DVD che VHS) e , contenenti i videoclip (rispettivamente) dei singoli e \"Lost Generation\", il \"making-of\" degli stessi e alcuni video inediti. I loro pi\u00f9 grandi successi furono per\u00f2 i singoli (cover della idol Yuki Uchida) e (seconda ending dell'anime \"Fullmetal Alchemist\"), pubblicati il 21 agosto 2002 e il 28 gennaio 2004. Il 10 gennaio 2005 venne pubblicato il secondo album, \"Life-sized Portrait\", che ottenne un maggior numero di copie vendute rispetto al precedente lavoro. Il 7 dicembre venne pubblicato il DVD \"YeLLOW Generation Music Video Collection vol.3\", contenente numerosi videoclip della band, incluso quello del singolo \"Dual\", pubblicato quello stesso giorno. Dopo circa un anno di silenzio, la band dichiar\u00f2 il proprio scioglimento il 15 novembre 2006. Il 22 dicembre 2010 la DefStar Records pubblic\u00f2 il Greatest Hits \"GOLDEN\u2606BEST YeLLOW Generation\", contenente tutte le loro canzoni pi\u00f9 famose.\nDopo lo scioglimento del gruppo, le tre presero strade diverse:"}
{"id": "3751190", "revid": "28592", "url": "https://it.wikipedia.org/wiki?curid=3751190", "title": "Lingua ugro-finnica", "text": ""}
{"id": "3751193", "revid": "88740", "url": "https://it.wikipedia.org/wiki?curid=3751193", "title": "Giovanni da Colonia (santo)", "text": "Biografia.\nGiovanni apparteneva al Convento Domenicano di Colonia; divenne parroco di Hoornaer, nei Paesi Bassi, durante la persecuzione calvinista. Fu incarcerato, torturato e infine impiccato insieme ad altri religiosi considerati eretici.\nCulto.\nGiovanni e gli altri martiri di Gorcum sono stati canonizzati da papa Pio IX nel 1867. La loro ricorrenza liturgica \u00e8 il 9 luglio."}
{"id": "3751194", "revid": "133248", "url": "https://it.wikipedia.org/wiki?curid=3751194", "title": "Dev\u0219irme", "text": ""}
{"id": "3751196", "revid": "122781479", "url": "https://it.wikipedia.org/wiki?curid=3751196", "title": "Federico Tontodonati", "text": "Biografia.\nGli inizi con l'atletica, il passaggio dal mezzofondo alla marcia e gli allenatori.\nHa iniziato con l'atletica nel 2004 praticando all'inizio il mezzofondo per poi passare successivamente al \u201ctacco e punta\u201d.All'inizio \u00e8 stato allenato da Danilo Caroli, poi \u00e8 passato sotto la guida tecnica di Sandro Damilano e dal 2013 viene allenato dal padre Mauro Tontodonati fino al 2019, quando il tecnico diventa Alessandro Gandellini. \n2005-2006: i primi titoli italiani di categoria e l'esordio in una rassegna internazionale giovanile.\nNel 2005 diventa vicecampione italiano allievi sui 10\u00a0km di marcia e gi\u00e0 nel 2006 vince i primi titoli nazionali giovanili con la doppietta ai campionati italiani allievi nella marcia 5\u00a0km (indoor) e 10000 m (outdoor); partecipa anche agli assoluti di Torino dove termina all'undicesimo posto in classifica.\nEsordisce in una rassegna internazionale giovanile, gareggiando in Spagna a La Coru\u00f1a in occasione della Coppa del mondo juniores di marcia a squadre dove finisce al 25\u00ba posto sui 10\u00a0km (quarto nella classifica a squadre).\n2007-2009: altre rassegne internazionali giovanili ed un titolo italiano juniores.\nNel 2007 si laurea vicecampione italiano juniores indoor sui 5\u00a0km di marcia e giunge sesto sui 10000 m di marcia ai campionati nazionali di categoria all'aperto.\nGareggia a livello internazionale in due manifestazioni giovanili: nella Coppa Europa juniores di marcia a squadre, tenutasi a Leamington Spa in Gran Bretagna finendo in 22\u00aa posizione nell'individuale sui 10\u00a0km e settimo nella classifica a squadre e agli Europei Juniores di Hengelo nei Paesi Bassi finisce dodicesimo sui 10000 m di marcia in pista.\nNel 2008, partecipa sia alla Coppa del mondo juniores di marcia a squadre a \u010ceboksary in Russia (settimo posto individuale sui 10\u00a0km e quarto a squadre) che ai Campionati Mondiali juniores in Polonia a Bydgoszcz in pista (15\u00ba posto nella marcia 10000 m).\nIn ambito italiano vince il titolo nazionale juniores indoor nella marcia 5\u00a0km ed ai campionati di categoria all'aperto \u00e8 bronzo sui 10000 m di marcia.\nNel 2009 gareggia agli Europei under 23 svoltisi in Lituania a Kaunas dove termina 14\u00ba nei 20\u00a0km di marcia;nei campionati italiani giunge quinto nei 10000 m in pista, mentre ai nazionali sui 20\u00a0km di marcia termina sesto assoluto e quarto tra le promesse.\n2010: l'esordio con la Nazionale assoluta ed un titolo italiano promesse.\nNel 2010 vince il titolo italiano promesse sui 50\u00a0km di marcia (vicecampione a livello assoluto).\nEsordisce con la Nazionale seniores in occasione della Coppa del mondo di marcia a squadre, svoltasi in Messico a Chihuahua concludendo in 27\u00aa posizione sui 50\u00a0km e sesto nella classifica a squadre.\n2011-2016: i titoli italiani assoluti e quello universitario, gli argenti a squadre nella Coppa Europa di marcia.\nSi laurea tre volte campione italiano di marcia nel 2011: 10000 m promesse, 50\u00a0km sia assoluti che promesse; in pi\u00f9 diventa vicecampione nazionale assoluto nei 10000 m.\nPartecipa a tre rassegne internazionali: in Coppa Europa di marcia ad Olh\u00e3o (Portogallo) contribuisce col suo dodicesimo posto alla vittoria dell'argento nella classifica a squadre; agli Europei under 23 in Repubblica Ceca ad Ostrava termina quinto sui 20\u00a0km di marcia ed infine sulla stessa distanza alle Universiadi in Cina a Shenzhen finisce la gara al decimo posto.\nDoppietta di titoli italiani assoluti nel 2012 con vittoria del titolo tricolore sia sui 20 che nei 50\u00a0km di marcia.\nGareggia nella Coppa del mondo di marcia a Saransk in Russia finendo in 64\u00aa posizione.\n2013, sempre in Russia ai Mondiali di Mosca termina al 42\u00ba posto nei 20\u00a0km di marcia, mentre si ritira nella Coppa Europa di marcia tenutasi a Dudince in Slovacchia.\nIn Italia invece giunge quinto sui 10000 m di marcia agli assoluti di Milano.\nNel 2014 vince il titolo nazionale universitario sui 5000 m di marcia e si laurea per tre volte vicecampione italiano di marcia nell'ordine sui 50, 20 e 10\u00a0km.\nPartecipa alla Coppa del mondo di marcia svoltasi a Taicang in Cina arrivando al 38\u00ba posto nella prova individuale e quinto nella classifica a squadre.\nVince 4 medaglie, con due titoli assoluti, in altrettante gare di marcia ai campionati italiani del 2015: oro sia sui 50\u00a0km che nei 10\u00a0km agli assoluti, argento nei 20\u00a0km e bronzo sui 5\u00a0km agli assoluti indoor.\nIn ambito internazionale contribuisce, col suo dodicesimo posto, alla vittoria della medaglia d'argento nella classifica a squadre, nella Coppa Europa di marcia tenutasi a Murcia in Spagna.\nAi Mondiali in Cina a Pechino termina la gara in 27\u00aa posizione.\nNel 2016 ha vinto il titolo italiano assoluto nei 20\u00a0km di marcia.\nIstruzione.\nFederico ha ottenuto il diploma in Tecnico di Laboratorio Chimico-Biologico. Ha inoltre una Laurea Triennale in Scienze Motorie (L-22), una Laurea Triennale in Comunicazione interculturale. Attualmente \u00e8 iscritto alla Magistrale in Antropologia Culturale ed Etnologia presso l'Universit\u00e0 degli Studi di Torino."}
{"id": "3751197", "revid": "28592", "url": "https://it.wikipedia.org/wiki?curid=3751197", "title": "\u010cevakinskij", "text": ""}
{"id": "3751198", "revid": "44900828", "url": "https://it.wikipedia.org/wiki?curid=3751198", "title": "Ohlsdorfer Friedhof", "text": ""}
{"id": "3751210", "revid": "226458", "url": "https://it.wikipedia.org/wiki?curid=3751210", "title": "Ugo Trivellato", "text": "\u00c8 professore emerito della Facolt\u00e0 di Scienze Statistiche dell'Universit\u00e0 di Padova, dove \u00e8 stato professore ordinario di Statistica economica dal 1980 al 2010."}
{"id": "3751218", "revid": "287204", "url": "https://it.wikipedia.org/wiki?curid=3751218", "title": "\u0160\u00e1rka Ka\u0161p\u00e1rkov\u00e1", "text": "Altre competizioni internazionali.\n1992\n1993\n1995"}
{"id": "3751219", "revid": "132266", "url": "https://it.wikipedia.org/wiki?curid=3751219", "title": "Mehmed Pasci\u00e0 Sokolovi\u010d", "text": ""}
{"id": "3751221", "revid": "121604", "url": "https://it.wikipedia.org/wiki?curid=3751221", "title": "Dale Dickey", "text": "Biografia.\nNata a Knoxville, nel Tennessee, dove si \u00e8 diplomata presso il Bearden High School, successivamente studia all'Universit\u00e0 del Tennessee. Inizia la sua carriera d'attrice attorno alla met\u00e0 degli anni novanta, partecipando al film \"Due ragazze innamorate\". Nel corso degli anni si divide tra cinema e televisione, recitando in film come \"La promessa\", \"Domino\" e \"Changeling\". Per la televisione \u00e8 apparsa in varie serie televisive, tra cui \"CSI - Scena del crimine\", \"X-Files\", \"Una mamma per amica\", \"Ugly Betty\" e \"Breaking Bad\", fino a ottenere la notoriet\u00e0 grazie al ruolo ricorrente di Patty nelle serie televisiva \"My Name Is Earl\". Nel 2010 vince un Independent Spirit Award per la miglior attrice non protagonista per la sua interpretazione nel film \"Un gelido inverno\". Nel 2012 recita in alcuni episodi della quinta stagione di \"True Blood\", nel ruolo di Martha Bozeman.\nDoppiatrici italiane.\nNelle versioni in italiano delle opere in cui ha recitato, Dale Dickey \u00e8 stata doppiata da:"}
{"id": "3751224", "revid": "436907", "url": "https://it.wikipedia.org/wiki?curid=3751224", "title": "I Love My Bike", "text": "I Love My Bike \u00e8 un singolo del rapper italiano J-Ax, pubblicato il 28 ottobre 2011 come terzo estratto dal quarto album in studio \"Meglio prima (?)\".\nPer il singolo \u00e8 stato realizzato un videoclip, diretto da Gaetano Morbioli pubblicato il 26 ottobre 2011 sul canale YouTube del rapper."}
{"id": "3751227", "revid": "124808", "url": "https://it.wikipedia.org/wiki?curid=3751227", "title": "I love my bike", "text": ""}
{"id": "3751232", "revid": "1272592", "url": "https://it.wikipedia.org/wiki?curid=3751232", "title": "Paolo Leon", "text": "Biografia.\nPaolo Leon \u00e8 stato un economista keynesiano. Laureato in Legge, dopo un periodo di lavoro all'Ufficio studi dell'ENI sotto la direzione di Giorgio Fu\u00e0, \u00e8 research student (1959) presso l'Universit\u00e0 di Cambridge, con una borsa di studio Bonaldo Stringher della Banca d\u2019Italia. Il suo tutor \u00e8 Richard Kahn, che sar\u00e0 una guida decisiva per la sua comprensione del pensiero keynesiano. Non minore sar\u00e0 l'influenza di Federico Caff\u00e8, con il quale il rapporto durer\u00e0 quasi trent'anni.\nNel 1961 entra alla Banca Mondiale, dove ricopre diverse posizioni, da economista senior a capo divisione. Rientra in Italia nel 1968, diventa libero docente in Economia Politica (1969), e insegna Economia dello Sviluppo alla Facolt\u00e0 di Scienze Politiche di Bologna, con Beniamino Andreatta (1970-74). Diventa professore straordinario di Economia Politica nel 1974 e ordinario nel 1980: insegna a Catania, Venezia, Roma e presso la Scuola Superiore della Pubblica Amministrazione. \u00c8 cofondatore della Facolt\u00e0 di Economia dell'Universit\u00e0 Roma Tre, intitolata a Federico Caff\u00e8, nel 1992, di cui poi divent\u00f2 professore emerito di Economia Pubblica.\nHa diretto diversi centri studi indipendenti: ARPES (1970-80), CREL (1974-76), CLES (1982-2000), tutti dedicati alla ricerca economica e sociale. Si specializza nell'analisi costi/benefici, specialmente applicata ai settori fuori mercato (cultura, istruzione, ambiente, formazione professionale), e nello studio del mercato del lavoro.\n\u00c8 stato consulente della Cassa per il Mezzogiorno, per l'applicazione dell'analisi dei sistemi ai progetti idraulici e di trasporto, dell'Italconsult, per i progetti agricoli, delle Regioni Toscana e Marche per l'analisi dei distretti industriali, dell'Unione europea per le prospettive dell'occupazione. Ha introdotto le categorie dell'analisi economico collettiva nelle perizie, per conto dello Stato, in cause relative al danno ambientale (naufragio della petroliera Haven, Lago Maggiore, Marghera, Carrara, Priolo).\n\u00c8 stato consulente, tra le altre istituzioni pubbliche italiane, del Ministero del Bilancio, del Lavoro, dell'Ambiente. Dal 2007 al 2012 ha presieduto l'Agenzia per il controllo e la qualit\u00e0 dei servizi pubblici locali del Comune di Roma. Ha diretto la rivista \u201cEconomia della Cultura\u201d.\nSi \u00e8 anche impegnato in politica, militando nel Partito Socialista Italiano.\n\u00c8 morto a Roma l'11 giugno 2016.\nPrincipali pubblicazioni.\nHa pubblicato nel 1967 \"Structural Change and Growth in Capitalism\" (Johns Hopkins), molto apprezzato da Joan Robinson per le idee sulla dinamica economica: la tesi principale \u00e8 la difformit\u00e0 dei saggi di interesse in una economia con legge di Engel (e consumi che crescono a tassi diversi) e con progresso tecnico.\nNel 1981, dopo l'avvento delle nuove politiche economiche di Ronald Reagan Margaret Thatcher, ha pubblicato \"L'economia della domanda effettiva\" (Feltrinelli) dove espone per la prima volta il tema dei fondamenti macroeconomici della microeconomia, rovesciando le impostazioni neoclassiche.\nNel 2003-2007 ha pubblicato (Giappichelli) \"Stato, Mercato e Collettivit\u00e0\", in cui studia il legame tra lo Stato e l'economia nel suo complesso, e sottrae allo Stato sociale l'elemento pietista o egualitario per ricondurlo alla funzione di coesione sociale (principio di non esclusione). Nella sua vita di studioso ha anche scritto sulle relazioni economiche internazionali, sul mercato del lavoro, sulla valutazione economica dei progetti pubblici.\nNel 2013 ha pubblicato \"Il capitalismo e lo Stato\" (Castelvecchi), innovando su temi di macroeconomia."}
{"id": "3751236", "revid": "767487", "url": "https://it.wikipedia.org/wiki?curid=3751236", "title": "Journey to the Center of the Earth (film Asylum 2008)", "text": "Journey to the Center of the Earth \u00e8 un film statunitense del 2008 diretto da Davey Jones e Scott Wheeler. \u00c8 un \"B movie\" prodotto da The Asylum, societ\u00e0 specializzata nelle produzioni di film a basso costo per il circuito \"direct-to-video\".\nTrama.\nIl film segue due trame intrecciate: quella di un team di ricerca che \u00e8 stato teletrasportato 600\u00a0km sotto la crosta terrestre e che si perso nel centro della Terra e quella della missione di salvataggio organizzata dagli Stati Uniti con un'avanzata operazione di perforazione della crosta terrestre, che si sta svolgendo in Nord America.\nLa perforazione \u00e8 abbastanza potente da perforare la solida roccia ad un ritmo veloce per tentare di salvare la squadra dal loro destino. L'operazione ha inizio, ma la struttura del trapano si rompe accidentalmente attraverso la crosta terrestre, dove gli operatori incontrano diversi pericoli e devono combattere creature preistoriche per salvare sia il team di ricerca che se stessi e per cercare di ritornare alla superficie prima che sia troppo tardi.\nProduzione.\nIl film fu prodotto da The Asylum, diretto da Davey Jones e Scott Wheeler e girato in Belize.\nIl film, basato assai liberamente sul romanzo di Jules Verne \"Viaggio al centro della Terra\" e sul romanzo di Edgar Rice Burroughs \"At the Earth's Core\", \u00e8 un \"mockbuster\" del film \"Viaggio al centro della Terra 3D\" (\"Journey to the Center of the Earth\"), con Brendan Fraser, uscito nello stesso anno. \u00c8 il secondo film di The Asylum basato su un romanzo di Jules Verne dopo \"30,000 Leagues Under the Sea\" (2007). Il film, pur essendo un adattamento di \"Viaggio al centro della Terra\" di Verne, ha una stretta somiglianza con \"At the Earth's Core\" di Burroughs, cos\u00ec come con il suo successivo adattamento cinematografico \"\" (\"At the Earth's Core\") del 1976.\nDistribuzione.\nIl film \u00e8 stato distribuito solo per l'home video. Alcune delle uscite internazionali sono state:"}
{"id": "3751239", "revid": "72396", "url": "https://it.wikipedia.org/wiki?curid=3751239", "title": "Franz Exner", "text": "Vita.\nExner proveniva da una famiglia accademica. Suo padre Adolf Exner, professore di diritto (1841-1894), e sua sorella Marie Exner (madre dello zoologo e premio Nobel Karl von Frisch) \u00e8 stata in stretta amicizia con Gottfried Keller. il nonno Franz Serafin Exner, professore di filosofia a Vienna, fu un riformatore della scuola austriaca.\nDopo essere stato istruito privatamente nei suoi primi quattro anni di scuola, Exnerha visitato Vienna, dove nel 1900 con ha conseguito la laurea in legge.\nDopo un anno di leva militare nell'esercito austro-ungarico, Exner ha studiato legge a Vienna e a Heidelberg. Ha terminato gli studi dopo i tre esami di Stato nel 1906 con il grado di Dottore in giurisprudenza ed ha svolto la pratica forense presso l'ufficio giudiziario a Vienna. Divenuto docente nel 1910, fu successivamente professore a Vienna (1912), Praga (1916), Tubinga (1919) e Lipsia (1921). Il 1\u00ba aprile 1933, ha accettato un incarico come professore di Diritto Penale e criminologia alla Ludwig-Maximilians University di Monaco di Baviera.\nFranz Exner \u00e8 stato dal 1911 membro del Comitato Nazionale Austriaco della Associazione Internazionale \"Forensic Association\" (IRR). Dal 1933 faceva parte della Confederazione nazionalsocialista dei giuristi tedeschi, ma non fu mai un membro del Partito Nazionalsocialista Tedesco dei Lavoratori. A differenza di molti suoi colleghi accademici Exner mantenne la sua cattedra a Monaco di Baviera quindi anche dopo l'8 maggio 1945 in seguito all'\u201cepurazione\u201d nel corso della quale \u00e8 stato classificato come un politico \u201cnon collaborazionista\u201d. Quando mor\u00ec nel 1947, \u00e8 stato riconosciuto uno dei pochi criminologi che ha studiato e insegnato in quattro differenti sistemi politici: da quella austriaca Austro-ungarica alla Repubblica di Weimar, dal Terzo Reich, al tempo dell'occupazione alleata.\nDegni di nota sono ancora Exner i suoi contatti con la criminologia americana, in particolare con Edwin H. Sutherland, con il quale ha avuto, alla fine degli anni venti, una corrispondenza epistolare. Exner ha intrapreso durante il semestre estivo 1934 un lungo viaggio di studio negli Stati Uniti dove si \u00e8 incontrato personalmente con Thorsten Sellin e Ernest W. Burgess. La sua esperienza con gli Stati Uniti, specialmente nelle prigioni locali e sulla ricerca criminologica lo ha indotto a scrivere \"Forensic: un viaggio in America\" (pubblicato nel 1935 nella European Journal of Penal Science ZStW).\nExner \u00e8 stato il direttore di \"Trattati Forensi\" (1926-1941) e dal 1936 - insieme con gli avvocati Rudolf Sieverts e i medici Hans Reiter e Hans Burger-Prinz, co-direttore di \"Rivista mensile di psicologia criminale e riforma della legge penale\". Nel 1937 fu terzo presidente della \"Societ\u00e0 Criminale Biologica\". Poi stabil\u00ec una collaborazione interdisciplinare di criminologia in ambito accademico sulla crimino-biologia e sull'Amministrazione di promozione di autorit\u00e0 e organizzazione.."}
{"id": "3751244", "revid": "33689", "url": "https://it.wikipedia.org/wiki?curid=3751244", "title": "Tradizionale", "text": ""}
{"id": "3751251", "revid": "110157", "url": "https://it.wikipedia.org/wiki?curid=3751251", "title": "Novokujby\u0161evsk", "text": "Novokujby\u0161evsk \u00e8 una citt\u00e0 della Russia europea sudorientale (oblast' di Samara); sorge nella parte occidentale della \"oblast'\", a breve distanza dal fiume Volga (in corrispondenza del bacino di Samara), 20 chilometri a sudovest di Samara."}
{"id": "3751255", "revid": "287204", "url": "https://it.wikipedia.org/wiki?curid=3751255", "title": "Novokujbysevsk", "text": ""}
{"id": "3751256", "revid": "80339", "url": "https://it.wikipedia.org/wiki?curid=3751256", "title": "Novokuybyshevsk", "text": ""}
{"id": "3751257", "revid": "115284339", "url": "https://it.wikipedia.org/wiki?curid=3751257", "title": "Jak (personaggio)", "text": "Jak \u00e8 il protagonista della serie di videogiochi \"Jak and Daxter\".\nIspirazione.\nLa Naughty Dog, nel creare Jak, si \u00e8 inizialmente ispirata a Crash Bandicoot, protagonista di un'altra serie di videogiochi creata dalla stessa societ\u00e0. Successivamente invece, per integrarlo meglio nelle atmosfere distopiche e post-apocalittiche di Heaven City, la produzione ha preso ispirazione dai personaggi di Max Rockatansky e Jena Plissken, rendendolo pi\u00f9 simile a loro sia nell'aspetto che nel carattere.\nAspetto e personalit\u00e0.\nAppartenente ad una specie umanoide dotata di lunghissime orecchie, durante la sua prima apparizione Jak viene presentato come un ragazzo spensierato e sempre a caccia di guai, tanto che il suo primo atto nel videogioco \u00e8 disobbedire a Samos, il suo tutore, recandosi nella misteriosa isola della nebbia.\nCaratteristica peculiare del personaggio \u00e8 il suo essere taciturno: \u00e8 capace di parlare, ma viene sempre anticipato o interrotto da altri personaggi (in primis il logorroico Daxter), cosa che comporter\u00e0 il suo \"mutismo\" fino al secondo titolo della saga: \"\".\nIn questo capitolo, a causa di anni di torture ed esperimenti subiti il personaggio diviene molto pi\u00f9 oscuro e violento, tanto che le sue prime parole sono \"Uccider\u00f2 Praxis!\", cio\u00e8 colui che \u00e8 stato responsabile della sua lunga agonia.\nSimilmente, anche il suo modo di combattere diviene molto pi\u00f9 aggressivo e violento: non solo Jak inizia ad utilizzare di armi da fuoco (mentre nel titolo precedente combatteva o a mani nude o utilizzando il potere dell'Eco), ma grazie alle manipolazioni subite nell'ambito del progetto \"Guerriero oscuro\" egli diviene capace di assorbire l'Eco oscuro al fine di tramutarsi in \"Dark Jak\", una sua versione molto pi\u00f9 violenta, rapida e potente, in grado di ridurre letteralmente a pezzi i nemici in pochi colpi.\nTale oscurit\u00e0 verr\u00e0 combattuta solo nel terzo capitolo della saga, durante i quali i Precursor gli faranno dono dei svariati poteri dell'Eco luminoso, riequilibrando cos\u00ec la sua psiche ed il suo corpo.\nAnche il suo aspetto tende a cambiare nel corso dei capitoli della saga: nel primo viene presentato come un ragazzino di 14 anni, dal fisico atletico e slanciato, con gli occhi chiari ed i capelli biondi, molto folti. Veste abiti tribali, con protezioni in metallo sulla spalla e sul polso destro, ed altre in cuoio alle caviglie ed ai polsi; indossa anche una fondina al torace ed un paio di occhiali con binocolo integrato.\nNel secondo, a causa delle dure esperienze che ha vissuto anche il suo aspetto ne risente, e muta soprattutto nei lineamenti che divengono pi\u00f9 duri e marcati, e nel fisico che sar\u00e0 pi\u00f9 tonico e muscoloso.\nStoria.\nJak vive nel villaggio di Sandover insieme a Daxter, Keira e Samos, il saggio dell'Eco Verde.\nLa sua vita procede spensieratamente fino a quando lui e Daxter non decidono di recarsi nella vicina Isola della Nebbia dove, dopo che i due hanno osservato due loschi individui ordinare a dei lurker di recuperare alcuni manufatti dei Precursor, Dax cadr\u00e0 in una pozza di \"Eco Oscuro\", che lo tramuter\u00e0 in un animaletto simile ad una donnola.\nTornati a casa vengono enormemente rimproverati da Samos, che consiglia loro di recarsi a chiedere aiuto a Gol, l'unico saggio che ha studiato l'Eco Oscuro.\nCos\u00ec i nostri eroi partono in un lungo viaggio verso Nord aiutati dalle macchine di Keira e dai vari personaggi che incontreranno nella storia.\nGiunti alla cittadella di Gol i due ragazzi scopriranno che il saggio e sua sorella Maia sono stati corrotti dall'eccessivo contatto con l'eco oscuro e che hanno assemblato un enorme robot al fine di liberarne una immensa quantit\u00e0 da alcuni silos in cui si trova stoccato, ma i due verranno fermati da Jak che tramite l'uso dell'Eco Luminoso li far\u00e0 precipitare nel silos stesso che verr\u00e0 poi immediatamente sigillato.\nSalvato il mondo, Jak e Daxter dovranno completare la raccolta delle 101 batterie necessarie ad aprire un antichissimo portale precursor.\nNel periodo successivo alla sconfitta di Gol e Maia, Jak, Dexter, Samos e Keira si sono dedicati allo studio dei macchinari presenti nel tempio precursor, ed il gioco si apre con una scena in cui essi effettuano un esperimento su quello che sembra essere un mezzo di trasporto ed un relativo portale.\nAttivato il portale, da esso ne fuoriesce una enorme creatura apparentemente ostile che per\u00f2 non pu\u00f2 nuocere danno poich\u00e9 il gruppo viene trascinato attraverso il portale per poi essere sparpagliato.\nRimasti insieme, Jak e Daxter finiscono in una futuristica citt\u00e0 dove il primo viene catturato da delle guardie armate.\nPassano due anni durante i quali Jak viene utilizzato come cavia per il progetto \"Guerriero oscuro\" avente lo scopo di renderlo capace di manipolare l'omonimo Eco al fine di tramutarsi in un essere dotato di forza, velocit\u00e0 e violenza straordinarie.\nLiberatosi, Jak fuggir\u00e0 dal centro di detenzione insieme a Daxter (giunto in suo soccorso per liberarlo) e si unir\u00e0 al \"Mondo sotterraneo\", un gruppo di ribelli capitanati da Torn il quale si oppone al Barone Praxis, dominatore di Heaven City nonch\u00e9 leader delle Guardie Kremizi e mandante degli esperimenti su Jak.\nIl barone comunque non rappresenta l'unica minaccia: oltre le mura cittadine vivono le Teste di metallo, feroce famiglia di animali di varie forme e dimensioni particolarmente ostili.\nFra una missione e l'altra per conto dei ribelli i due rincontreranno Keira e successivamente una controparte giovane di Samos ed infine lo stesso vecchio Samos che spiega loro che egli da giovane si era recato nel passato per motivi che non pu\u00f2 rivelare.\nTale motivo verr\u00e0 chiarito alla fine del gioco: a Jak era stata affidata la missione di proteggere un bambino ed il suo tutore Kor dalle Guardie Kremizi: il primo si riveler\u00e0 essere una giovane controparte di Jak, il secondo il leader in incognito delle teste di metallo, nonch\u00e9 la misteriosa creatura apparsa all'inizio del gioco.\nSconfitto Kor ed intrappolatolo nel passato, i giovani Samos e Jak si recheranno a loro volta nel passato in modo da permettere a quest'ultimo di crescere al sicuro al villaggio di Sandover perch\u00e9 fosse pronto per salvare Heaven City ed il mondo quando sarebbe stato necessario.\n\"Jak 3\".\nPassato un anno dalla morte del Barone Praxis e dalla sconfitta di Kor, ad Heaven City infuria una guerra senza quartiere fra il Fronte di liberazione di Torn, i Bot della morte Kremizi e le teste di metallo che si spartiscono le varie zone della citt\u00e0.\nIl gioco ha inizio con l'esilio di Jak per ordine del Gran Consiglio di Haven City con l'accusa di sedizione: abbandonato nel deserto insieme a Daxter e Pecker, Jak verr\u00e0 salvato da un gruppo di cacciatori del deserto che lo porter\u00e0 a Spargus City, una citt\u00e0 nel deserto nella quale trovano scampo tutti gli esiliati dal dispotico regime di Haven City.\n\"Jak X\".\nJak viene invitato a Kras City, la citt\u00e0 del crimine, per leggere il testamento di Krew. Di l\u00ec a poco scoprir\u00e0 di essere finito in trappola, e sar\u00e0 forzato a partecipare ad una corsa automobilistica clandestina, il cui vincitore avr\u00e0 come premio la vita.\nGli eventi di questo episodio si collocano fra \"Jak 3\" e \"Jak X\". Ad Heaven City le scorte di Eco iniziano a scarseggiare. A causa di ci\u00f2 Jak, Daxter e Keira sono costretti ad addentrarsi nelle sperdute ed inesplorate zone ai confini del Mondo. A causa dell'attacco da parte di una ciurma di pirati, la nave volante dei nostri eroi naufraga sulle isole del fantomatico duca Skyhed.\nAbilit\u00e0.\nSin da ragazzo Jak ha sempre dimostrato un'innata predisposizione per l'azione: con il passare del tempo e con l'esperienza acquisita \u00e8 divenuto un abile pilota, cecchino, aviatore, atleta, combattente, scalatore, stratega, cacciatore del deserto, survivalista, guerrigliero, infiltratore, sabotatore ed in generale \u00e8 in grado di cavarsela in qualunque situazione, e grazie alle dure esperienze trascorse nelle pericolose radure del villaggio di Sandover, nella distopica Haven City, nella spartana Spargus City e nella corrotta Kras City, ha sviluppato queste sue capacit\u00e0 al massimo.\nJak \u00e8 in perfetta forma: \u00e8 in possesso di una forza fisica quasi sovrumana, che lo rende in grado di affrontare ed abbattere a mani nude avversari come animali mutanti, teste di metallo e bot della morte, nonch\u00e9 di distruggere senza l'ausilio di armi la maggior parte degli oggetti presenti nel suo mondo (casse, piante robuste etc.); pu\u00f2 inoltre contare su agilit\u00e0, velocit\u00e0 e riflessi ai limiti delle possibilit\u00e0 umane. Il suo stile di combattimento sembra vagamente ispirato al Jeet Kune Do.\nPoteri dell'Eco.\nNell'universo di Jak and Daxter \u00e8 presente una sostanza energetica chiamata Eco in grado di conferire agli utilizzatori svariate abilit\u00e0 a seconda del tipo. Fino ad ora se ne conoscono 6 tipi:\nAccoglienza.\nLa rivista \"Play Generation\" classific\u00f2 Jak come il quinto pilota pi\u00f9 improbabile tra i titoli disponibili su PlayStation 2 tenendo conto della sua apparizione in \"Jak X\"."}
{"id": "3751258", "revid": "287204", "url": "https://it.wikipedia.org/wiki?curid=3751258", "title": "Wolfgang Heinz", "text": "Biografia.\nWolfgang Heinz ha studiato legge a Friburgo e conseguito il dottorato nel 1972 con una tesi su \"Le determinanti della volont\u00e0 di segnalare la vittima.\" Nel 1975/76 ha conseguito la abilitazione con una tesi su \"Statistica della criminalit\u00e0 - lo sviluppo e lo stato, problemi e prospettive\". Dopo aver lavorato come Research Council, \u00e8 stato Professore alla Universit\u00e0 di Augusta (1976) e Costanza (1976-1978) ed \u00e8 stato dal 1978 professore presso l'Universit\u00e0 di Bielefeld e dal 1981 Professore di Criminologia e Diritto Penale presso la Facolt\u00e0 di Giurisprudenza dell'Universit\u00e0 di Costanza.\nIl suo campo di ricerca \u00e8 vasto: criminologia empirica e criminale ricerca empirica legale, soprattutto Delinquenza minorile e giustizia minorile, ricerca comparativa e ricerca-azione, soprattutto nella zona grigia, i crimini dei colletti bianchi e colletti blu, le statistiche penali e giudiziarie, nonch\u00e9 la Vittimologia.\nA Costanza ha costruito un inventario di tendenze criminali (\"Constance Inventario research\"), oltre ai dati pubblicati e non pubblicati dalla statistica criminale della polizia tedesca e le attivit\u00e0 di monitoraggio da preparare e mettere a disposizione per la ricerca. Dal Governo federale Heinz \u00e8 stato nominato come membro del gruppo scientifico \"Rapporto della rivista\"."}
{"id": "3751269", "revid": "762947", "url": "https://it.wikipedia.org/wiki?curid=3751269", "title": "Heinz Cornel", "text": "Biografia.\nCornel ha studiato dal 1972 al 1976 legge, pedagogia e scienze sociali all'Universit\u00e0 Goethe di Francoforte di Francoforte sul Meno. Nel 1980 ha conseguito il dottorato con una tesi intitolata \"Il dipartimento di correzione giovanile\" e dello stesso anno \u00e8 il suo primo esame di legge. Dal 1981-1985 ha lavorato come assistente di ricerca presso l'Istituto di Socio-terapia psicoanalitica e sociologia criminale a Francoforte. Cornel ha insegnato dal 1984 - 1988 nei dipartimenti di diritto presso l'Universit\u00e0 di Francoforte, nel campo del lavoro sociale della Universit\u00e0 di Scienze Applicate di Francoforte e dell'Universit\u00e0 di Scienze Applicate di Darmstadt. Poi nel 1988 ha vinto il concorso al Alice Salomon Hochschule di Berlino per la cattedra di Diritto Minorile, Diritto Penale e criminologia."}
{"id": "3751278", "revid": "580", "url": "https://it.wikipedia.org/wiki?curid=3751278", "title": "Scoglio di Rovigliano", "text": "Lo Scoglio di Rovigliano \u00e8 un'isola minore del golfo di Napoli, situata nei pressi della foce del fiume Sarno, in localit\u00e0 Rovigliano, al confine tra Castellammare di Stabia e Torre Annunziata, a cui appartiene amministrativamente.\nStoria.\nOriginariamente chiamata \"Petra Herculis\", la leggenda vuole che Ercole, tornando dalla Spagna dalla decima delle sue dodici fatiche, prima di fondare le citt\u00e0 di Ercolano e Stabiae, stacc\u00f2 la cima del monte Faito, scagliandola in mare, formando cos\u00ec l'isolotto: durante l'epoca romana, su di esso sorgeva un tempio dedicato ad Ercole, di cui oggi rimane un pezzo di muro realizzato in opus reticolatum; successivamente fu anche chiamato \"Pietra di Plinio\", in quanto lo scrittore Gaio Plinio Secondo, trov\u00f2 la morte durante l'eruzione del Vesuvio del 79 nei pressi dello scoglio. Il primo documento che testimonia l'attuale nome risale all'epoca di papa Innocenzo III, che in una bolla parla della localit\u00e0 di \"Rubellanium\", oggi Rovigliano, come confine tra le diocesi di Napoli e Nola: il nome deriva, secondo gli archeologi, o dal cognome di un'antica famiglia romana, la \"gens Rubilia\", oppure dal console Rubelio, proprietario dello scoglio, o ancora dal termine latino \"robilia\", ossia delle piante leguminose, simile alle cicerchie, che crescevano abbondanti nella zona dell'ager.\nNel corso dei secoli assunse diverse funzioni: nel VI secolo divenne abitazione privata, nel IX secolo pass\u00f2 alla propriet\u00e0 di Ernesto Longobardi che lo trasform\u00f2 in luogo di accoglienza per giovani donne dedite alla vita monastica, nel XII secolo divenne monastero e chiesa cistercense ed infine nel XVI secolo divenne una fortezza, per difendersi dalle incursioni saracene, sulla cui sommit\u00e0 fu costruita una torre, visibile ancora oggi. Dal 1860 lo scoglio pass\u00f2 al demanio; nel 1931 fu aperto un ristorante, il quale per\u00f2 ebbe poca fortuna, chiudendo poco dopo. Rimangono solo poche rovine della torre, versanti in condizioni di degrado.\nGeologia.\nLo scoglio di Rovigliano ha una struttura geologica simile a quella dei monti Lattari, ossia rocce sedimentarie, principalmente di tipo calcare e dolomia. \u00c8 inoltre ipotizzabile che l'isola si sia formata a seguito dello sprofondamento di un'antica montagna della quale rappresenta la vetta: lo sprofondamento potrebbe essere avvenuto a seguito della collisione della placca africana con quella euroasiatica, avvenimento che ha portato inoltre alla formazione della piana campana.\nFino al III secolo l'isolotto distava dalla costa circa quattro miglia, distanza che con il passare degli anni \u00e8 andata notevolmente riducendosi a seguito dei sedimenti delle eruzioni vulcaniche e dei detriti che si sono accumulati alla foce del Sarno."}
{"id": "3751282", "revid": "713168", "url": "https://it.wikipedia.org/wiki?curid=3751282", "title": "Giuseppe Prepositi", "text": "Fu molto attivo ad Atri e nel suo territorio nella seconda met\u00e0 del XVIII secolo; il suo stile \u00e8 tipicamente tardo barocco, con accenti classicheggianti nelle ultime opere.\nVita e attivit\u00e0 artistica.\nDi Giuseppe Prepositi abbiamo poche notizie che ci permettano di ricostruire la sua vita. Gli unici materiali disponibili sono le tele da lui realizzate, quasi sempre datate e firmate. \nLo storico atriano Nicola Sorricchio, suo contemporaneo, dice che fu allievo di Francesco Solimena e fu, addirittura, l'allievo prediletto del pittore napoletano. La cosa \u00e8 certamente dettata da una ventata di campanilismo e, molto pi\u00f9 probabilmente, il Prepositi non and\u00f2 mai a Napoli, ma frequent\u00f2 in patria la bottega di Serafino Tamburelli.\nIn effetti sono copia perfetta delle tele del Tamburelli per la chiesa atriana di San Giovanni Battista le due prime opere del Prepositi, l\"Annunciazione\" e l\"Adorazione dei Pastori\" per la chiesa di Santa Lucia a Cermignano, datate 1759.\nStando a questa data, la nascita del pittore pu\u00f2 essere collocata tra il 1730 e il 1740.\nA questo periodo giovanile possono essere assegnate anche le due tele presenti ad Atri, di medie dimensioni (genericamente assegnate alla scuola napoletana), raffiguranti \"Santa Chiara\" (nel monastero delle Clarisse), \"Santa Rita\" nel Museo Capitolare e l\"'Educazione della Vergine e santi\" nella chiesa della Trinit\u00e0.\nNel 1769 Bartolomeo De Bernardino gli commissiona la tela della \"Madonna del Rosario\" per la chiesa di San Pietro ad Appignano e, l'anno dopo, lo stesso lo incarica di dipingere l\"'Esaltazione della Croce\" e, per il presbiterio, la \"Consegna delle chiavi a San Pietro\".\nIn questo periodo riceve commissioni anche dalla natia Atri, citt\u00e0 che non lasci\u00f2 mai e dove tenne bottega (la tradizione indica in \"Vico Prepositi\" il luogo in cui si trovavano casa e bottega dell'artista). In patria fu il pittore preferito delle monache Agostiniane, che infatti nel 1771 gli commissionano ben tre opere per la loro chiesa: il \"San Donato\" e la \"Santa Rita\" per la sagrestia e la \"Madonna con Bambino e i santi Agostino e Rita\" per la parete di destra del presbiterio .\nNegli stessi anni produce varie tele per la chiesa gesuita di Sant'Andrea (di cui rimane solo il \"Sant'Ignazio in adorazione del Crocifisso\", nel Museo Capitolare), mentre nel decennio compreso tra il 1770 e il 1780 si ciment\u00f2 anche nel ritratto (suoi devono essere i ritratti postumi del cardinale Troiano Acquaviva e del vescovo Antonio Probi).\nNel 1780 riceve l'incarico di completare le tele per il presbiterio della chiesa di Sant'Antonio (oggi distrutta), rimaste incompiute dopo la morte del precedente pittore, di cui non si fa nome (potrebbe essere Serafino Tamburelli). Di quella che doveva essere una grande opera non rimane niente, ma forse potrebbe essere un frammento il piccolo \"San Michele\" nella chiesa della Trinit\u00e0. Intorno a questa data dipinge anche il \"San Gaetano in adorazione della Vergine\", nella chiesa di San Francesco.\nGli ultimi anni di vita furono molto prolifici: nel 1787 dipinge l\"'Adorazione dei Magi\" per la chiesa di Santa Lucia a Cermignano (che in pratica oggi \u00e8 il luogo che conserva pi\u00f9 opere del pittore), e l'anno dopo per lo stesso edificio realizza la \"Visitazione\", un \"Santo vescovo\" e la \"Gloria di un santo\", probabile commissione dei marchesi De Sterlich. Nel 1789 realizza il suo capolavoro, la \"Pala dei Domenicani\", che occupa tutta la parete di fondo della chiesa di San Giovanni di Atri, che raffigura la Vergine che consegna il Rosario a un folto gruppo di santi domenicani, oltre alla presenza di San Giovanni Battista e Santa Reparata, protettrice della citt\u00e0.\nL'ultima opera, n\u00e9 firmata n\u00e9 datata (ma forse del 1790 circa), \u00e8 l\"'Immacolata\" nella sagrestia del Duomo."}
{"id": "3751283", "revid": "427980", "url": "https://it.wikipedia.org/wiki?curid=3751283", "title": "Hunziker", "text": "Hunziker \u00e8 un cognome svizzero e pu\u00f2 riferirsi a:"}
{"id": "3751284", "revid": "767487", "url": "https://it.wikipedia.org/wiki?curid=3751284", "title": "Giovanni La Polvere", "text": "Giovanni La Polvere (\"Jean la Poudre\") \u00e8 un cortometraggio muto del 1913 diretto da \u00c9mile Chautard e da Maurice Tourneur.\nTourneur, che ne firma anche la sceneggiatura, \u00e8 qui a uno dei suoi primi film come regista: inizia con questo film una carriera che lo porter\u00e0 a diventare un regista famoso in ambito internazionale.\nProduzione.\nIl film fu prodotto dalla Soci\u00e9t\u00e9 Fran\u00e7aise des Films \u00c9clair\nDistribuzione.\nDistribuito dalla Soci\u00e9t\u00e9 Fran\u00e7aise des Films \u00c9clair, il film usc\u00ec nelle sale francesi i 3 ottobre 1913, conosciuto anche con il titolo \"La Conqu\u00eate de l'Alg\u00e9rie\". In Italia venne distribuito dalla stessa \u00c9clair nel novembre 1913. Negli Stati Uniti, fu importato dalla Features Ideal che lo distribu\u00ec il 5 dicembre 1913. In inglese, fu ribattezzato anche come \"The Guerrillas of Algiers; or, The Mosque in the Desert\"."}
{"id": "3751285", "revid": "110157", "url": "https://it.wikipedia.org/wiki?curid=3751285", "title": "\u017digul\u00ebvsk", "text": "\u017digul\u00ebvsk \u00e8 una citt\u00e0 della Russia europea sudorientale (oblast' di Samara); sorge nella parte occidentale della \"oblast'\", sulla riva destra del Volga, 92 chilometri a ovest di Samara, non lontano dall'importante centrale idroelettrica che origina il bacino di Samara."}
{"id": "3751286", "revid": "80339", "url": "https://it.wikipedia.org/wiki?curid=3751286", "title": "Zhigulyovsk", "text": ""}
{"id": "3751287", "revid": "599013", "url": "https://it.wikipedia.org/wiki?curid=3751287", "title": "Jos Hermens", "text": "Biografia.\nNella Coppa del mondo 1977 vinse la medaglia di bronzo nei 10000 m piani. Nei 5000 m piani \u00e8 stato per tre volte campione nazionale."}
{"id": "3751288", "revid": "287204", "url": "https://it.wikipedia.org/wiki?curid=3751288", "title": "Zigulevsk", "text": ""}
{"id": "3751292", "revid": "729019", "url": "https://it.wikipedia.org/wiki?curid=3751292", "title": "Robert Forest", "text": "Professionista tra il 1984 ed il 1993, vinse una tappa al Giro d'Italia.\nCarriera.\nLe principali vittorie da professionista furono una tappa al Grand Prix du Midi Libre nel 1984, una tappa al Giro d'Italia 1987, il Tour du Vaucluse e una tappa al Circuit de la Sarthe nel 1992. Partecip\u00f2 a quattro edizioni del Tour de France, tre del Giro d'Italia, una della Vuelta a Espa\u00f1a e un campionato del mondo."}
{"id": "3751293", "revid": "1457965", "url": "https://it.wikipedia.org/wiki?curid=3751293", "title": "Kuba-Imperial", "text": "Kuba-Imperial (nota anche soltanto come Kuba) \u00e8 stata un'azienda tedesca produttrice di elettronica di consumo, in particolare di mobili radio.\nStoria.\nFu fondata nel 1948 a Wolfenb\u00fcttel, in Bassa Sassonia, da Gerhard Kubetschek (1909-1976), la Kuba Tonm\u00f6bel und Apparatebau, avvi\u00f2 la sua produzione con appena 100 addetti in organico, e si present\u00f2 con un catalogo che comprendeva pi\u00f9 di 12 modelli di mobili radio, il primo dei quali fu il \"Traviata\".\nIl 15% degli apparecchi prodotti a Wolfenb\u00fcttel fu destinato alle esportazioni, e Kuba nel 1953 deteneva l'80% di quota di mercato dei mobili radio tedeschi esportati. Per l'approvvigionamento dei componenti, la ditta ebbe come fornitori le maggiori aziende tedesche del settore come Graetz, Loewe-Opta, Nordmende, SABA e Telefunken.\nDopo diversi anni di successi conseguiti, Kuba contava tre siti produttivi a Wolfenb\u00fcttel e Braunschweig. Un'altra fabbrica venne acquisita nel 1958 ad Osterode am Harz dalla fallita ditta \"Continental Rundfunk und Fernsehen GmbH\", che produceva apparecchi radiofonici a marchio Imperial. Acquisitone il marchio, fu creata la \"Imperial Rundfunk und Fernsehwerk GmbH\".\nCon l'acquisizione di Continental, Kuba acquis\u00ec a sua volta il know-how necessario per il proprio sviluppo e produzione di apparecchi radiofonici e televisivi. Un altro passo verso l'indipendenza dai fornitori fu l'acquisto di un impianto di lavorazione del legno.\nA quei tempi i modelli di mobili radio Kuba pi\u00f9 famosi erano quelli \"ibridi\", con televisori, radio, giradischi e casse, con possibilit\u00e0 anche di installarvi un registratore.\nDopo oltre due decenni dalla sua fondazione, l'azienda impieg\u00f2 nelle varie sedi oltre 4.000 dipendenti. Kuba era all'epoca il terzo produttore di apparecchi radio e televisori in Germania, ed aveva un fatturato annuo di 220 milioni di marchi.\nNel luglio 1966 Kubetscheck cedette l'azienda al gigante americano General Electric per 80 milioni di marchi restandovi ancora per otto mesi come membro del consiglio di amministrazione.\nPer l'introduzione della televisione a colori, nel 1967 l'azienda venne ridenominata Kuba-Imperial GmbH. Nello stesso anno lanci\u00f2 il televisore \"Porta Colour\", ma competere nel mercato dei televisori divenne pi\u00f9 difficile. Nel 1968 la produzione venne concentrata unicamente ad Osterode, mentre gli altri stabilimenti furono venduti.\nNel 1970 l'azienda fu rilevata dalla AEG-Telefunken. Cambi\u00f2 ragione sociale in Imperial Radio Fernsehen Phono GmbH, ed oper\u00f2 fino al 1972, quando venne chiusa.\nI vecchi capannoni di Wolfenb\u00fcttel esistono ancora e sono utilizzati da piccole imprese e per eventi culturali. Un museo dedicato alla Kuba-Imperial commemora il lavoro di Kubetschek e la storia della sua azienda."}
{"id": "3751296", "revid": "11959", "url": "https://it.wikipedia.org/wiki?curid=3751296", "title": "Ba\u1e25raynun\u0101", "text": "Ba\u1e25raynun\u0101 () \u00e8 il nome dell'inno nazionale del Bahrein (). Esso \u00e8 chiamato anche \"Ba\u1e25raynun\u0101 balad al-aman\" (\"Il nostro Bahrein terra di sicurezza\").\nSono state realizzate due versioni differenti dell'inno, con la stessa melodia ma con parole diverse. Il primo inno fu utilizzato dall'indipendenza del Bahrein nel 1971 fino alla trasformazione dell'Emirato del Bahrain in regno nel 2002. La seconda versione \u00e8 utilizzata dal 2002 fino ad oggi. Le parole originali sono state scritte da Muhammad Sidqi Ayyash, nato nel 1925. Il compositore della melodia \u00e8 sconosciuto, ma fu in seguito arrangiata dal cantante e compositore Ahmad al-Jumayri, che modific\u00f2 la melodia, facendola diventare quella dell'inno attuale, ampiamente utilizzato."}
{"id": "3751308", "revid": "599013", "url": "https://it.wikipedia.org/wiki?curid=3751308", "title": "Darren Braithwaite", "text": "Biografia.\nVinse due medaglie di bronzo ai Campionati del mondo di atletica leggera, la prima nel 1991 insieme a Tony Jarrett, John Regis e Linford Christie, venendo battuti dalle nazionali francese e statunitense, la seconda nel 1997."}
{"id": "3751310", "revid": "219110", "url": "https://it.wikipedia.org/wiki?curid=3751310", "title": "Mobile radio", "text": "Il mobile radio \u00e8 un tipo di apparecchio radiofonico rivestito da un mobile in legno.\nStoria e descrizione.\nSi diffuse verso la fine degli anni venti dagli Stati Uniti, prendendo il posto dei piccoli sintonizzatori, ed il suo rivestimento esterno serviva per proteggere i circuiti presenti al suo interno. Successivamente il \"design\" sub\u00ec maggiori ritocchi, e molto popolari erano le cosiddette \"radio a cattedrale\". Molti di questi mobili radio, peraltro molto ingombranti, erano costituiti anche da giradischi e magnetofoni.\nInizialmente fu un apparecchio acquistato perlopi\u00f9 da famiglie benestanti che lo tenevano nei loro soggiorni, poi in seguito divenne uno strumento utilizzato dalle masse.\nMaggiori produttori mondiali furono Blaupunkt, Philco, Philips, RCA e Telefunken. In Italia invece maggiori produttori nazionali furono Allocchio Bacchini, CGE, Ducati, LESA, Magnadyne, Phonola e RadioMarelli.\nNegli anni cinquanta si diffuse un nuovo tipo di rivestimento del mobile, costituito da legno in tessuto plastificato. Con l'evoluzione dei circuiti radiofonici, del design, e soprattutto, con lo sviluppo della transistorizzazione delle radio avutasi verso gli anni sessanta, il modello mobile radio fu sempre pi\u00f9 abbandonato dai produttori a favore di quelli portatili."}
{"id": "3751326", "revid": "287204", "url": "https://it.wikipedia.org/wiki?curid=3751326", "title": "Serie A 1997 (Ecuador)", "text": "La Serie A 1997 \u00e8 stata la 39\u00aa edizione della massima serie del campionato di calcio dell'Ecuador, ed \u00e8 stata vinta dal Barcelona, giunto al suo dodicesimo titolo.\nFormula.\nLa stagione viene divisa in due fasi: Apertura e Clausura. La prima fa guadagnare un punto bonus a ciascuna squadra vincitrice di un girone; la seconda fase si disputa in un girone unico. Viene poi stilata una classifica complessiva: le prime 6 passano al girone finale; le ultime 4 al girone per la retrocessione.\nApertura.\nGruppo 1.\nBarcelona 1 punto bonus.\nGruppo 2.\nLDU Quito 1 punto bonus.\nClausura.\nBarcelona 2 punti bonus; Deportivo Quito 1.\nFase finale.\nBarcelona 3 punti bonus; Deportivo Quito 1; LDU Quito 1."}
{"id": "3751329", "revid": "1345938", "url": "https://it.wikipedia.org/wiki?curid=3751329", "title": "Evgenij Rejn", "text": "Biografia.\nEvg\u00e9nij Rejn \u00e8 nato a Leningrado (S. Pietroburgo) nel 1935. Nel 1959 conobbe e frequent\u00f2, insieme a Josif Aleksandrovi\u010d Brodskij e ad altri due giovani poeti, la poetessa Anna Andreevna Achmatova. Dopo alcune, sparute pubblicazioni, su riviste ufficiali sovietiche (\u00abAvr\u00f3ra\u00bb) e su riviste del samizd\u00e1t (la maggior parte) ed estere, nel 1979 pubblic\u00f2 \"In senso antiorario\", apparso ad Ann Arbor (Michigan). \nRejn ha dovuto aspettare fino al 1984, quando uscirono \"I nomi dei ponti\", per vedere pubblicato un suo libro in patria. Oggi insegna all'istituto letterario \u00abG\u00f3r'kij\u00bb ed \u00e8 membro dell'Unione degli scrittori. Tra i poeti criticati c'\u00e8 il connazionale Boris Ry\u017eij, definito da Rejn come \u00abil pi\u00f9 grande talento poetico della sua generazione\u00bb. \nIn italiano sono apparse, ad oggi, alcune traduzioni su rivista (tra cui \u00abIn forma di parole\u00bb, n\u00b02, 2005), la Lettera in Kamc\u02d8atka a un vecchio amico (Scheiwiller 1988) e la prima raccolta di poesie \u00ab\"Balcone\" e altre poesie\u00bb (Diabasis, 2006)."}
{"id": "3751332", "revid": "298229", "url": "https://it.wikipedia.org/wiki?curid=3751332", "title": "Joseph Mutua", "text": "Biografia.\nHa vinto per tre volte consecutivamente il titolo nazionale degli 800 m piani, dal 2002 al 2004. Nella stessa specialit\u00e0 ha vinto anche la medaglia d'argento ai Giochi del Commonwealth 2002.\nNel 2006 insieme ad Ismael Kombich, William Yiampoy e Wilfred Bungei ha stabilito il record mondiale della staffetta 4\u00d7800 metri."}
{"id": "3751336", "revid": "629354", "url": "https://it.wikipedia.org/wiki?curid=3751336", "title": "Federico Sclopis", "text": ""}
{"id": "3751340", "revid": "473148", "url": "https://it.wikipedia.org/wiki?curid=3751340", "title": "Teresa di Ges\u00f9 delle Ande", "text": ""}
{"id": "3751342", "revid": "6923", "url": "https://it.wikipedia.org/wiki?curid=3751342", "title": "Ciclo di Baal", "text": "Il Ciclo di Baal \u00e8 un testo della mitologia ugaritica. Si compone di un gruppo di sei tavolette rinvenute in stato frammentario, nella \"casa del Sommo Sacerdote\". Il testo narra dell'ascensione del dio Baal al regno dei cieli come re degli dei. \u00c8 stato scritto da uno scriba di nome milkou-ilu, che visse durante il regno di Niqmaddou II. Solo met\u00e0 del mito \u00e8 stato ricostruito dai frammenti.\nStoria.\nLa prima parte del ciclo \u00e8 sconosciuto, poich\u00e9 i pezzi delle tavole d'argilla sono andati perduti. Il testo restaurato inizia con la decisione del sommo dio El, di lasciare il trono divino al suo figlio prediletto Yam, dio degli abissi marini. Baal si oppone, e per questo viene imprigionato da Yam nel suo palazzo. Ma in suo aiuto giunge il dio Kothar, che lo libera. Una volta libero, Baal affronta il dio marino, e con l'aiuto delle sorella e moglie Anat, stordisce e addormenta Yam, relegandolo cos\u00ec negli abissi oceanici.\nUscito vittorioso dallo scontro, Baal viene dichiarato re degli dei. Richiede quindi la costruzione di un grande palazzo degno della sua grandezza, ordinando che questo venga costruito sul monte Saphon (oggi Jebel Aqra).\nUna volta completato il suo maestoso palazzo, Baal d\u00e0 una festa alla quale sono invitati tutti gli dei. Unico che si rifiuta di partecipare, \u00e8 il dio Mot, signore della morte e degli inferi, che rifiuta di riconoscere la regalit\u00e0 di Baal. Il loro scontro copre l'ultima parte della storia.\nBaal si reca negli inferi per sfidare il fratello ribelle, ma viene sconfitto e imprigionato. A causa della sua improvvisa scomparsa, gli altri dei credono che sia morto. La sua assenza determina la cessazione della pioggia, e l'arrivo di una forte siccit\u00e0, facendo perdere fede negli dei agli uomini. Cos\u00ec Anat, sorella di Baal, e Shapash, la dea del sole, partono in cerca di Baal. Anat discende negli inferi, dove affronta e sconfigge Mot. Baal viene liberato, e affronta di nuovo Mot in un'epica battaglia, ma i due dei si equivalgono in potenza e nessuno esce vincitore dallo scontro. Alla fine, Mot riconosce il dominio di Baal sulla Terra e lo fa uscire dagli Inferi. Baal \u00e8 divenuto cos\u00ec re indiscusso degli dei.\nInterpretazione.\nIl Mito \u00e8 probabilmente legato alle stagioni del ciclo agrario. Infatti, Baal \u00e8 il portatore delle piogge benigne che irrigano i campi e fanno fiorire i deserti; Mot rappresenta la siccit\u00e0 e il periodo della prigionia di Baal negli inferi, rappresenta il duro periodo della stagione secca. La battaglia tra Baal e Yam invece, rappresenta la vittoria dell'ordine, sulle potenze primordiali del Caos, probabilmente a memoria storica di un antico cataclisma legato alle acque marine (magari lo stesso diluvio universale). Quest'ultimo tema era stato gi\u00e0 presentato dagli altri popoli mesopotamici con miti analoghi, come la battaglia di Marduk / Bel contro la mostruosa Tiamat (il mare)."}
{"id": "3751345", "revid": "767487", "url": "https://it.wikipedia.org/wiki?curid=3751345", "title": "Jes\u00fas Molina", "text": "Carriera.\nNazionale.\nViene convocato per la Copa Am\u00e9rica Centenario negli Stati Uniti."}
{"id": "3751347", "revid": "767487", "url": "https://it.wikipedia.org/wiki?curid=3751347", "title": "Woven Hand", "text": "I Woven Hand o anche Wovenhand sono un gruppo musicale fondato a Denver nel 2001 e guidato David Eugene Edwards, gi\u00e0 leader dei 16 Horsepower.\nIl loro stile musicale unisce elementi alternative country, neofolk, post-rock, punk rock e musica popolare e tradizionale.\nStoria.\nIl gruppo \u00e8 nato nel 2001 come progetto parallelo solista di David Eugene Edwards, leader e cantante dei 16 Horsepower, durante un periodo di riflessione in seno al gruppo. Nei primi concerti Edwards \u00e8 affiancato dal polistrumentista Daniel McMahon.\nVengono registrati i primi brani incisi sull'album d'esordio dal titolo \"omonimo\", che viene pubblicato nel 2002 per la Glitterhouse Records. Oltre a McMahon partecipano alle registrazioni del disco il batterista Ordy Garrison ed il violoncellista Paul Fonfara.\nL'anno successivo Edwards rivede in chiave acustica alcuni brani del primo album e con l'aggiunta di alcuni inediti pubblica l'album \"Blush Music\", con Shane Trost al posto di Fonfara. I brani vengono utilizzati come accompagnamento per lo spettacolo di danza contemporanea \"Blush\" portato in scena dal coreografo belga Wim Vandekeybus con la compagnia Ultima Vez, il gruppo segue in tour la compagnia e viene pubblicato anche come colonna sonora ufficiale con identica scaletta ma con 2 brani in meno rispetto all'album. Tra i brani pi\u00f9 rappresentativi del disco si segnala la rilettura di \"Ain't No Sunshine\" di Bill Withers.\nNel 2004 pubblicano \"Consider the Birds\" per la Sounds Familyre, etichetta statunitense che aveva gi\u00e0 distribuito i suoi precedenti lavori, registrato quasi interamente da Edwards. Nel tour successivo Edwards viene accompagnato solo dal batterista Ordy Garrison.\nNel 2005 i 16 Horsepower si sciolgono ed Edwards si concentra maggiormente sul progetto Wovenhand. Nel gruppo entra il percussionista belga Peter van Laerhoven, esce invece Trost.\nIn questo periodo il gruppo collabora nuovamente con la compagnia Ultima Vez, alcuni brani sia del gruppo e che dei 16 Horsepower vanno a formare la colonna sonora dello spettacolo \"Puur\" edito poi su DVD e nel quale appare Edwards.\nNel 2006 viene pubblicato \"Mosaic\" con Edwards, Garrison, McMahon e Elin Palmer agli strumenti a corde. Entra in seguito nel gruppo Pascal Humbert al basso che era gi\u00e0 stato compagno di Edwards nei 16 Horsepower.\nL'album successivo, \"Ten Stones\" del 2008, si pu\u00f2 considerare come il primo album frutto della collaborazione di pi\u00f9 elementi e non solo del lavoro di Edwards.\nNel 2010 pubblicano \"The Threshingfloor\", dove si sentono forti influenze balcaniche e medio orientali assorbite dal gruppo durante il precedente tour e a cui fa seguito un tour di spalla ai Tool.\nNel settembre 2012 pubblicano il nono album \"The Laughing Stalk\", prodotto da Alexander Hacke (Nick Cave and the Bad Seeds e Einst\u00fcrzende Neubauten), che mostra un cambiamento rispetto ai lavori precedenti, segnato da una maggiore elettrificazione ed un ritorno a certe atmosfere dark e post punk dei Sixteen Horsepower. La nuova formazione vede l'inserimento di Charles French alla chitarra, Gregory Garcia al basso e Jeffrey Linsenmeier all'organo.\nNel 2014 annunciano la pubblicazione del loro decimo lavoro in studio, \"Refractory Obdurate\", il quale continua la strada presa con il precedente album. Le sonorit\u00e0 sono tuttavia pi\u00f9 piene e l'utilizzo pi\u00f9 in secondo piano delle chitarre, elemento dominante e caratteristico del gruppo."}
{"id": "3751361", "revid": "125175654", "url": "https://it.wikipedia.org/wiki?curid=3751361", "title": "David Krummenacker", "text": "Biografia.\nStudi\u00f2 alla Las Cruces High School nello stato del Nuovo Messico terminandola nel 1993. Ai Mondiali indoor 2003 vinse una medaglia d'oro negli 800 m piani superando il danese Wilson Kipketer (medaglia d'argento)."}
{"id": "3751368", "revid": "287204", "url": "https://it.wikipedia.org/wiki?curid=3751368", "title": "Raul Entrerrios", "text": ""}
{"id": "3751370", "revid": "599013", "url": "https://it.wikipedia.org/wiki?curid=3751370", "title": "Ade Mafe", "text": ""}
{"id": "3751374", "revid": "36426", "url": "https://it.wikipedia.org/wiki?curid=3751374", "title": "Museo di casa Martelli", "text": ""}
{"id": "3751375", "revid": "599013", "url": "https://it.wikipedia.org/wiki?curid=3751375", "title": "Gi\u014drgos Dedes", "text": "Carriera.\nFu capocannoniere del campionato greco nel 1971 e nel 1976."}
{"id": "3751376", "revid": "339392", "url": "https://it.wikipedia.org/wiki?curid=3751376", "title": "Jiorgos Dedes", "text": ""}
{"id": "3751378", "revid": "339392", "url": "https://it.wikipedia.org/wiki?curid=3751378", "title": "Yeorgios Dedes", "text": ""}
{"id": "3751379", "revid": "767487", "url": "https://it.wikipedia.org/wiki?curid=3751379", "title": "The 7 Adventures of Sinbad", "text": "The 7 Adventures of Sinbad \u00e8 un film statunitense del 2010 diretto da Ben Hayflick e Adam Silver. \u00c8 un \"B movie\" prodotto da The Asylum, societ\u00e0 specializzata nelle produzioni di film a basso costo per il circuito \"direct-to-video\". Si tratta di una versione moderna di \"Sindbad il marinaio\".\nTrama.\nAnni 2000, presente, Adrian Sinbad \u00e8 un milionario, finito su un'isola deserta dopo la caduta del suo elicottero. Sinbad incontra la bella guerriera Loa. Insieme a Loa e al suo gruppo, egli dovr\u00e0 affrontare temibili creature sull'isola: un granchio gigante, un calamaro gigante, un ciclope, delle seducenti sirene, dei draghi, un demone di fuoco in un vulcano e una gigantesca balena. Durante le battaglie, il suo equipaggio viene decimato dai mostri.\nProduzione.\nIl film fu prodotto da The Asylum, diretto da Ben Hayflick e Adam Silver e girato a Belize City, in Belize, a febbraio 2010 con un budget stimato in 500.000 dollari. \nIl titolo di lavorazione fu \"The Seven Voyages of Sinbad\". \nIl film \u00e8 un \"mockbuster\" di \"Prince of Persia - Le sabbie del tempo\" (\"Prince of Persia: The Sands of Time\") e di \"Scontro tra titani\" (\"Clash of the Titans\"), usciti nello stesso anno.\nDistribuzione.\nIl film \u00e8 stato distribuito solo per l'home video e in televisione. Alcune delle uscite internazionali sono state:"}
{"id": "3751380", "revid": "46931", "url": "https://it.wikipedia.org/wiki?curid=3751380", "title": "The Seven Adventures of Sinbad", "text": ""}
{"id": "3751381", "revid": "256896", "url": "https://it.wikipedia.org/wiki?curid=3751381", "title": "C.S.A.IN. - Centri Sportivi Aziendali Industriali", "text": ""}
{"id": "3751393", "revid": "62004", "url": "https://it.wikipedia.org/wiki?curid=3751393", "title": "C.N.S. Libertas - Centro Nazionale Sportivo Libertas", "text": ""}
{"id": "3751395", "revid": "247222", "url": "https://it.wikipedia.org/wiki?curid=3751395", "title": "Il figlio dell'Uomo (film)", "text": ""}
{"id": "3751398", "revid": "184755", "url": "https://it.wikipedia.org/wiki?curid=3751398", "title": "Lanfranco Senn", "text": "Biografia.\nDopo essersi laureato in Economia e Commercio presso l'Universit\u00e0 Bocconi, ha conseguito il Master of Arts in Regional Science presso la University of Pennsylvania.\nRicerca.\n\u00c8 stato visiting professor presso il Politecnico di Zurigo e presso l'Universit\u00e0 Hitotsubashi di Tokyo ed ha insegnato presso le Universit\u00e0 di Trento, di Bari, di Bergamo e l'Universit\u00e0 Cattolica del Sacro Cuore di Milano. \u00c8 oggi professore ordinario di Economia regionale urbana presso l'Universit\u00e0 Bocconi, per la quale \u00e8 gi\u00e0 stato direttore dell'Area economia e coordinatore del corso di laurea in Amministrazioni pubbliche e Istituzioni internazionali.\n\u00c8 stato, inoltre, direttore del CERTeT, Centro di ricerca in economia regionale, trasporti e turismo e del master in Economia e management dei trasporti, della logistica e delle infrastrutture.\nMembro del Comitato ordinatore dell'Universit\u00e0 della Svizzera italiana a Lugano ed esperto delle Direzioni generali delle politiche regionali e dei trasporti dell'Unione europea, \u00e8 stato presidente di MM - Metropolitana Milanese S.p.A..\nAttivit\u00e0 politica.\nNel novembre 2011 il suo nome \u00e8 incluso tra i possibili ministri di un governo istituzionale guidato da Mario Monti, dopo l'annuncio delle dimissioni del presidente del Consiglio Silvio Berlusconi."}
{"id": "3751401", "revid": "98361783", "url": "https://it.wikipedia.org/wiki?curid=3751401", "title": "Armando Bonato", "text": "Biografia.\nSi dedica al fumetto sul finire degli anni quaranta collaborando con diversi editori. Per Bonelli nel 1947-1948 disegna vari episodi di \"Ipnos\", il clone italiano di Mandrake; per Vaglieri alcuni \"Albi Salgari\" e soprattutto gli \"Albi Apaches\" con il personaggio di Lupo solitario; per le Edizioni Alpe illustra le storie del giovane capo indiano \"Yab\u00f9\" (1950-1953) e una quindicina di puntate delle \"Imprese di Joe Porter dell'agenzia Pinkerton\"; per Nerbini disegna svariati episodi di \"Buffalo Bill\" e per la Dardo alcune storie di \"Mustang Grey\". Specializzatosi nel genere western, con lo pseudonimo Boar illustra varie saghe per \"Il nuovo sceriffo\" di Tristano Torelli (quelle brevi di \"Monica\" e \"Stella del Sud\", e quella lunga \"La regina dei pellerossa\") e numerosi romanzi pubblicati sugli albi dell\"'Intrepido\" della casa editrice Universo di Cino Del Duca. Tramite l'agenzia dell'amico e collega Rinaldo Dami (Roy D'Amy), parecchie sue storie compaiono anche sui giornali inglesi e francesi.\nNel 1963 approda al \"Pecos Bill\" dello stampatore-editore Angelo Fasani e nel 1966 a \"Diabolik\", per il quale fra il 1966 e il 1968 disegna le matite di 33 episodi. Negli stessi anni collabora con il settimanale milanese \"ABC\" realizzando tavole satiriche (\"Le cronache di Ausonia\") e alla rivista mensile \"King\". Suoi brevi racconti appaiono anche su \"Horror\", il mensile di Gino Sansoni. In seguito si dedica all'illustrazione di tascabili per adulti come \"Kalamity Jane\" (Edinational), \"Helga\" (Furio Viano Editore) e le numerose collane delle edizioni ErreGi di Renzo Barbieri, da \"Belfagor l'arcidiavolo\" (ideata sull'onda del successo del \"L'arcidiavolo\", film di Ettore Scola del 1966 con Vittorio Gassman e Claudine Auger) a \"Messalina\" e \"Jolanda de Almaviva\"; sempre per Renzo Barbieri, dal 1972 collabora a \"Il Vampiro\" (per la SEGI) e dal 1973 a \"Lo Scheletro\" (per la Edifumetto). Pubblica alcuni racconti di guerra presso gli editori Bianconi e Dardo, lavora per \"Corrier Boy\" e decide di abbandonare l'attivit\u00e0 di disegnatore all'inizio degli anni ottanta.\n\"Diabolik\".\nPer Bonato il successo professionale arriva con la collaborazione all'eroe nero \"Diabolik\", in cui il quarantenne disegnatore, milanese a tutti gli effetti nonostante la nascita ticinese, raffigura donnine in abiti pi\u00f9 o meno succinti ma con tratti particolarmente erotici per l'epoca. Sar\u00e0 questo il motivo che costringer\u00e0 le sorelle Giussani a rinunciare a malincuore alla sua apprezzata collaborazione, visto che la censura del tempo non d\u00e0 tregua ai nuovi fumetti neri. Molto prolifica e molto apprezzata dai lettori dell'epoca, la sua collaborazione con Enzo Facciolo, il disegnatore pi\u00f9 rappresentativo della casa editrice Astorina. \nIl primo episodio che Bonato disegna per \"Diabolik\" \u00e8 \"Notte di sterminio\" (19 settembre 1966)."}
{"id": "3751404", "revid": "125658273", "url": "https://it.wikipedia.org/wiki?curid=3751404", "title": "Gennadio (esarca d'Africa)", "text": "Biografia.\nNel 578 era gi\u00e0 \"magister militum per Africam\", ovvero comandante supremo delle truppe bizantine in Africa. In quello stesso anno, come attestato da Giovanni di Biclaro, Gennadio inflisse una grave sconfitta ai Mauri, uccidendo il loro re Garmul:\nL'iscrizione ne attesta le cariche di \"patricius\" e \"magister militum\" in Africa al tempo dell'imperatore Tiberio II Costantino (578-582); un'altra iscrizione () attesta che mantenne la carica di \"patricius\" anche durante il regno del successore di Tiberio, l'imperatore Maurizio (582-602), ricevendo inoltre la dignit\u00e0 di console onorario. Durante il suo mandato difese con successo l'Africa dalle incursioni dei Mauri, che sembra si fossero rivoltati di nuovo nel 589, ricevendo per questi\nmotivi le congratulazioni di papa Gregorio I (591).\nIn un'epistola di papa Gregorio I datata al luglio 591 \u00e8 definito, per la prima volta, \"exarchus Africae\" (\u00abesarca d'Africa\u00bb); l'esarca era una nuova carica creata dall'imperatore Maurizio ed fungeva da vicer\u00e9 con autorit\u00e0 sia civile sia militare, amministrando per conto dell'Impero i territori occidentali. Vi erano un esarca in Italia e uno in Africa, e Gennadio \u00e8 il primo esarca d'Africa attestato dalle fonti, ma si ignora quando assunse la carica: il \"terminus ante quem\" della nomina a esarca \u00e8 appunto luglio 591, data della lettera di papa Gregorio.\nDurante il suo mandato, ricevette numerose lettere da papa Gregorio I, nei quali il pontefice lo esortava ad intervenire in questioni riguardanti la Sardegna e Corsica (all'epoca sotto la giurisdizione di Cartagine) come anche a perseguitare con vigore gli eretici donatisti e vigilare sulle irregolarit\u00e0 commesse dal concilio di vescovi numidiani. Nel 595 soppresse ancora una volta una rivolta dei Mauri. Si ritir\u00f2 o per\u00ec tra il settembre/ottobre 598 e il luglio 600."}
{"id": "3751405", "revid": "247222", "url": "https://it.wikipedia.org/wiki?curid=3751405", "title": "The Advantage (album)", "text": "The Advantage \u00e8 il primo album del gruppo math rock californiano The Advantage, pubblicato il 6 aprile 2004 negli Stati Uniti.\nInteramente strumentale, \u00e8 composto esclusivamente di cover di brani tratti dalle colonne sonore di videogiochi classici pubblicati tra il 1984 ed il 1991, principalmente per piattaforme Nintendo NES e SNES.\nCopertina.\nLa copertina, disegnata da Geoff Morgan, raffigura una console Nintendo Entertainment System."}
{"id": "3751406", "revid": "599013", "url": "https://it.wikipedia.org/wiki?curid=3751406", "title": "Rafael Ramos", "text": ""}
{"id": "3751408", "revid": "599013", "url": "https://it.wikipedia.org/wiki?curid=3751408", "title": "Aleksandr Averbuch", "text": ""}
{"id": "3751413", "revid": "35813", "url": "https://it.wikipedia.org/wiki?curid=3751413", "title": "Caterina II", "text": ""}
{"id": "3751424", "revid": "838137", "url": "https://it.wikipedia.org/wiki?curid=3751424", "title": "Gregorio Maria Grassi", "text": "Biografia.\nGregorio nacque il 13 dicembre 1833 a Castellazzo Bormida (Alessandria), da Giovan Battista Grassi e Paola Francesca Moccagatta, onesti borghesi e possidenti; al battesimo fu chiamato Pier Luigi.\nNel 1848 con il consenso dei genitori, a 15 anni entr\u00f2 nel convento dei frati minori di Bologna; il 2 novembre dello stesso anno fu mandato a Montiano (Forl\u00ec) per il noviziato cambiando il nome di Pier Luigi in Gregorio Maria. Superato con forza e volont\u00e0 il duro periodo del noviziato che in questo convento a sud di Cesena, era particolarmente rigido alla Regola, Gregorio Maria fece la sua professione il 14 dicembre 1849; il 17 agosto 1856 venne ordinato sacerdote a Mirandola.\nNel 1861 s'imbarc\u00f2 per l'Estremo Oriente sostando per un certo tempo nella Palestina; arrivata a Porto Said una nave diretta al Tonchino, Gregorio corse a Suez ottenendo di far parte dell'equipaggio.\nEra particolarmente cultore del canto, che nelle modulazioni semplici dei cinesi, assumevano una struggente melodia, tutte le devozioni pubbliche in Cina sono accompagnate dal canto. Infondendo fra i suoi cari cinesi le energie di un'intensa attivit\u00e0 giovanile, padre Gregorio Grassi trascorse i primi 12 anni, acquistando una preziosa esperienza dei luoghi e degli uomini, che sar\u00e0 utilissima per la sua lunga carriera missionaria.\nIl 19 novembre 1876 venne consacrato vescovo titolare di Ortosia di Fenicia nella cattedrale di Tai-yuen-fu dal vicario apostolico di Pechino e il suo impegno aument\u00f2 e furono costruite scuole di ogni tipo, ampliate quelle esistenti, consolid\u00f2 il seminario indigeno; facilit\u00f2 e progett\u00f2 il primo convento francescano nel 1891 a Tong-eul-kon.\nNei suoi 40 anni di missione, edific\u00f2, ripar\u00f2 o abbell\u00ec circa 60 chiese ed oratori; cominci\u00f2 la costruzione del grande ospedale a Tai-yuen-fu, demolito durante la persecuzione; cur\u00f2 l'accoglienza e la crescita di oltre 200 orfanelle da lui affidate alle suore chiamate ad aiutarlo.\nNel 1900, allo scoppio della ribellione dei Boxer, monsignor Grassi e altri religiosi (tra cui monsignor Francesco Fogolla) vennero arrestati e il 9 luglio vennero tutti massacrati e molti decapitati. I corpi vennero gettati in una fossa comune e poi sepolti per paura di pestilenze.\nCulto.\nGrassi e compagni vennero beatificati nel 1946 da Pio XII e canonizzati il 1\u00ba ottobre 2000 da Giovanni Paolo II. La memoria liturgica \u00e8 il 9 luglio.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3751435", "revid": "121658", "url": "https://it.wikipedia.org/wiki?curid=3751435", "title": "Wovenhand", "text": ""}
{"id": "3751437", "revid": "339392", "url": "https://it.wikipedia.org/wiki?curid=3751437", "title": "Elliniko Polemik\u00f3 Navtik\u00f3", "text": ""}
{"id": "3751439", "revid": "599013", "url": "https://it.wikipedia.org/wiki?curid=3751439", "title": "Ji\u0159\u00ed \u0160koda", "text": "Da dilettante vinse una medaglia di bronzo olimpica e una mondiale, fu poi professionista tra il 1987 ed il 1988.\nCarriera.\nDa dilettante vinse quattro campionati cecoslovacchi di categoria (1978, 1980, 1981 e 1983), tre Giri di Slovacchia (1976, 1980 e 1985), tre Giri di Boemia (1978, 1983 e 1985) e due Giri delle Regioni (1984 e 1986). Partecip\u00f2 anche ai Giochi olimpici di Mosca 1980, ottenendo una medaglia di bronzo nella cronometro 100\u00a0km a squadre, e a cinque campionati del mondo, sempre tra i dilettanti.\nPass\u00f2 professionista nel 1987 con la Ecoflam-BFB Bruciatori/Alfa Lum di Primo Franchini. In stagione si classific\u00f2 terzo al Giro dell'Emilia e sesto al Campionato di Zurigo, e partecip\u00f2 anche al Giro d'Italia. Confermato all'Alfa Lum anche nel 1988, prese parte nuovamente al Giro d'Italia: fu per\u00f2 quella la sua ultima stagione da \"pro\"."}
{"id": "3751440", "revid": "599013", "url": "https://it.wikipedia.org/wiki?curid=3751440", "title": "Aleksandr Porchomovskij", "text": ""}
{"id": "3751441", "revid": "287204", "url": "https://it.wikipedia.org/wiki?curid=3751441", "title": "Jiri Skoda", "text": ""}
{"id": "3751442", "revid": "1632387", "url": "https://it.wikipedia.org/wiki?curid=3751442", "title": "Carpe Diem (Yellow Generation)", "text": "CARPE DIEM \u00e8 il primo album del gruppo musicale giapponese YeLLOW Generation, pubblicato l'11 dicembre 2002.\nL'album.\nSi tratta del primo full-length della band. Anticipato dai singoli \"Lost Generation\", e , l'album ottenne un buon successo in termini di vendite.\nTracce.\nTesti e musiche di Yuki Suzuki, Y\u016bko Asami e Hitomi Watanabe, tranne dove indicato."}
{"id": "3751445", "revid": "287204", "url": "https://it.wikipedia.org/wiki?curid=3751445", "title": "Le donne del 6\u00b0 piano", "text": ""}
{"id": "3751448", "revid": "123145631", "url": "https://it.wikipedia.org/wiki?curid=3751448", "title": "Regis Philbin", "text": "Dopo essersi laureato all'Universit\u00e0 di Notre Dame, prest\u00f2 servizio nella Marina e inizi\u00f2 la sua carriera in tv al \"The Tonight Show\" negli anni '50. Philbin guadagn\u00f2 la sua prima ribalta nel 1967 come spalla di Joey Bishop al \"The Joey Bishop Show\". \nSoprannominato \"l'uomo pi\u00f9 duro nel mondo dello spettacolo\", Philbin detiene ancora oggi il Guinness World Record per il maggior numero di ore sulla televisione americana. \nFu conduttore del talk show nazionale \"Live! with Regis and Kathie Lee a\" partire dal 1988, che divenne \"Live! with Regis and Kelly\" a partire dal 2001 al 2011.\nPhilbin condusse anche \"Who Wants to Be a Millionaire\", \"Million Dollar Password\", e la prima stagione di \"America's Got Talent\".\nBiografia e carriera.\nPhilbin nacque il 25 agosto 1931 nel Bronx, a New York City. Suo padre, Francis Philbin, un marine degli Stati Uniti che prestava servizio nel Pacifico, era di origini irlandesi. Sua madre, Filomena Boscia, proveniva dall\u2019Italia da una famiglia immigrata \"arb\u00ebreshe\" (comunit\u00e0 d\u2019etnia albanese d\u2019Italia), discendente da Greci (AV), in Campania. Vivevano nella sezione Van Nest del Bronx. Philbin ebbe un'educazione cattolica. Presumibilmente fu chiamato \"Regis\" perch\u00e9 suo padre voleva che frequentasse la prestigiosa Regis High School. Si credeva da tempo che Philbin fosse figlio unico, ma nella trasmissione del 1\u00ba febbraio 2007 di \"Live with Regis e Kelly\", Philbin annunci\u00f2 di avere un fratello, Frank M. Philbin, deceduto per un linfoma diversi giorni prima. Philbin disse che suo fratello, 20 anni pi\u00f9 giovane di lui, aveva chiesto di non essere menzionato in televisione o sulla stampa, se non appunto a tumulazione avvenuta.\nPhilbin frequent\u00f2 la scuola di grammatica della Madonna del Solace nel Bronx, e si diplom\u00f2 presso la Cardinal Hayes High School nel Bronx nel 1949 prima di frequentare l'Universit\u00e0 di Notre Dame, in cui si sarebbe poi laureato nel 1953 con una laurea in sociologia. In seguito prest\u00f2 servizio nella Marina degli Stati Uniti come addetto alle forniture, poi svolse alcuni lavori dietro le quinte in televisione e radio.\nSua primissima esperienza nel mondo dello spettacolo fu quella al \"The Tonight Show\" nel 1955. Pi\u00f9 tardi scrisse per il talk show di Los Angeles Tom Duggan. Fu anche un annunciatore del \"Tonight Show\" nel 1962. Nel 1957, Regis lasci\u00f2 il suo lavoro come assistente editore di notizie a Baxter Ward al KCOP di Los Angeles. Il suo sostituto al KCOP fu George Van Valkenburg.\nIl suo primo talk show fu \"The Regis Philbin Show\" su KOGO-TV (ora KGTV) a San Diego, nel 1959. Per motivi finanziari, non aveva personale di scrittura, quindi inizi\u00f2 ogni spettacolo con quello che \u00e8 diventato il suo segno distintivo, il segmento \"host chat\" (influenzato da Jack Paar), dove coinvolse il suo pubblico (e in seguito il suo co-conduttore) in discussioni sulla sua vita e sugli eventi del giorno. Nel 1964, Westinghouse Broadcasting raccolse il talk show di Philbin per la sindacazione nazionale nella fascia oraria a tarda notte (in sostituzione di Steve Allen). Lo spettacolo non attrasse molti spettatori e Westinghouse sostitu\u00ec Philbin con Merv Griffin. \n\u00c8 morto il 24 luglio 2020 per cause naturali.\nSecondo il \"Guinness dei primati\" e il \"The New York Times\", nei suoi anni di carriera al 15 settembre 2011 aveva registrato 16.700 ore di trasmissione TV andate in onda sul piccolo schermo americano, detenendo il record mondiale maschile assoluto della maggiore presenza televisiva."}
{"id": "3751453", "revid": "767487", "url": "https://it.wikipedia.org/wiki?curid=3751453", "title": "Calling All Corpses", "text": "Calling All Corpses \u00e8 il quarto album in studio dello Shock Rocker Wednesday 13, uscito nell'ottobre 2011."}
{"id": "3751456", "revid": "729019", "url": "https://it.wikipedia.org/wiki?curid=3751456", "title": "Michail Nikiforovi\u010d Katkov", "text": "Biografia.\nFiglio di un funzionario appartenente alla piccola nobilt\u00e0 russa, nel 1838 si laure\u00f2 in storia e filologia nell'Universit\u00e0 di Mosca. Trasferitosi a San Pietroburgo nel 1839, viaggi\u00f2 in Francia, in Belgio e in Germania, dove ascolt\u00f2 le lezioni di filosofia tenute da Schelling nell'Universit\u00e0 di Berlino.\nRientrato in patria, nel 1845 ottenne il dottorato in filologia con la tesi \"Elementi e forme della lingua russa\" e divenne professore aggiunto all'Universit\u00e0 di Mosca, insegnando logica e psicologia nelle facolt\u00e0 di filosofia e di giurisprudenza. Nel 1850 le due cattedre furono soppresse e incorporate nell'insegnamento della teologia, cos\u00ec che Katkov lasci\u00f2 l'Universit\u00e0 e nel 1851 pubblic\u00f2 i \"Saggi sul periodo antico della filosofia greca\" e divenne direttore del giornale \"Moskovskie vedomosti\" (\u041c\u043e\u0441\u043a\u043e\u0432\u0441\u043a\u0438\u0435 \u0432\u0435\u0434\u043e\u043c\u043e\u0441\u0442\u0438, Gazzetta di Mosca), che lasci\u00f2 nel 1856 per dirigere il \"Russkij Vestnik\", organo liberale e avversario dell'autocrazia.\nCon le riforme introdotte in Russia nel 1861, Katkov effettu\u00f2 una svolta in senso reazionario. Attacc\u00f2 le concezioni socialiste di Herzen, Ogar\u00ebv e Bakunin e, all'indomani della rivolta polacca contro il dominio russo, denunci\u00f2 la solidariet\u00e0 dell'emigrazione russa con gli insorti, invocandone la repressione. Favorevole, come il partito slavofilo, all'espansione russa nei Balcani, a seguito del fallimento di questa politica attacc\u00f2 il ministro degli esteri Nikolaj Girs, chiedendone le dimissioni.\nNel 1882 fu nominato consigliere segreto. Alla sua morte ebbe solenni funerali e fu sepolto nel cimitero del monastero di Novo-Alekseevskij. Nel 1930 il cimitero fu distrutto e le ceneri di Katkov andarono disperse."}
{"id": "3751459", "revid": "913245", "url": "https://it.wikipedia.org/wiki?curid=3751459", "title": "Dire Tune", "text": "Biografia.\nHa vinto la Maratona di Boston nel 2008 con un tempo di 2h25'25\". Fino a settembre 2020 ha detenuto il record mondiale della gara dell'ora di corsa su pista, stabilito il 12 giugno 2008 a Ostrava (Repubblica Ceca) con 18\u00a0517 m."}
{"id": "3751461", "revid": "729019", "url": "https://it.wikipedia.org/wiki?curid=3751461", "title": "Aleksandra Bulanova", "text": "\u00c8 una delle quattro staffettiste russe che detiene il record mondiale della 4\u00d7800 metri indoor con il tempo di 8'06\"24, stabilito nel 2011."}
{"id": "3751471", "revid": "2373", "url": "https://it.wikipedia.org/wiki?curid=3751471", "title": "\u00d3scar de la Hoya vs. Floyd Mayweather Jr.", "text": "\u00d3scar de la Hoya vs. Floyd Mayweather Jr. \u00e8 stato un celebre incontro di pugilato tra i due pesi superwelter \u00d3scar de la Hoya e Floyd Mayweather Jr., disputato il 5 maggio 2007 presso la MGM Grand Arena di Las Vegas, Nevada.\nIl match \u00e8 noto anche come De La Hoya vs. Mayweather: The World Awaits, per ragioni di tipo promozionale.\nMayweather ha vinto l'incontro ai punti al termine delle 12 riprese, con verdetto non unanime dei giudici; si \u00e8 pertanto aggiudicato il titolo di campione superwelter WBC.\nOrganizzazione.\nL'incontro \u00e8 stato organizzato dalla Golden Boy Promotions, societ\u00e0 di propriet\u00e0 dello stesso de La Hoya; a scopo promozionale, \u00e8 stato scelto lo slogan \"The World Awaits\" (in italiano: \"Il mondo aspetta\").\nI biglietti venduti hanno permesso di incassare la cifra di circa 19 milioni di dollari; \u00e8 stato pertanto battuto il record di dollari, incassati nel 1999 in occasione della sfida tra Lennox Lewis ed Evander Holyfield. Gli oltre 2 milioni di acquisti via pay-per-view solamente negli Stati Uniti d'America, hanno generato un introito di oltre 120 milioni di dollari.\nL'evento \u00e8 stato preceduto da alcuni incontri di contorno, che hanno visto tra i protagonisti pugili come Rey Bautista e Alex John Banal.\nAl momento del combattimento Floyd Mayweather Jr. (soprannominato \"Pretty Boy\", di peso) \u00e8 campione in carica dei pesi welter, \u00d3scar de la Hoya (soprannominato \"Golden Boy\", 69,850\u00a0kg.) dei pesi medi. Ad essere favorito secondo gli scommettitori \u00e8 il trentenne Mayweather, fino ad allora imbattuto in 37 incontri.\nVerdetto.\nLa vittoria ai punti di Mayweather \u00e8 stata frutto di un verdetto non unanime. I giudici Jerry Roth e Chuck Giampa hanno stabilito la vittoria del \"Pretty Boy\" rispettivamente per 115-113 e 116-112, mentre Tom Kaczmarek ha deciso per un 113-115 in favore di de La Hoya.\nGrazie a questo successo, Mayweather ha conquistato il quinto titolo in cinque categorie differenti; aveva infatti gi\u00e0 vinto nei: superpiuma, leggeri, superleggeri e welter."}
{"id": "3751478", "revid": "1494169", "url": "https://it.wikipedia.org/wiki?curid=3751478", "title": "Chris Sutton", "text": ""}
{"id": "3751479", "revid": "62004", "url": "https://it.wikipedia.org/wiki?curid=3751479", "title": "Christopher Sutton", "text": ""}
{"id": "3751483", "revid": "599013", "url": "https://it.wikipedia.org/wiki?curid=3751483", "title": "Beno\u00eet Zwierzchiewski", "text": "Biografia.\nHa vinto la Maratona di Reims nel 2000 con un tempo di 2h10'47\". Vinse la Maratona di Parigi nel 2002 con un tempo di 2h08'18\", mentre l'anno successivo giunse al secondo posto sempre nella stessa manifestazione con un tempo di 2h06'36\"."}
{"id": "3751486", "revid": "599013", "url": "https://it.wikipedia.org/wiki?curid=3751486", "title": "Anatolij Solomin", "text": ""}
{"id": "3751488", "revid": "599013", "url": "https://it.wikipedia.org/wiki?curid=3751488", "title": "Constantin Fr\u0103\u021bil\u0103", "text": ""}
{"id": "3751495", "revid": "282094", "url": "https://it.wikipedia.org/wiki?curid=3751495", "title": "Nikolaj Ogar\u00ebv", "text": ""}
{"id": "3751496", "revid": "358169", "url": "https://it.wikipedia.org/wiki?curid=3751496", "title": "Anna Pjatych", "text": "Biografia.\nAi Campionati del mondo di atletica leggera 2005 vinse una medaglia di bronzo nel salto triplo posizionandosi dietro la giamaicana Trecia-Kaye Smith (medaglia d'oro) e la cubana Yargelis Savigne. Si ritrov\u00f2 Yargelis Savigne quattro anni dopo quando l'atleta vinse la medaglia d'oro ed Anna ottenne un altro bronzo.\nIn seguito a dei controlli anti-doping \u00e8 stata sospesa per quattro anni dall'attivit\u00e0 agonistica dal 2016 al 2020, e tutti i risultati ottenuti dai Mondiali di Osaka 2007 (in cui avrebbe ottenuto la medaglia di bronzo in seguito alla squalifica dell'atleta greca Chrysop\u012bg\u012b Devetz\u012b) sono stati annullati."}
{"id": "3751502", "revid": "767487", "url": "https://it.wikipedia.org/wiki?curid=3751502", "title": "Fuck It, We'll Do It Live", "text": "Fuck It, We'll Do It Live \u00e8 il primo album live dello shock rocker Wednesday 13.\nIl disco \u00e8 stato registrato durante il tour di Skeletons nel 2008, al Crocodile Rock in Allentown (Pennsylvania)."}
{"id": "3751503", "revid": "287204", "url": "https://it.wikipedia.org/wiki?curid=3751503", "title": "Campo di concentramento di Borovnica", "text": "Nel campo di concentramento di Borovnica furono internate dagli jugoslavi fra il maggio del 1945 e l'agosto del 1946 principalmente tre categorie di prigionieri: alcune migliaia di militari italiani arrestati nel periodo di occupazione della Venezia Giulia da parte dell'Esercito Popolare di Liberazione della Jugoslavia, diverse centinaia di ex Internati Militari Italiani gi\u00e0 prigionieri dei tedeschi, intercettati dagli jugoslavi mentre cercavano di tornare a casa e alcuni civili italiani delle terre istriane e dalmate. Gli storici sloveni definiscono quello di Borovnica come il peggiore dei campi d'internamento jugoslavi.\nIn precedenza, sulla stessa area di questo campo, sorgeva un campo di concentramento allestito dalle truppe italiane di occupazione per internare slavi oppositori politici e partigiani ma poi la struttura fu abbandonata dopo l'armistizio di Cassibile dell'8 settembre 1943.\nIl comandante del campo era Ciro Raner.\nVittime.\nLe stime sui deportati, molto approssimative, vanno dai 5.000 ai 10.000, quelle sugli scomparsi dai 3.000 ai 5.000. Gli elenchi furono distrutti dall'OZNA, la polizia segreta jugoslava, per ordine di Josip Broz Tito.\nTorture.\nLa maggioranza delle persone internate nel campo di concentramento di Borovnica fu torturata e trucidata, i cadaveri furono poi occultati nelle foibe e fosse comuni.\nLe principali torture inflitte agl'internati erano di due tipi: la crocifissione e il trascinamento, che provocavano sistematicamente una lenta morte atroce di sofferenze; la crocifissione consisteva nel legare le mani della vittima dietro la schiena e poi a un palo che veniva issato in alto e lasciato cos\u00ec per giorni interi mentre il trascinamento consisteva nel far trascinare massi del peso di oltre 2 quintali a persone denutrite del peso di 30 kg circa."}
{"id": "3751506", "revid": "15756", "url": "https://it.wikipedia.org/wiki?curid=3751506", "title": "Carlo Alberto Ferdinando Maffei di Boglio", "text": "Biografia.\nEntr\u00f2 nella carriera diplomatica nel 1855, fu segretario di Camillo Benso conte di Cavour nel 1860, in occasione dell'entrata di Vittorio Emanuele II in Toscana e in Emilia. Divenne poi segretario di legazione a Londra, con Vittorio Emanuele Taparelli d'Azeglio, e ad Atene.\nFu due volte, con Benedetto Cairoli, Segretario generale degli Esteri (1878 e 1879-81) e prese le redini della politica estera italiana durante il congresso di Berlino e la crisi di Tunisi. Tra i due incarichi, fu eletto deputato alla Camera per il collegio di Torino e sedette ai banchi della Sinistra storica.\nNegli ultimi anni fu plenipotenziario a Madrid (1887) e a Copenaghen (1887-90), ministro a Bruxelles (1890-95) e ambasciatore a Pietroburgo (1895-97), ove mor\u00ec."}
{"id": "3751507", "revid": "599013", "url": "https://it.wikipedia.org/wiki?curid=3751507", "title": "Andrew Valmon", "text": ""}
{"id": "3751517", "revid": "74801", "url": "https://it.wikipedia.org/wiki?curid=3751517", "title": "Yago Lamela", "text": "Biografia.\n\u00c8 uno dei cinque atleti europei (insieme al sovietico Robert \u0116mmijan, al greco Lo\u00fais Ts\u00e1toumas, al russo Aleksandr Men'kov e al tedesco dell'Est Lutz Dombrowski) ad aver superato gli otto metri e mezzo nel salto in lungo outdoor.\nCon la misura di , ha detenuto per 10 anni (dal 1999 al 2009) il record europeo indoor di salto in lungo, prima di essere superato con 8,71 da Sebastian Bayer.\nDopo aver subito molti infortuni nel corso della carriera (nel 2004 fu operato in Finlandia al tendine di Achille), si \u00e8 ritirato dall'attivit\u00e0 agonistica nel 2009.\n\u00c8 stato trovato senza vita nella sua abitazione ad Avil\u00e9s nel maggio 2014 all'et\u00e0 di 36 anni.\nAltre competizioni internazionali.\n2002\n2003"}
{"id": "3751519", "revid": "729019", "url": "https://it.wikipedia.org/wiki?curid=3751519", "title": "Anna Balak\u0161ina", "text": ""}
{"id": "3751527", "revid": "339392", "url": "https://it.wikipedia.org/wiki?curid=3751527", "title": "Vasilik\u00f2n Naftik\u00f2n", "text": ""}
{"id": "3751528", "revid": "599013", "url": "https://it.wikipedia.org/wiki?curid=3751528", "title": "Christian M\u00fcller (calciatore 1938)", "text": ""}
{"id": "3751535", "revid": "76963", "url": "https://it.wikipedia.org/wiki?curid=3751535", "title": "Silvio Ferri", "text": "Biografia.\nFu professore di archeologia e storia dell'arte classica a Pisa e divenne nel 1962 socio nazionale dell'Accademia dei Lincei. Dal 1958 al 1978 fu presidente dell'Accademia lucchese di scienze, lettere ed arti succedendo ad Augusto Mancini.\nCondusse studi sui monumenti e sulle epigrafi di Cirene e sulla storia dell'arte romana. Raccolse vari termini tecnici dell'antico linguaggio critico romano e pubblic\u00f2 un'edizione commentata dei libri di Plinio il Vecchio sulle arti figurative.\nScav\u00f2 nel Gargano, dove riport\u00f2 alla luce importanti stele daunie.\nEra padre dello storico Claudio Ferri e nonno del latinista Rolando Ferri, anch'egli docente universitario a Pisa."}
{"id": "3751539", "revid": "767487", "url": "https://it.wikipedia.org/wiki?curid=3751539", "title": "Life-sized Portrait", "text": "life-sized portrait \u00e8 il secondo album delle YeLLOW Generation, pubblicato il 10 gennaio 2005.\nL'album.\nPubblicato a due anni di distanza dal precedente lavoro, \"life-sized portrait\" in parte mantiene lo stile di \"CARPE DIEM\" e in parte se ne discosta, assumendo sonorit\u00e0 pi\u00f9 vicine al pop rock e al Rock (nel caso della traccia \"YELLOW\"). Anticipato dai singoli , e , l'album supera il successo del precedente \"CARPE DIEM\", dando alla band il successo internazionale (grazie anche alla canzone \"Tobira no Muk\u014d e\", divenuta la seconda ending dell'anime \"Fullmetal Alchemist\"). Dopo l'uscita dell'album, vennero estratti anche i singoli \"YELLOW\" e , pubblicati il 6 aprile e il 13 luglio 2005.\nLista tracce.\nTesti e musiche di Yuki Suzuki, Y\u016bko Asami e Hitomi Watanabe."}
{"id": "3751540", "revid": "767487", "url": "https://it.wikipedia.org/wiki?curid=3751540", "title": "Odessa in fiamme", "text": "Odessa in fiamme \u00e8 un film del 1942 diretto da Carmine Gallone.\nTrama.\nLa prima parte \u00e8 un dramma familiare, con una cantante lirica che, stanca dei tradimenti del marito, insieme al figlio lo lascia. Le truppe sovietiche occupano la sua citt\u00e0 e portano il figlio ad Odessa. Nella seconda parte, bellica, dove il marito si arruola nell'esercito romeno per combattere i russi e ritrovare la famiglia, vi sono i combattimenti per la riconquista della citt\u00e0, dove si ricopre di gloria, al termine della quale la famiglia potr\u00e0 riunirsi.\nProduzione.\nProdotto dalla Grandi Film Storici, di Carmine Gallone e Federico Curioni, in collaborazione con la O.N.C. romena, la pellicola venne girata in doppia versione, sempre diretta da Gallone, per gli interni a Cinecitt\u00e0 e per gli esterni in Romania.\nIl film rientra nel filone propagandistico.\nDistribuzione.\nIl film venne distribuito nelle sale cinematografiche italiane il 14 settembre 1942.\nCritica.\nFrancesco Pasinetti, nelle pagine del periodico Cinema del 25 settembre 1942, \u00ab Un film melodrammatico, in cui Gallone non ha saputo rinunciare ad una rappresentazione della \"Tosca\", durante il bombardamento di Odessa. Canta Maria Cebotari, il suo bambino con altri coetanei \u00e8 finito in una caverna. Il padre Michele e lei riescono a liberarlo, nel frattempo le truppe liberatrici entrano in Odessa. Film composito e artificioso, in cui gli elementi emotivi vengono profusi a piene mani, grosso prodotto industriale di un regista generoso ed abile...\u00bb"}
{"id": "3751542", "revid": "767487", "url": "https://it.wikipedia.org/wiki?curid=3751542", "title": "Speed Demon (film)", "text": "Speed Demon \u00e8 un film statunitense del 2003 diretto da David DeCoteau. \u00c8 un \"B movie\" prodotto da The Asylum, societ\u00e0 specializzata nelle produzioni di film a basso costo per il circuito \"direct-to-video\".\nTrama.\nJesse torna a casa dal college in seguito alla morte del padre meccanico. Riallaccia i rapporti con il fratello Mikey e con la sua banda di automobilisti di muscle-car. Otto, il capo della banda, ha in suo possesso uno \"speed demon\", un antico demone della velocit\u00e0 legato a un amuleto.\nMikey sfida Otto ad una gara e resta ucciso quando la sua auto esplode. Addolorato, Jesse scopre un altro amuleto con lo \"speed demon\" nella sua casa e effettua un rituale. In seguito, i membri della banda di Otto vengono uccisi uno ad uno da un misterioso automobilista con un casco nero. Otto sfida cos\u00ec Jesse a una resa dei conti. Egli ritiene che Jesse abbia sfruttato la potenza del suo demone della velocit\u00e0. In realt\u00e0, era stata la fidanzata di Jesse ad interpretare il conducente mascherato per tutto il tempo. Alla fine la ragazza elimina anche Otto.\nProduzione.\nIl film fu prodotto da The Asylum, diretto da David DeCoteau e girato a Los Angeles, in California.\nLe musiche sono firmate da Larry Goetz, John Massari e Brian Wisz.\nDistribuzione.\nIl film \u00e8 stato distribuito solo per l'home video. Alcune delle uscite internazionali sono state:\nPromozione.\nLa tagline sono:\nCritica.\nSecondo Rudy Salvagnini (\"Dizionario dei film horror\") il film \u00e8 \"ai vertici della bruttezza\". Tra i film di David DeCoteau, \"Speed Demon\" si distingue per il fatto di essere noioso e interpretato male oltre che per la regia assolutamente non all'altezza. Il film risulta banale anche perch\u00e9 manca di quei tratti relativi al genere d'exploitation che avrebbero potuto in qualche modo ravvivare la pellicola tamponando in parte i suoi principali macroscopici difetti."}
{"id": "3751543", "revid": "73843", "url": "https://it.wikipedia.org/wiki?curid=3751543", "title": "Christian M\u00fcller", "text": ""}
{"id": "3751545", "revid": "124249100", "url": "https://it.wikipedia.org/wiki?curid=3751545", "title": "Spirit Albarn", "text": " \u00e8 un personaggio del manga e dell'anime \"Soul Eater\" di Atsushi Ohkubo. \u00c8 l'arma del sommo Shinigami, nonch\u00e9 falce della morte e padre di Maka Albarn.\nIl personaggio.\nSpirit mostra sempre atteggiamenti diversi, a volte appare sciocco e spensierato, mentre talvolta molto serioso. Il suo pi\u00f9 grande difetto \u00e8 quello di volersi sempre circondare di donne ed \u00e8 la causa del divorzio dalla moglie e dell'odio della figlia. Tuttavia si dichiara ancora innamorato di lei e si rammarica continuamente dell'accaduto. Per riconquistare l'amore di sua figlia tenta di comportarsi come farebbe una persona ammirevole e allo stesso tempo figo e coraggioso.\nPrima di diventare falce della morte, era l'arma del dottor Franken Stein. Grazie a lui \u00e8 riuscito a divorare le 99 anime umane (uova di kishin nell'anime) e l'anima della strega necessarie alla trasformazione in Death Scythe. Tuttavia scopr\u00ec che il professore lo usava come cavia per i suoi esperimenti mentre dormiva e perci\u00f2 decise di abbandonarlo, diventando cos\u00ec la falce della morte del sommo Shinigami. Quando sua figlia \u00e8 in pericolo, per\u00f2, non esita a tornare fra le mani di Stein per salvare Maka dagli attacchi di Crona prima, e di Medusa successivamente.\nAbilit\u00e0.\nIn forma d'arma, assume l'aspetto di una falce col manico simile ad una croce. \u00c8 molto potente anche se non dimostra quasi mai qual \u00e8 la sua vera forza, neanche quando si trova ad affrontare avversari come Crona e Medusa.\nNella modalit\u00e0 difesa, invece, Spirit non estrae alcuna lama, ma si limita ad essere un'arma a forma di croce. Anche se probabilmente \u00e8 solo un primo stadio di trasformazione e quindi la fase finale \u00e8 ancora sconosciuta.\nInoltre, anche se non trasformato in arma, Spirit \u00e8 in grado di far fuoriuscire dal suo corpo pi\u00f9 falci contemporaneamente, come visto nello scontro con Crona."}
{"id": "3751548", "revid": "913245", "url": "https://it.wikipedia.org/wiki?curid=3751548", "title": "Claudia \u0218tef", "text": ""}
{"id": "3751556", "revid": "37401", "url": "https://it.wikipedia.org/wiki?curid=3751556", "title": "Pareggio di bilancio", "text": "In economia il pareggio di bilancio \u00e8 la condizione contabile di un ente economico che si verifica quando, nel corso di un anno, le uscite finanziarie sostenute eguagliano le entrate conseguite, evitando situazioni di deficit e conseguente ricorso all'indebitamento o alla monetizzazione. Si parla di pareggio di bilancio \"strutturale\" quando il vincolo del pareggio di bilancio non \u00e8 imposto annualmente, bens\u00ec solo in media lungo l'arco di un intero ciclo economico, consentendo pertanto allo stato di indebitarsi per implementare politiche fiscali espansive in periodi di recessione, salvo poi ridurre il debito contratto tramite politiche fiscali pi\u00f9 restrittive duranti i periodi di crescita economica. Nel 2001 la Svizzera \u00e8 diventato il primo paese al mondo ad introdurre l'obbligo di pareggio strutturale nella propria costituzione.\nDescrizione.\nNell'ambito della contabilit\u00e0 di Stato, il \"pareggio di bilancio\" comporta che l'ammontare delle spese pubbliche sostenute dallo Stato e dagli altri enti pubblici sia uguale alle entrate ovvero al gettito fiscale: lo Stato, in tal modo, evita di ricorrere all'indebitamento, ossia al deficit di bilancio pubblico. L'ammontare complessivo dei disavanzi pubblici accumulati ogni anno porta invece alla formazione del debito pubblico.\nLa spesa sostenuta dallo Stato si distingue in tre distinte categorie:\nSpesa corrente primaria e spesa per interessi concorrono alla formazione della spesa primaria.\nPer ci\u00f2 che riguarda le entrate, un ruolo pressoch\u00e9 esclusivo spetta ai tributi.\nIl pareggio di bilancio, oltre che effetti sulla finanza pubblica, ha anche implicazioni a livello macroeconomico sul sistema economico come espresso dal teorema del bilancio in pareggio.\nPareggio di bilancio e rapporto debito-PIL.\nUn buon indicatore dello stato di cattiva salute dei conti pubblici di un paese \u00e8 il suo rapporto tra debito pubblico e PIL. Alcuni paesi, per cercare di limitare tale valore, cercano di mantenere il bilancio in pareggio; in tal modo, il deficit pubblico \u00e8 uguale a zero, ci\u00f2 comporta che il debito pubblico nominale si mantenga costante; cos\u00ec il rapporto debito/PIL dipende esclusivamente dal PIL; esso dovrebbe dunque diminuire nell'ipotesi che, nel lungo termine, il PIL aumenti.\nIl problema del rapporto debito-PIL \u00e8 trattato nel caso pi\u00f9 generale da un modello matematico (vedi Trattazione matematica del rapporto debito/PIL): in esso si suppone che il PIL cresca ogni anno di una percentuale costante formula_1 (crescita esponenziale), che l'avanzo primario (ovvero la differenza tra entrate e spesa pubblica, esclusi gli interessi sul debito) diviso per il PIL sia costante (formula_2), e che gli interessi annuali formula_3 sul debito pubblico siano una percentuale costante. Allora l'equazione che descrive il rapporto debito-PIL nell'anno formula_4 \u00e8\nove formula_6 \u00e8 il rapporto debito-PIL nell'anno formula_7.\nIl caso del pareggio di bilancio pu\u00f2 essere ottenuto modificando questo modello, considerando il debito nell'anno formula_4, formula_9, come fisso (formula_9=formula_11 per ogni formula_4) e il PIL con crescita esponenziale (formula_13, ove formula_14 \u00e8 il PIl iniziale, nell'anno 0).\nIn tali ipotesi il rapporto debito-pil tenderebbe a una decrescita esponenziale (nell'ipotesi che la crescita economica sia positiva):\nove formula_16 \u00e8 il rapporto debito-PIL all'inizio, nell'anno 0.\nIn Italia.\nIn Italia, nei suoi primi 150 anni di storia, il pareggio di bilancio \u00e8 stato raggiunto solo tre volte: nel 1876, con Marco Minghetti e la Destra Storica, nel corso del triennio 1893-1896, con Sidney Sonnino alla guida del Ministero delle Finanze e del Ministero del Tesoro, e infine nel 1925, con Alberto de Stefani e la prima fase economica fascista di stampo liberista.\nLa Costituzione Italiana, all'art. 81, imponeva il pareggio del bilancio con le seguenti parole:\"Con la legge di approvazione del bilancio non si possono stabilire nuovi tributi e nuove spese. Ogni altra legge che importi nuove o maggiori spese deve indicare i mezzi per farvi fronte\". Tale prescrizione fu seguita fino a met\u00e0 degli anni '60, quando, deceduto l'estensore di detto articolo costituzionale Luigi Einaudi, una commissione parlamentare appositamente costituita concluse che tra questi mezzi fosse previsto l'indebitamento.\nNell'aprile del 2012 il parlamento italiano ha tentato di irrigidire nel principio costituzionale l'obiettivo del pareggio di bilancio \"preventivo\" (modificando gli artt. 81-117-119.97 della Costituzione italiana) con la legge costituzionale 20 aprile 2012 n. 1., salvo citare in modo esplicito il ricorso all'indebitamento in questo modo: \"Il ricorso all'indebitamento \u00e8 consentito solo al fine di considerare gli effetti del ciclo economico\". Infatti anche dopo tale modifica ogni legge finanziaria ha sempre previsto il deficit di bilancio con ricorso all'indebitamento.\nLa norma \u00e8 stata approvata sia dalla Camera dei deputati e sia dal Senato della Repubblica a maggioranza dei due terzi nella seconda votazione precludendo cos\u00ec la possibilit\u00e0 di un referendum costituzionale dei cittadini. La riforma \u00e8 stata approvata interamente da PD, PDL e Terzo Polo. La Lega Nord si \u00e8 astenuta mentre Italia dei Valori ha votato espressamente contro.\nLa legge di bilancio \u00e8 comunque la sola espressione di un budget previsionale. Nessuna conseguenza \u00e8 mai stata prevista a livello di diritto amministrativo per consuntivi negativi, diversamente ad esempio dalla Svizzera. Infatti, dal 1925, nonostante momenti di crescita economica e quindi di gettito fiscale straordinari, non c'\u00e8 mai stato un anno in cui il gettito fiscale e le altre voci attive dello Stato Italiano (monarchico o repubblicano) abbiano mai superato le spese.\nPareggio di bilancio nel mondo.\nSvizzera.\nDopo continui aumenti del deficit e del debito pubblico nel corso degli anni '90, i cittadini svizzeri decisero tramite una votazione popolare nel dicembre 2001 di sancire il principio del pareggio di bilancio (in tedesco: \"Schuldenbremse\", in francese: \"frein \u00e0 l'endettement\", in italiano: \"freno all\u2019indebitamento\") a livello costituzionale, diventando il primo paese a riuscirci. Questa norma costituzionale prevede l'obbligo per la federazione svizzera di mantenere in equilibrio le entrate e le uscite del bilancio statale, al netto di aggiustamenti dovuti alla congiuntura economica. Nella fattispecie, la spesa massima consentita \u00e8 calcolata moltiplicando le entrate per un fattore congiunturale (il rapporto tra il valore di trend del PIL reale e il valore del PIL reale stimato per l'anno in questione), consentendo pertanto di incorrere in deficit durante periodi di recessione, ma obbligando il governo a mantenere un avanzo durante i periodi di crescita economica. Essenzialmente la normativa svizzera obbliga al mantenimento di un pareggio di bilancio strutturale (ovvero un pareggio solo in media, durante tutto l'arco del ciclo economico). Ci\u00f2 consente al governo di stimolare l'economia tramite una generosa politica fiscale durante i periodi di recessione, a patto che le risorse per queste politiche fiscali vengano poi recuperato tramite una disciplina fiscale stringente negli anni di maggiore crescita economica.\nUnione europea.\nIl vincolo del pareggio di bilancio \u00e8, assieme ad altri parametri di finanza pubblica, uno dei parametri fissati all'interno del Patto di bilancio europeo, un accordo approvato il 2 marzo 2012 e sottoscritto da 25 dei 27 stati membri dell'Unione europea.\nAustria.\nIn Austria gi\u00e0 nel 2005 il Comitato per il debito pubblico produsse diversi studi, in cui si considerava la possibilit\u00e0 di introdurre un freno all'indebitamento, anche sul modello del sistema svizzero. Questi studi tuttavia non generarono particolare interesse nel dibattito politico. Solo in seguito alla crisi europea del debito, con il conseguente pericolo della perdita del rating nazionale (fino ad allora AAA) e dell'ampliamento del differenziale con i tassi di interesse sul debito tedesco, il governo federale propose di introdurre nella costituzione alcune norme atte a frenare l'indebitamento.\nDal momento che questo avrebbe richiesto i voti di almeno uno dei partiti dell'opposizione, furono condotte diverse consultazioni, ma non si riuscirono ad ottenere voti n\u00e9 dal BZO, che aveva richiesto l'imposizione di un meccanismo di sanzioni, n\u00e9 dai Verdi, che si dichiaravano piuttosto favorevoli ad una tassa sulla ricchezza. Perci\u00f2 la normativa fu approvata in Parlamento con maggioranza semplice il 7 dicembre 2011. Successivamente il governo federale concluse un accordo con le regioni e gli enti comunali, che equipara il freno all'indebitamento alla normativa a livello costituzionale.\nPertanto \u00e8 dal 2017 che il deficit strutturale dello stato austriaco non pu\u00f2 superare la soglia dello 0,45%, eccezion fatta nel caso di catastrofi naturali ed di altre emergenze.\nIl 25 settembre 2019 fu sancita dal Parlamento l'iscrizione del freno all'indebitamento nella costituzione austriaca. La proposta di legge ricevette i necessari due terzi dei voti sulla base di un accordo tra i precedenti partiti di governi, \u00d6VP e FP\u00d6, e il partito di opposizione, Neos. Per l'adozione della norma costituzionale, tuttavia, rimase comunque necessaria l'approvazione delle regioni, dal momento che il freno all'indebitamento avrebbe impattato notevolmente le loro competenze. Nella votazione del Consiglio federale, la seconda camera del parlamento austriaco, del 10 ottobre 2019 l'adozione della normativa in seno alla costituzione non raggiunse i necessari due terzi dei voti. Sia i senatori dell'SP\u00d6 che quelli dei Verdi rifiutarono l'emendamento costituzionale. Dal loro punto di vista la legge avrebbe determinato una scarsit\u00e0 di fondi per gli investimenti infrastrutturali e per altri eventuali progetti futuri.\nBulgaria.\nLa Bulgaria \u00e8 tra i paesi europei che hanno introdotto il pareggio di bilancio nella propria costituzione. Nel 2010 le uscite del bilancio pubblico ammontavano al 38% del PIL, con un rapporto tra debito pubblico e PIL relativamente basso del 16,2%. Dal 2013 lo stato ha introdotto nella costituzione i limiti all'indebitamento, secondo cui il deficit annuale non pu\u00f2 superare il 3% del PIL, mentre il totale delle uscite deve mantenersi al di sotto della soglia del 37% del PIL.\nDanimarca.\nLe amministrazioni comunali e regionali danesi (che contribuiscono fino a due terzi del totale delle uscite del bilancio pubblico) sono costrette a mantenere il pareggio di bilancio ogni anno e non possono in alcun modo indebitarsi. Per il governo centrale non esistono invece limitazioni. Il debito pubblico \u00e8 relativamente basso e nel 2019 ammontava al 33% del PIL.\nGermania.\nAnche in Germania il pareggio di bilancio \u00e8 stato sancito a livello costituzionale all'inizio del 2009 dalla Commissione per il federalismo, tramite l'adozione di misure atte a frenare l'indebitamento della Germania e a vincolare la federazione e le regioni tedesche alla riduzione del debito pubblico.\nHongkong.\nLa costituzione di Hongkong prevede che il bilancio debba essere sempre mantenuto in pari e che si evitino deficit di bilancio il pi\u00f9 possibile. Nel 2019 il debito pubblico in Hongkong ammontava al 42,4% del PIL.\nFrancia.\nLa Francia non \u00e8 riuscita finora ad introdurre il pareggio di bilancio a livello normativo. Il presidente di stato Nicolas Sarkozy, insieme alla cancelliera tedesca Angela Merkel, si era pronunciato favorevole all'introduzione di un limite al deficit per tutti i paesi dell'area euro. Tuttavia il successo del partito socialista francese nelle elezioni del senato nel Settembre 2011 imped\u00ec l'adozione della misura. Al contrario del partito di destra di Sarkozy, i socialisti sono generalmente contrari al pareggio di bilancio e poterono bloccare la legge al senato. \nPolonia.\nLa costituzione polacca del 1997, in base all'Art. 216 IV, limita il rapporto tra debito pubblico e PIL ad un valore massimo di tre quinti. In termini pratici, il consenso generale vuole che, al fine di rispettare questa norma costituzionale, qualsiasi governo che abbia raggiunto un livello di indebitamento pari al 55% del PIL sia costretto a prendere misure atte a frenare l'indebitamento e a ridurre il livello di debito pubblico.\nSlovenia.\nLa Slovenia ha adottato il pareggio di bilancio nella sua costituzione. Da allora il bilancio deve essere pareggiato in un arco temporale di medio termine. Eccezioni sono previste.\nSpagna.\nNel settembre 2011 il Parlamento spagnolo ha modificato l'art.135 della Costituzione del 1978 prevedendo il pareggio di bilancio come principio costituzionale. Il progetto di legge costituzionale \u00e8 stato presentato e approvato congiuntamente dai gruppi socialista e popolare durante il governo Zapatero, per venire incontro alle richieste della cancelliera tedesca, Angela Merkel, e del premier francese Nicolas Sarkozy, che chiedevano di stabilire dei limiti all'indebitamento che fossero vincolanti a livello costituzionale. La legge \u00e8 stata promulgata dal Re di Spagna il 27 settembre 2011.\nStati Uniti.\nNegli Stati Uniti non esiste un vincolo costituzionale per l'indebitamento pubblico. Il tetto massimo al debito pubblico pu\u00f2 essere innalzato in ogni momento dal Congresso con maggioranza semplice. Questo meccanismo \u00e8 stato spesso politicizzato dal Congresso in passato, soprattutto a fini ostruzionistici con la minaccia del baratro fiscale. Il rapporto tra debito pubblico e PIL raggiunse il 104% nel 2018, confermandosi uno dei pi\u00f9 alti del mondo. Il pagamento degli interessi sul debito pesava sul bilancio pubblico del 2019 per ben 600 miliardi di dollari l'anno, ovvero quasi il 2,5% del PIL. \nIn ogni caso, va fatto notare che 46 dei 50 stati federali possiedono norme atte al freno dell'indebitamento per i propri bilanci pubblici. Queste leggi tuttavia si differenziano molto tra di loro in base alla severit\u00e0 dei vincoli previsti e al tipo di meccanismo implementato.\nSvezia.\nLa politica fiscale dello stato svedese, che \u00e8 fissata dal Parlamento, mira a mantenere un avanzo annuale dell'1% del PIL. Nel 2019 questo obiettivo \u00e8 stato ridotto provvisoriamente al valore di 0,33%. Il debito pubblico non pu\u00f2 superare il 35% del PIL. Anche le autorit\u00e0 comunali devono perseguire il pareggio di bilancio. Il debito pubblico \u00e8 stato fortemente ridotto dagli anni 90' in poi e nel 2019 si trovava al di sotto del 40% del PIL.\nCritiche.\nNon tutti gli economisti (soprattutto di scuola keynesiana) concordano sui vincoli imposti dal pareggio di bilancio.\nNel 2011 i premi Nobel Kenneth Arrow, Peter Diamond, William Sharpe, Eric Maskin e Robert Solow, in un appello rivolto al presidente Obama, hanno affermato sia che\nsia che nell'attuale fase dell'economia\nsia che\nCritico anche l'economista e premio Nobel Paul Krugman, il quale ritiene che l'inserimento in Costituzione del vincolo di pareggio del bilancio possa portare alla dissoluzione del Welfare state.\nTrattazione matematica.\nNella voce politica economica si \u00e8 visto che una diminuzione della spesa pubblica fa decrescere il PIL e il numero di occupati mentre fa crescere il tasso di interesse, nell'ipotesi che la disequazione nel punto di equilibrio formula_17:\ncon :\nsia soddisfatta.\nAmbo i membri della disequazione sono positivi per quanto visto nella voce Politica economica per cui affinch\u00e9 la disequazione sia soddisfatta occorre che il primo membro della disequazione sia una quantit\u00e0 positiva minore del secondo membro.\nLa disequazione \u00e8 soddisfatta quando vi sono pochi investimenti da parte delle imprese, la gente non \u00e8 disposta a lavorare se il salario reale \u00e8 basso, la propensione marginale al risparmio \u00e8 elevata e vi sono molte persone interessate a investire in titoli piuttosto che a lavorare.\nIn tal caso la diminuzione della spesa pubblica con l'obiettivo di raggiungere il pareggio di bilancio provoca decrescita del PIL, aumento della disoccupazione, aumento dei tassi di interesse. La diminuzione del PIL provoca altres\u00ec un incremento del rapporto Debito/PIL. L'approccio corretto di Politica economica nel caso in cui la disequazione sia soddisfatta sarebbe quello invece di aumentare la spesa pubblica e non diminuirla.\nQuesta teoria \u00e8 ovviamente negata nelle sue premesse \"matematiche\" da gran parte degli economisti (es: l'intera \"scuola di Chicago\" e la \"scuola austriaca\"). \u00c8 poi contraddetta anche da esempi eclatanti come la prosperit\u00e0 di paesi con rapporto debito/PIL basso ed in diminuzione costante (come la Svizzera) e dal disastro trovato da altri paesi che hanno creduto nell'aumento della massa monetaria attraverso la spesa pubblica per stimolare l'economia (Argentina prima e Venezuela poi).\nLe correnti che si confrontano su questo tema, sia sul piano speculativo (logico) che sul quello analitico (matematico), vedono le teorie \"cicliche\" contro quelle \"anticicliche\", laddove le prime propongono una visione dell'economia basata \"sull'offerta\" (di beni e di servizi), e le secondo basate \"sulla domanda\" (rappresentata dalla \"massa monetaria\", intesa generalmente come \"aggregato M1\")."}
{"id": "3751567", "revid": "287204", "url": "https://it.wikipedia.org/wiki?curid=3751567", "title": "Luigi Ferri (filosofo)", "text": " Formatosi a Parigi, presso l'Ecole Normale Superieure, dove il padre lavorava contribuendo alla costruzione del Teatro Italiano, insegn\u00f2 all'Istituto superiore di Firenze e all'Universit\u00e0 di Roma dal 1871 al 1895. \nVenne nominato, nel 1876, Socio Nazionale dell'Accademia dei Lincei. Formatosi all'Ercole Normale Superiore,\nDiscusse in tre lettere le \"Confessioni di un metafisico\" del suo amico Terenzio Mamiani ed elabor\u00f2 in tre memorie (1888) le sue concezioni. Alla morte di Terenzio Mamiani divenne direttore della rivista \"Filosofia delle scuole italiane\", di cui mut\u00f2 il nome in \"Rivista italiana di filosofia (\" dal 1885). Scrisse sia su argomenti psicologici che metafisici, ma \u00e8 soprattutto conosciuto come storico della filosofia.\nEclettico, concili\u00f2 la visione della psicologia di Jules Simon, Emile Saisset and Mamiani, con l'idealismo of Rosmini and Gioberti. "}
{"id": "3751569", "revid": "599013", "url": "https://it.wikipedia.org/wiki?curid=3751569", "title": "Bernardo Segura", "text": ""}
{"id": "3751572", "revid": "117950785", "url": "https://it.wikipedia.org/wiki?curid=3751572", "title": "Glitterhouse Records", "text": "La Glitterhouse Records \u00e8 una casa discografica indipendente tedesca con sede a Beverungen formata nel 1989 da Reinhard Holstein, gi\u00e0 fondatore della omonima fanzine musicale attiva negli anni 80.\nDescrizione.\nIl nome deriva dal titolo dell'album del gruppo Medium Medium, di cui Holstein aveva una copia posizionata in cima alla pila dei suoi vinili.\nL'etichetta inizi\u00f2 come distributrice dei singoli a 7\" dell'etichetta australiana Citadel Records, seguita dalla pubblicazione di compilation su cassetta allegate alla fanzine. A seguito dell'accordo distributivo con la Sub Pop Records, prima pubblicazione \"Rehab Doll\" dei Green River, furono i primi in Europa a pubblicare un brano dei Nirvana, sulla compilation \"Sub Pop Rock City\". Divennero distributori anche del catalogo Amphetamine Reptile Records.\nLa svolta avvenne nel 1989, con la decisione di mettere sotto contratto gruppi hard rock chitarristico come Monster Magnet, Bullet Lavolta e Sister Double Happiness.\nDopo la separazione dalla Sub Pop l'etichetta decise di pubblicare autonomamente i The Walkabouts, principale gruppo tuttora sotto contratto."}
{"id": "3751573", "revid": "204012", "url": "https://it.wikipedia.org/wiki?curid=3751573", "title": "Anna Pyatykh", "text": ""}
{"id": "3751584", "revid": "599013", "url": "https://it.wikipedia.org/wiki?curid=3751584", "title": "Jimmy Robson", "text": ""}
{"id": "3751585", "revid": "729019", "url": "https://it.wikipedia.org/wiki?curid=3751585", "title": "Daniel Mwangi", "text": ""}
{"id": "3751586", "revid": "729019", "url": "https://it.wikipedia.org/wiki?curid=3751586", "title": "Bignami (metropolitana di Milano)", "text": "Bignami Parco Nord \u00e8 una stazione della linea M5 della metropolitana di Milano.\nStoria.\nI lavori per la realizzazione della prima tratta, che comprende la stazione Bignami, iniziarono nel settembre 2007. La stazione venne poi attivata, come capolinea settentrionale della linea, il 10 febbraio 2013.\nStrutture e impianti.\nBignami \u00e8 una stazione sotterranea con due binari in una sola canna e, come tutte le altre stazioni della linea M5, \u00e8 accessibile ai disabili. Rientra inoltre nell'area urbana della metropolitana milanese.\nSorge all'angolo tra viale Fulvio Testi e via Bignami, al confine fra Milano e Sesto San Giovanni, e presenta uscite solo in viale Fulvio Testi.\nInterscambi.\nNelle vicinanze della stazione effettuano fermata una linea tranviaria urbana e una automobilistica interurbana, gestite entrambe da ATM.\nServizi.\nLa stazione dispone di:"}
{"id": "3751587", "revid": "1784938", "url": "https://it.wikipedia.org/wiki?curid=3751587", "title": "Louis-S\u00e9bastien Mercier", "text": "Biografia.\nL.-S. Mercier, figlio di Jean Louis, morto nel 1769, e di Andr\u00e9e Lepas, morta nel 1743, di famiglia agiata, segu\u00ec degli studi regolari presso il coll\u00e8ge des Quatre-Nations, dandosi poi per breve tempo all'insegnamento della retorica a Bordeaux. Tornato a Parigi si dedic\u00f2 ben presto al teatro. Fu grande ammiratore di Shakespeare, a cui si ispir\u00f2 nel saggio \"Du th\u00e9\u00e2tre, ou Nouvel essai sur l'art dramatique (Del teatro, o Nuovo saggio sull'arte drammatica)\", che scrisse nel 1773 con l'intento di liberare il teatro dalle regole della drammaturgia classica tradizionale.\nScrittore molto prolifico, ci ha lasciato un numero davvero impressionante di drammi, molto in voga alla fine del XVIII secolo, ma ora, al di fuori della Francia, quasi completamente dimenticati (le uniche traduzioni in italiano di alcuni di quei drammi risalgono all'ultima decade del 1700 e non sono mai pi\u00f9 state praticamente riedite fino alla recente pubblicazione della pi\u00e8ce in tre atti \"Montesquieu a Marsiglia\" del 1784). Tra di essi \"La brouette du vinaigrier\" del 1775 \"(La carriola del commerciante d'aceto)\", dramma tra i primi in Francia di argomento borghese. In \"Montesquieu a Marsiglia\" protagonista della pi\u00e8ce \u00e8 un dono, il pi\u00f9 incondizionato possibile, un dono che cela l\u2019identit\u00e0 del donatore per non poter essere contraccambiato. L\u2019accadimento narrato ha basi storiche reali in un episodio della vita dell'autore de Lo spirito delle leggi: Montesquieu, durante un soggiorno a Marsiglia, viene a conoscenza della disgrazia che ha colpito una famiglia onesta - il rapimento di un mercante da parte dei pirati algerini - e decide di riscattare il destino dell'uomo, mantenendo tuttavia segreta la propria identit\u00e0. Comincia allora la ricerca di colui che ha salvato le sorti della famiglia, laddove Montesquieu si sottrae a ogni forma di riconoscenza e riconoscimento. Lo spettatore, coinvolto emotivamente dalla vicenda, ha anche l\u2019occasione di imparare una lezione di filosofia politica, secondo la concezione civile ed educativa del teatro sostenuta da Mercier. Infatti la narrazione drammatica \u00e8 costellata di conversazioni fra Montesquieu e Madame de P\u00e9rouville, una donna appassionata di lettere che si intrattiene con il filosofo mentre lavora nella bottega del marito. Mettendo al centro dell\u2019attenzione drammatica le qualit\u00e0 umane di Montesquieu, Mercier introduce la sua teoria politica solo in un secondo momento, cos\u00ec che la biografia si tratteggia come presupposto della sua filosofia. Nella scrittura di Mercier il gesto generoso di Montesquieu \u00e8 un paradigma etico che, in maniera del tutto inedita, intreccia vita, teatro e filosofia.\nDi argomento spiccatamente borghese \u00e8 anche l'opera principale per la quale Mercier \u00e8 ricordato: \"Tableau de Paris\" \"(Ritratto di Parigi)\", imponente affresco di rilevante interesse storico per la sua accurata descrizione della gente minuta e della vita quotidiana parigina alla vigilia della rivoluzione francese. Divisa in 12 volumi, l'opera \u00e8 stata pubblicata tra il 1781 e il 1788. Proprio lo scalpore suscitato dalla pubblicazione anonima dei primi due volumi, fortemente animati da spirito satirico nei confronti delle classi dominanti della Francia prerivoluzionaria, indusse Mercier a fuggire in Svizzera, dove, a Neuch\u00e2tel si sent\u00ec al sicuro per portare a termine la pubblicazione dei restanti volumi.\nL.-S. Mercier va ricordato anche per aver curato, assieme a G. Brizard e F. H. S. de L'Aulnaye, la prima edizione pubblicata in Francia - la prima edizione assoluta, com'\u00e8 noto, usc\u00ec a Ginevra nel 1780, due anni dopo la morte del filosofo - delle opere complete di Jean-Jacques Rousseau, in 39 volumi (Poin\u00e7ot, Paris 1788-1793).\nRientrato a Parigi allo scoppio della rivoluzione, ader\u00ec ad essa militando dapprima nelle file dei giacobini, per poi passare in seguito all'ala pi\u00f9 moderata, quella dei girondini. Fece anche parte della Convenzione nazionale e nel periodo del terrore di Robespierre fu imprigionato per le sue idee moderate e per aver votato contro l'esecuzione del re. \nMassone, fu membro della loggia parigina \"Les Neuf S\u0153urs\" del Grande Oriente di Francia.\nVale infine la pena di ricordare la pubblicazione nel 1770 da parte di Mercier di un romanzo fantastico intitolato \"L'AN 2440 (L'Anno 2440\"), antesignano della moderna letteratura fantascientifica, nel quale in forma di sogno viene descritta una Francia del futuro, ispirata agli ideali di libert\u00e0 e di progresso umano e sociale dell'Illuminismo. \nL'AN 2440 \u00e8 un romanzo avveniristico, morale, preromantico, autobiografico e con informazioni soprattutto storico-geografiche. \u00c8 l'opera pi\u00f9 valida e significativa di L.-S. Mercier, una delle maggiori figure dell'Illuminismo e preromanticismo francese. Poco dopo la sua morte, alcuni studiosi hanno messo in dubbio la paternit\u00e0 de L'AN 2440 attribuendolo al fratello secondogenito Charles-Andr\u00e9. Si veda Il problema della paternit\u00e0 dell'opera, p.37 e sgg., in Mario Falso, L'AN 2440 di L.-S. Mercier; tesi dell'Istituto Universitario Orientale di Napoli; anno accademico 1972/73.\nOPERE"}
{"id": "3751588", "revid": "1442080", "url": "https://it.wikipedia.org/wiki?curid=3751588", "title": "Alfonso Ferri", "text": "Abile chirurgo, lavor\u00f2 alla corte pontificia sotto tre papi: Paolo III, Paolo IV e Giulio III. Insegn\u00f2 a Roma e a Napoli.\nPubblic\u00f2 un trattato sulle ferita da arma da fuoco, ma la sua pi\u00f9 importante opera fu l'invenzione di uno strumento destinato all'estrazione dei proiettili dalle ferite. Questo, in onore del famoso medico, fu chiamato \"alphonsinium\"."}
{"id": "3751590", "revid": "44906218", "url": "https://it.wikipedia.org/wiki?curid=3751590", "title": "Piranha 2", "text": ""}
{"id": "3751591", "revid": "122577802", "url": "https://it.wikipedia.org/wiki?curid=3751591", "title": "\u00c9ider Ar\u00e9valo", "text": "Biografia.\nVinse la coppa del mondo di marcia 2010, specialit\u00e0 10\u00a0km juniores, superando il cinese Cai Zelin (medaglia d'argento) e il russo Valery Filipchuk. Vinse la coppa del mondo di marcia 2012, sulla stessa distanza e categoria, a Saransk."}
{"id": "3751592", "revid": "44906244", "url": "https://it.wikipedia.org/wiki?curid=3751592", "title": "Piranha II", "text": ""}
{"id": "3751595", "revid": "599013", "url": "https://it.wikipedia.org/wiki?curid=3751595", "title": "Kaya K\u00f6stepen", "text": ""}
{"id": "3751602", "revid": "1543377", "url": "https://it.wikipedia.org/wiki?curid=3751602", "title": "Girabola 2011", "text": "La Girabola 2011 \u00e8 stata la trentatreesima edizione del massimo campionato nazionale di calcio dell'Angola.\nSi \u00e8 aperto il giorno 11 marzo 2011 e si \u00e8 concluso il 6 novembre 2011. Il torneo \u00e8 stato vinto dal Clube Recreativo Desportivo do Libolo, per la prima volta nella storia del club. La classifica dei marcatori \u00e8 stata vinta da Love, giocatore dell'Atl\u00e9tico Petr\u00f3leos de Luanda, al terzo successo in carriera in questa speciale classifica.\nA seguito della riforma del ranking CAF introdotta nel 2011, l'Angola (che ha chiuso la stagione al 13\u00ba posto del ranking) avr\u00e0 diritto ad iscrivere solo due squadre alle manifestazioni continentali del 2012: una alla CAF Champions League e una alla CAF Confederation Cup."}
{"id": "3751605", "revid": "1632387", "url": "https://it.wikipedia.org/wiki?curid=3751605", "title": "Golden Best Yellow Generation", "text": "Golden Best Yellow Generation \u00e8 una raccolta delle YeLLOW Generation pubblicata il 22 dicembre 2010, a quattro anni dal loro scioglimento.\nL'album.\nL'album contiene 17 tracce, 9 delle quali sono costituite dai singoli pubblicati dalla band: 8 tracce provengono dall'album \"CARPE DIEM\", 7 dall'album \"Life-sized Portrait\" e due dal singolo \"Dual\", mai apparso prima in un full-length.\nLista tracce.\nTesti e musiche di Yuki Suzuki, Y\u016bko Asami e Hitomi Watanabe, tranne dove indicato."}
{"id": "3751607", "revid": "984922", "url": "https://it.wikipedia.org/wiki?curid=3751607", "title": "Kehinde Fadipe", "text": "Biografia.\nDi origini nigeriane, Kehinde Fadipe recita nel 2009 nell'opera teatrale vincitrice del Premio Pulitzer per la drammaturgia \"Ruined\" di Lynn Nottage, che tratta il tema della violenza sessuale nella Repubblica Democratica del Congo. Nel 2011, dopo aver recitato in alcuni cortometraggi, di cui uno \"Spirit Children\" scritto e diretto da lei stessa, prende parte alla serie televisiva di genere poliziesco \"The Body Farm\", tratto dal romanzo del 1994 di Patricia Cornwell \"La fabbrica dei corpi\". Entra poi a far parte del cast di \"Misfits\", serie di genere teen drama fantascientifico britannica, dove interpreta Melissa, la controparte femminile di Curtis, interpretato da Nathan Stewart-Jarret."}
{"id": "3751625", "revid": "298229", "url": "https://it.wikipedia.org/wiki?curid=3751625", "title": "Fabi\u00e1n Roncero", "text": ""}
{"id": "3751627", "revid": "1543377", "url": "https://it.wikipedia.org/wiki?curid=3751627", "title": "J\u00f6rg Wunderlich", "text": "Specialista dei ragni, ha lavorato soprattutto all'identificazione e alla descrizione di specie fossili, con cospicui contributi anche nelle seguenti famiglie: Linyphiidae, Pimoidae, Theridiidae, Oecobiidae e Dysderidae.\nNel 2008 ha donato la sua cospicua collezione di fossili nell'ambra, ben 9000 pezzi, prevalentemente di insetti e ragni, al Senckenberg Naturmuseum di Francoforte sul Meno"}
{"id": "3751629", "revid": "106456", "url": "https://it.wikipedia.org/wiki?curid=3751629", "title": "Diocesi di Rouen", "text": ""}
{"id": "3751635", "revid": "132266", "url": "https://it.wikipedia.org/wiki?curid=3751635", "title": "Piano Callicrate", "text": ""}
{"id": "3751640", "revid": "1305772", "url": "https://it.wikipedia.org/wiki?curid=3751640", "title": "Hannibal Records", "text": "La Hannibal Records era un'etichetta discografica indipendente britannica fondata dal produttore musicale Joe Boyd nel 1980. Si \u00e8 distinta per l'alto livello musicale degli artisti pubblicati, provenienti da molti paesi e culture diverse.\nFu una delle prime a pubblicare dischi di world music, si specializz\u00f2 anche negli album di folk rock e di rock progressivo, nonch\u00e9 nella riedizione di dischi usciti in precedenza di autori famosi di questi generi.\nTra i primi album pubblicati dalla Hannibal vi furono quelli di Nick Drake, della Incredible String Band e dei Fairport Convention, che erano stati prodotti da Boyd. Fu di questi tempi che lo stesso Boyd ed altri discografici coniarono il termine \"world music\", per aiutare la promozione dei lavori di questo genere musicale. Negli anni ottanta l'azienda assorb\u00ec la preesistente Carthage Records, che ne divenne un'affiliata.\nAgli inizi degli anni novanta la Hannibal fu acquistata dall'etichetta indipendente Rykodisc. Il marchio rimase e Joe Boyd continu\u00f2 a lavorare in qualit\u00e0 di direttore fino alla fine degli anni novanta, quando la Rykodisc fu venduta alla Palm Pictures.\nNel 1998 Andrew Childs divenne il nuovo manager della Hannibal e mise sotto contratto diversi artisti di fama tra i quali Robert Wyatt, Phil Manzanera e Brian Eno, dei quali furono ripubblicati lavori precedenti. Furono anche ripubblicati alcuni album dell'etichetta All Saints Records e messi sotto contratto alcuni artisti emergenti, come la band di folk rock The Eighteenth Day of May.\nNel 2006 la Rykodisc fu acquistata dal colosso americano Warner music che, a dicembre dello stesso anno, chiuse la Hannibal."}
{"id": "3751644", "revid": "478814", "url": "https://it.wikipedia.org/wiki?curid=3751644", "title": "Carthage Records", "text": ""}
{"id": "3751648", "revid": "599013", "url": "https://it.wikipedia.org/wiki?curid=3751648", "title": "Floyd Heard", "text": ""}
{"id": "3751665", "revid": "287204", "url": "https://it.wikipedia.org/wiki?curid=3751665", "title": "Clan Miura", "text": "Il clan Miura (\u4e09\u6d66\u6c0f \"Miura-shi\") fu un clan giapponese discendente dal clan Taira. \nStoria.\nNel 1185 Minamoto no Yoritomo, che nel 1192 avrebbe fondato lo shogunato Kamakura, per sconfiggere i Taira ottenne l'aiuto dei Miura, che furono ricompensati con feudi di grandi dimensioni e acquisirono una forte influenza politica. Il clan fu uno dei principali oppositori della famiglia H\u014dj\u014d, i cui capi durante lo shogunato Kamakura ebbero la carica di reggente \"(shikken)\", diventando pi\u00f9 potenti dello stesso shogun.\nDopo la sconfitta subita dagli H\u014dj\u014d nel 1247, i Miura seppero riconciliarsi con gli stessi H\u014dj\u014d. Tornarono a governare i territori della penisola di Miura fino al 1518, quando le armate del clan H\u014dj\u014d di Odawara espugnarono il castello dei Miura ad Arai (vedi assedio di Arai), costringendo gli ultimi capi del clan al suicidio.\nMiura \u00e8 ancora oggi un cognome diffuso in Giappone.\nRamo sopravvissuto.\nUn ramo della famiglia Miura, discendente dal Miura Iemura, figlio di Yoshimura, venne elevata al rango di daimy\u014d nel 1639 con Masatsugu (; 1600 - 1641) a cui fu assegnato il feudo di Mibu (Shimotsuke) nel 1639; nel 1691 vennero trasferiti a Nobeoka (Hy\u016bga); nel 1712 a Kariya (Mikawa); nel 1747 a Nishio (Mikawa); infine dal 1764 al 1868 a Katsuyama (Mimasaka, 23.000 \"koku\"). Divennero \"visconti\" dopo l'abolizione del sistema han"}
{"id": "3751682", "revid": "111565278", "url": "https://it.wikipedia.org/wiki?curid=3751682", "title": "Lega Veronese", "text": "La Lega Veronese fu un'alleanza costituita nel 1164 a Verona e patrocinata dalla Repubblica di Venezia, tra alcune delle principali citt\u00e0 della Marca Veronese. La Lega comprendeva, oltre alla citt\u00e0 scaligera, Padova, Treviso e Vicenza.\nStoria.\nDopo la distruzione di Milano operata dalle truppe dell'Imperatore Federico Barbarossa nel 1162, anche nella Marca di Verona, come nel resto del nord Italia, furono imposti pesanti tributi. Venezia, decisa a porre sotto la sua influenza le citt\u00e0 della terraferma, sfrutt\u00f2 il crescente malcontento che serpeggiava nei ceti urbani verso l'Imperatore. Fu cos\u00ec che a Verona, nel 1164, gli esponenti delle autorit\u00e0 locali, assieme a quelli di Padova e Vicenza, si unirono nella \"Veronensis societas\". Pi\u00f9 tardi si sarebbe aggiunta anche Treviso.\nNello stesso anno alcuni nobili veronesi filo-imperiali ordirono un piano, coadiuvati dal Barbarossa, per rimpossessarsi di Verona. La congiura fu scoperta e i suoi partecipanti furono giustiziati. Tuttavia le truppe imperiali s'incontrarono con le truppe della Lega presso Vigasio, ma lo scontro non avvenne poich\u00e9 i tedeschi, preso atto della loro esiguit\u00e0, si ritirarono senza colpo ferire.\nNel 1167 gli esponenti della Lega Veronese s'incontrarono presso l'abbazia di Pontida con i delegati delle citt\u00e0 che aderivano alla Lega Cremonese e diedero vita alla Lega Lombarda."}
{"id": "3751687", "revid": "174925", "url": "https://it.wikipedia.org/wiki?curid=3751687", "title": "Muse (mitologia)", "text": ""}
{"id": "3751693", "revid": "107106233", "url": "https://it.wikipedia.org/wiki?curid=3751693", "title": "Antagonista dei recettori H1", "text": "Un antagonista dei recettori H1 (o H1 antagonista), pi\u00f9 comunemente definito antistaminico, \u00e8 un farmaco che antagonizza l'attivit\u00e0 dell'istamina a livello dei recettori H1. Legandosi al recettore in qualit\u00e0 di antagonista, blocca gli effetti mediati dall'istamina.\nAttualmente gli antagonisti dei recettori H1 sono suddivisi in diverse classi che fanno riferimento alle diverse tipologie strutturali, e sono divisi in tre diverse generazioni.\nUtilizzi.\nGli antistaminici vengono utilizzati per diminuire i sintomi causati dal rilascio di istamina. Vengono perci\u00f2 usati, sia per via topica sia sistemica, per la cura della rinite allergica, congiuntivite allergica, condizioni dermatologiche allergiche come la dermatite da contatto, orticaria, angioedema e prurito.\nEffetti avversi.\nGli effetti avversi si riscontrano con pi\u00f9 frequenza con gli antistaminici di I generazione, e tali effetti avversi sono in larga parte dovuti alla loro relativa mancanza di selettivit\u00e0 per il recettore H1 agendo anche sui recettori dell'acetilcolina in qualit\u00e0 di antagonisti muscarinici.\nL'effetto avverso pi\u00f9 comune \u00e8 la sedazione e la sonnolenza, a cui si possono anche aggiungere vertigini, tinnito, visione offuscata, euforia, incoordinazione motoria, ansia, insonnia, tremori, nausea e vomito, costipazione, diarrea, xerostomia, e tosse secca. Rari effetti collaterali includono ritenzione urinaria, palpitazioni, ipotensione, cefalea, allucinazioni e psicosi.\nPrima generazione.\nLa prima generazione di antistaminici, definiti gli \"antistaminici classici\", sono la classe di farmaci antistaminici pi\u00f9 vecchi, con attivit\u00e0 non selettiva. Questa classe di farmaci infatti sono efficaci nel sollievo dei sintomi allergici, ma presentano anche attivit\u00e0 antimuscarinica, da moderata ad alta, poich\u00e9 bloccano i recettori dell'acetilcolina. Questi farmaci inoltre hanno in genere un'azione sui recettori \u03b1-adrenergici e/o sui recettori 5-HT. Questa mancanza di selettivit\u00e0 recettoriale \u00e8 la base del profilo di una bassa tollerabilit\u00e0 di alcuni antistaminici di prima generazione, soprattutto in confronto con la seconda generazione di antistaminici. Risposta del paziente e la comparsa di reazioni avverse al farmaco varia comunque notevolmente tra le classi e tra i farmaci all'interno delle diverse classi.\nSeconda generazione.\nLa seconda generazione di antagonisti del recettore H1 sono caratterizzati da una selettivit\u00e0 maggiore verso i recettori H1, rispetto alla prima generazione, e minori effetti sedativi. I farmaci appartenenti a questa generazione sono pi\u00f9 selettivi per i recettori H1 periferici rispetto ai recettori istaminergici e colinergici a livello del SNC. Questa selettivit\u00e0 riduce la presenza di effetti avversi quali la sedazione.\nFarmaci a uso sistemico:\nFarmaci a uso topico:\nTerza generazione.\nLa terza generazione di antagonisti dei recettori H1 corrisponde agli enantiomeri (levocetirizina) o ai metaboliti attivi di alcuni farmaci di seconda generazione (desloratadina e fexofenadina)."}
{"id": "3751701", "revid": "121658", "url": "https://it.wikipedia.org/wiki?curid=3751701", "title": "Glitterhouse", "text": ""}
{"id": "3751705", "revid": "1305772", "url": "https://it.wikipedia.org/wiki?curid=3751705", "title": "San Quirino", "text": ""}
{"id": "3751707", "revid": "109665329", "url": "https://it.wikipedia.org/wiki?curid=3751707", "title": "Jean-Claude Morellet", "text": "Biografia.\nFotografo e giornalista, motociclista per passione, quando il suo connazionale Thierry Sabine, organizz\u00f2, nel 1979, la prima edizione della Parigi-Dakar, Fenouil ne fu affascinato, vi prese parte con la sua BMW privata riuscendo ad ottenere ben tre piazzamenti nella \"top ten\".\nDopo la morte di Thierry Sabine nel 1986, dal 1987 al 1993 fu il padre Gilbert, dentista di professione, ad assumere l'organizzazione della Parigi-Dakar, organizzazione che nel 1994 affid\u00f2 proprio a Fenouil. Ma gi\u00e0 dall'anno successivo fu un altro ex pilota (vincitore della corsa sia in moto che in auto), Hubert Auriol ad assumerne le redini.\nPalmar\u00e8s.\nRally Dakar.\nDopo aver partecipato alle prime sette edizioni della Dakar come motociclista, ha avuto alcune esperienze come navigatore. Dal 1994 \u00e8 diventato l'organizzatore del rally raid."}
{"id": "3751712", "revid": "112380411", "url": "https://it.wikipedia.org/wiki?curid=3751712", "title": "Sabine G\u00fcnther", "text": ""}
{"id": "3751715", "revid": "599013", "url": "https://it.wikipedia.org/wiki?curid=3751715", "title": "Fritz Cejka", "text": "Carriera.\nFu capocannoniere del campionato austriaco nel 1960."}
{"id": "3751717", "revid": "621682", "url": "https://it.wikipedia.org/wiki?curid=3751717", "title": "Friedrich Cejka", "text": ""}
{"id": "3751718", "revid": "521302", "url": "https://it.wikipedia.org/wiki?curid=3751718", "title": "Magomed Ozdoyev", "text": ""}
{"id": "3751721", "revid": "165197", "url": "https://it.wikipedia.org/wiki?curid=3751721", "title": "H1 antagonisti", "text": ""}
{"id": "3751723", "revid": "287204", "url": "https://it.wikipedia.org/wiki?curid=3751723", "title": "Sophie Kleeberg", "text": "Biografia.\nNella XXVI Universiade nel getto del peso giunse seconda dietro alla russa Irina Tarasova (medaglia d'oro con 18,02 m) con 14,94 m giunse terza ai campionati del mondo allievi di atletica leggera del 2007.\nDopo alcuni problemi fisici ed un infortunio alla spalla, ha deciso di ritirarsi dalla carriera sportiva nel mese di agosto 2014 per dedicarsi ai suoi studi di pedagogia presso l'Universit\u00e0 di Chemnitz."}
{"id": "3751727", "revid": "165197", "url": "https://it.wikipedia.org/wiki?curid=3751727", "title": "H2 antagonisti", "text": ""}
{"id": "3751734", "revid": "599013", "url": "https://it.wikipedia.org/wiki?curid=3751734", "title": "Garry Cook", "text": ""}
{"id": "3751737", "revid": "298229", "url": "https://it.wikipedia.org/wiki?curid=3751737", "title": "Olga Kotlyarova", "text": ""}
{"id": "3751739", "revid": "768068", "url": "https://it.wikipedia.org/wiki?curid=3751739", "title": "Ayd\u0131n", "text": "Ayd\u0131n (pronuncia , in greco \u0391\u03ca\u03b4\u03af\u03bd\u03b9\u03bf) \u00e8 una citt\u00e0 della Turchia, capoluogo della provincia di Ayd\u0131n, nella regione dell'Egeo. La citt\u00e0 \u00e8 situata nel cuore della valle del fiume Meandro, in una situazione dominante per la regione che si estende dalle alture della vallata alla costa.\nStoria.\nFondata secondo Strabone con il nome di \"Tralles\" da coloni di Argo, fu sotto il dominio persiano fino al 334 a.C., quando venne conquistata da Alessandro Magno. Dal 260 a.C. fece parte del regno di Pergamo, diventando romana nel 129 a.C.. Fu distrutta da un terremoto nel 27 a.C. e successivamente ricostruita.\nIn epoca medievale fu centro artistico e commerciale turco, nota con il nome di \"G\u00fczelhisar\", letteralmente \"bel castello\".\nMonumenti e luoghi d'interesse.\nArchitetture religiose.\nLa \"Bey Camii\" risale al XVI secolo ed \u00e8 una piccola moschea costruita all'interno del bazar.\nInfrastrutture e trasporti.\nLa citt\u00e0 \u00e8 collegata a Smirne tramite l'autostrada 31."}
{"id": "3751745", "revid": "179980", "url": "https://it.wikipedia.org/wiki?curid=3751745", "title": "Edwin Hurtado", "text": ""}
{"id": "3751747", "revid": "1566286", "url": "https://it.wikipedia.org/wiki?curid=3751747", "title": "Giovanni Guardiano", "text": "Biografia.\nAttore siciliano di formazione teatrale, si diploma dapprima al Laboratorio di Esercitazioni Sceniche di Gigi Proietti e frequenta poi il GITIS, seguendo le orme dell'illustre regista russo Vasil'ev.\nDebutta sul piccolo schermo nel 1989 nel telefilm \"Classe di ferro\", sotto la regia di Bruno Corbucci e affiancato da Rocco Papaleo, Paolo Sassanelli, Maurizio Mattioli, Luca Venantini, Giampiero Ingrassia e Adriano Pappalardo.\nPrende parte alle fiction \"Madre come te\" (nel 2004, con Ida Di Benedetto e diretto da Vittorio Sindoni) e \"Il mondo \u00e8 meraviglioso\" (nel 2005, con Enrico Montesano), nonch\u00e9 alle serie TV \"Incantesimo\" e \"Il capitano\".\nIl suo ruolo pi\u00f9 celebre \u00e8 quello di Jacomuzzi per la serie \"Il commissario Montalbano\", con protagonista Luca Zingaretti.\nHa recitato in numerosi cortometraggi di Stefano Sollima: tra questi, \"Grazie\" (nel 1991, con Elda Alvigini), \"Sotto le unghie\" (nel 1993) e \"Zippo\" (nel 2003).\nCome attore cinematografico ricordiamo le sue partecipazioni a \"Voll normaaal\" di Ralf Huettner (1994), \"Ilaria Alpi - Il pi\u00f9 crudele dei giorni\" di Ferdinando Vicentini Orgnani (2003) e \"La misura del confine\" di Andrea Papini (2010).\nParallelamente alla carriera cinematografica e televisiva, coltiva quella teatrale, partecipando a numerose regie di Antonio Calenda, Mario Missiroli, Gigi Proietti, Anatolij Vasil'ev, Turi Ferro, Gianpiero Borgia (sotto la regia di Borgia, in particolare, \u00e8 capocoro del \"Filottete\", rappresentato alla stagione del Teatro Greco di Siracusa nel 2011 e nello stesso anno \u00e8 interprete del testo contemporaneo di Tim Crouch \"The Author\").\nNel 2012 ricopre il ruolo di Menelao nel dramma di Mircea Eliade \"Ifigenia\", nuovamente diretto da Gianpiero Borgia e recitando con Franco Branciaroli, Christian Di Domenico, David Coco e Daniele Nuccetelli. Lo spettacolo debutta nel mese di giugno a Posillipo, partecipando al Napoli Teatro Festival e in seguito va in scena in Sicilia, per conto del Teatro Stabile di Catania.\nLavora saltuariamente per la compagnia Teatro dei Borgia.\nNel 2015 compare nel 5\u00b0 e nel 6\u00ba episodio di \"Squadra antimafia 7\".\nNel 2018 \u00e8 il protagonista della serie TV \"Maxi - Il grande processo alla mafia\" prodotta da Rai Cultura, nella quale veste i panni di Franco, un giornalista Rai intento a documentare il \"maxiprocesso\" di Palermo del 1986-1987 contro Cosa Nostra."}
{"id": "3751757", "revid": "869733", "url": "https://it.wikipedia.org/wiki?curid=3751757", "title": "Elezioni amministrative in Italia del 1985", "text": "Le elezioni amministrative in Italia del 1985 si tennero il 12 e il 13 maggio, contestualmente alle elezioni regionali.\nFurono rinnovate le amministrazioni di tutti i comuni capoluogo di provincia, eccetto Trieste (andato al voto per le amministrative del 1982), Novara, Pavia, Belluno, Pordenone, Ravenna, Siena, Ancona, Napoli, Reggio Calabria (amministrative del 1983), Matera e Ragusa (amministrative del 1984) e 86 amministrazioni provinciali.\nRisultati delle elezioni comunali.\nRiepilogo nazionale.\nRiepilogo dei comuni votanti col sistema proporzionale (sopra i 5000 abitanti)\nLombardia.\nComo.\nFonte:"}
{"id": "3751760", "revid": "433605", "url": "https://it.wikipedia.org/wiki?curid=3751760", "title": "Piazza Quattro Giornate", "text": "Piazza Quattro Giornate \u00e8 una piazza di Napoli, ubicata nel quartiere del Vomero.\nEssa prende il nome dall'insurrezione contro l'occupazione nazista che si svolse a Napoli nei giorni compresi tra il 27 e il 30 settembre 1943, passati alla storia come le Quattro giornate di Napoli.\nPrima di essere cos\u00ec denominata, cio\u00e8 fino al 1949, la piazza era dedicata a Pietro Mascagni. Talvolta la si \u00e8 indicata come \"piazzale del Littorio\" dal momento che su di essa affaccia il \"campo sportivo del Littorio\", stadio oggi dedicato ad Arturo Collana.\nDescrizione.\nLa piazza ospita dal 2001 l'omonima stazione della metropolitana. Al termine dei lavori \u00e8 stata risistemata con ampi spazi di aggregazione, un emiciclo e un'area con tavoli e panche di legno; sono stati inoltre inseriti ampi spazi verdi, piante e prati che sanciscono una netta separazione dalla strada e dal traffico, oltre ad alcune sculture di Renato Barisani e Lydia Cottone.\nSu di essa affaccia lo Stadio Arturo Collana, stadio che ha ospitato le partite casalinghe della S.S.C. Napoli fino al 1959.\nTrasporti.\n Nella piazza \u00e8 presente la Stazione Quattro Giornate della Linea 1."}
{"id": "3751761", "revid": "298229", "url": "https://it.wikipedia.org/wiki?curid=3751761", "title": "Geoffrey Rono", "text": ""}
{"id": "3751774", "revid": "599013", "url": "https://it.wikipedia.org/wiki?curid=3751774", "title": "Ingra Manecke", "text": ""}
{"id": "3751775", "revid": "729019", "url": "https://it.wikipedia.org/wiki?curid=3751775", "title": "Istidina decarbossilasi", "text": "L'Istidina decarbossilasi \u00e8 un enzima che catalizza la reazione che, partendo dall'istidina, porta alla produzione dell'istamina utilizzando la vitamina B6 come cofattore."}
{"id": "3751777", "revid": "1573940", "url": "https://it.wikipedia.org/wiki?curid=3751777", "title": "Erinnyis yucatana", "text": "Erinnyis yucatana () \u00e8 un lepidottero appartenente alla famiglia Sphingidae, diffuso in America Centrale.\nDescrizione.\nAdulto.\nSebbene il disegno dell'ala anteriore ricordi da vicino quello osservabile in alcuni membri del genere \"Isognathus\", questa specie se ne discosta nettamente per la presenza, sulla pagina superiore dell'ala posteriore, di una campitura arancio-brunastra.\nIl dimorfismo sessuale ricorda quello riscontrabile in \"E. ello\" ed in \"E. obscura\", con il maschio che rivela nell'ala anteriore una scura banda mediana longitudinale, ad andamento zigzagante, totalmente assente nella femmina.\nNell'ala posteriore, il margine esterno \u00e8 bordato di marrone scuro in ambo i sessi, con una macchia bipartita bianca e grigiastra in prossimit\u00e0 dell'angolo anale.\nLa pagina inferiore delle ali appare rossastra o marroncina nella parte basale, tendente al marrone scuro via via che ci si sposta verso il termen, praticamente senza distinzione tra i sessi.\nIl torace e l'addome appaiono grigiastri a livello dorsale e marroncini chiari nella zona ventrale, leggermente pi\u00f9 chiari nella femmina; sono assenti le bande dorsali scure nell'addome.\nNel primo paio di zampe si nota una doppia fila di speroni basitarsiali, almeno a livello prossimale.\nLe antenne sono filiformi e appena uncinate alle estremit\u00e0, con una lunghezza compresa tra un terzo e met\u00e0 di quella della costa.\nNel genitale maschile i lobi dell'uncus risultano pi\u00f9 corti di quelli dello gnathos. L'edeago ha struttura diversa da quanto osservabile in altre specie congeneri, con la parte dentata del margine destro pi\u00f9 corta, cos\u00ec come la sinistra, e con un numero molto ridotto di \"setae\"; il processo apicale appare abbastanza pronunciato, con una corta carena in posizione subapicale ed una singola \"seta\" all'apice.\nL'apertura alare va da 92 a 96\u00a0mm.\nLarva.\nIl bruco \u00e8 verde-giallastro, con il cornetto caudale pi\u00f9 scuro e alquanto sviluppato.\nPupa.\nLa crisalide \u00e8 anoica, lucida e nerastra, con disegni arancioni, ed un cremaster poco sviluppato. Si pu\u00f2 rinvenire entro un bozzolo posto a scarsa profondit\u00e0 nella lettiera del sottobosco. La fase pupale dura circa quattordici giorni.\nDistribuzione e habitat.\nL'areale di questa specie \u00e8 limitato esclusivamente all'ecozona neotropicale, comprendendo il Belize, \nla Costa Rica, il Messico (\"locus typicus\": Yucat\u00e1n), e il Panama settentrionale (incerto).\nL'habitat \u00e8 rappresentato dalle foreste tropicali e subtropicali, dal livello del mare fino a zone collinari.\nBiologia.\nDurante l'accoppiamento, le femmine richiamano i maschi grazie ad un feromone rilasciato da una ghiandola, posta all'estremit\u00e0 dell'addome.\nPeriodo di volo.\nGli adulti sono rinvenibili tutto l'anno.\nAlimentazione.\nGli adulti si nutrono durante la notte del nettare di varie specie.\nI bruchi attaccano le foglie di membri di diverse famiglie, tra cui:\nTassonomia.\nSottospecie.\nAllo stato attuale non vengono riconosciute sottospecie:\nSinonimi.\n\u00c8 stato riportato un unico sinonimo:"}
{"id": "3751780", "revid": "123553579", "url": "https://it.wikipedia.org/wiki?curid=3751780", "title": "Thamesmead", "text": "Thamesmead \u00e8 un quartiere del Sud-Est di Londra, in Inghilterra, a cavallo tra il due borghi londinesi di Greenwich e Bexley. \u00c8 situato a circa 15\u00a0km da Charing Cross.\n\"Thamesmead\" \u00e8 un nome collettivo, dato a dei gruppi disparati di vari edifici e agglomerati abitativi costruiti in questa zona a partire dalla met\u00e0 degli anni sessanta su antiche zone paludose sulle rive del Tamigi, tra le due localit\u00e0 maggiormente popolate di Woolwich e Belvedere. Sui 60.000-100.000 residenti previsti dai piani originali, oggi la popolazione del distretto si aggira sui 50.000 abitanti.\nNel quartiere Thamesmed furono girate molte scene del film Arancia Meccanica nel 1971 e dal 2009 al 2013 venne usato come location per la serie Misfits."}
{"id": "3751784", "revid": "599013", "url": "https://it.wikipedia.org/wiki?curid=3751784", "title": "Irina Belova", "text": "Biografia.\nAi Campionati del mondo di atletica leggera 1991 vinse una medaglia di bronzo mentre l'oro and\u00f2 alla tedesca Sabine Braun con 6.672 p. e l'argento a Liliana N\u0103stase con 6.493 p.\nAll'Hypo-Meeting del 1991 svolto a G\u00f6tzis, Austria giunse prima con 6584 p. Ai Giochi della XXV Olimpiade vinse la medaglia d'argento.\nHa detenuto per 20 anni, dal 1992 al 2012, il record mondiale del pentathlon indoor, con 4.991 punti."}
{"id": "3751787", "revid": "287204", "url": "https://it.wikipedia.org/wiki?curid=3751787", "title": "Gran Premio motociclistico di Germania 1972", "text": "Il Gran Premio motociclistico di Germania fu l'appuntamento inaugurale del motomondiale 1972 e la 36\u00aa edizione del Gran Premio motociclistico di Germania.\nSi svolse il 29 (in cui corsero 50 e 350) e il 30 aprile 1972 sul N\u00fcrburgring, circuito che si alternava con quello di Hockenheim nell'ospitare la gara, e corsero tutte le classi. L'affluenza di pubblico venne quantificata in circa 150.000 spettatori.\nTutti diversi i vincitori delle varie classi: in classe 500 si impose Giacomo Agostini su MV Agusta, in 350 Jarno Saarinen (davanti ad \"Ago\"), in 250 Hideo Kanaya (entrambi su Yamaha), in 125 si impose Gilberto Parlotti su Morbidelli (la vittoria di Parlotti fu cos\u00ec schiacciante che i rivali fecero reclamo chiedendo di verificare la cilindrata della moto del triestino, rivelatasi regolare) e in 50 Jan de Vries su Kreidler.\nTra le motocarrozzette giunse primo al traguardo l'equipaggio Siegfried Schauzu/Wolfgang Kalauch su BMW.\nClasse 500.\nFonte.\nClasse 250.\nTra i ritirati della corsa Renzo Pasolini.\nClasse 125.\nIl detentore del titolo dell'anno precedente, \u00c1ngel Nieto, non pot\u00e9 prendere il via a causa della caduta rimediata nella gara della classe 250 (la sua Derbi aveva grippato al \"Karussel\", sbandando e urtando una Yamaha che colp\u00ec lo spagnolo in pieno volto); Nieto, rocambolescamente fuggito dall'ospedale di Adenau, si ripresent\u00f2 in pista ma la commissione medica non gli consent\u00ec di prendere il via.\nClasse sidecar.\nPer le motocarrozzette si tratt\u00f2 della 132\u00aa gara effettuata dall'istituzione della classe nel 1949; si svilupp\u00f2 su 5 giri, per una percorrenza di 114\u00a0km.\nGiro pi\u00f9 veloce di Siegfried Schauzu/Wolfgang Kalauch (BMW) in 10'29.2."}
{"id": "3751788", "revid": "606039", "url": "https://it.wikipedia.org/wiki?curid=3751788", "title": "Isognathus yucatana", "text": ""}
{"id": "3751797", "revid": "767487", "url": "https://it.wikipedia.org/wiki?curid=3751797", "title": "Jaime Sarlanga", "text": "Carriera.\nSarlanga inizia la sua carriera nel Tigre, squadra della sua citt\u00e0 natale. Nel 1937 si trasferisce al Ferro Carril Oeste, dove segna 47 gol, diventando il 12 giocatore pi\u00f9 prolifico del club.\nNel 1940 si trasferisce nel Boca Juniors. Ha giocato 9 stagioni col club, segnando 115 volte e ottenendo 193 presenze. Sarlanga lascia il Boca Juniors nel 1948, dopo 9 stagioni in cui ha vinto tre Primera Divisi\u00f3n e altri quattro trofei. Nel 1948 lascia il Boca Juniors per passare al Gimnasia La Plata fino al suo ritiro nel 1954.\nNel 1955 Sarlanga diventa allenatore del Boca, ottenendo per\u00f2 scarsi risultati."}
{"id": "3751801", "revid": "1005847", "url": "https://it.wikipedia.org/wiki?curid=3751801", "title": "Elezioni amministrative in Italia del 1980", "text": "Le elezioni amministrative in Italia del 1980 si tennero l'8 e il 9 giugno, contestualmente alle elezioni regionali.\nFurono rinnovate le amministrazioni di tutti i comuni capoluogo di provincia, eccetto Genova, Ascoli Piceno, Roma, Bari, Foggia (andati al voto in occasione delle amministrative del 1976), Novara, Pavia, Trieste (amministrative del 1978), Belluno, Pordenone, Ravenna, Siena e Ancona (amministrative del 1979), e 86 amministrazioni provinciali.\nRisultati delle elezioni comunali.\nCampania.\nNapoli.\nFonte:Archivio elettorale ufficiale del Comune di Napoli"}
{"id": "3751806", "revid": "584834", "url": "https://it.wikipedia.org/wiki?curid=3751806", "title": "Telecamera ip", "text": ""}
{"id": "3751808", "revid": "287204", "url": "https://it.wikipedia.org/wiki?curid=3751808", "title": "Karel Van Miert", "text": "\u00c8 stato commissario europeo ed \u00e8 tra i padri della politica europea sulla concorrenza.\nEstrazione e formazione.\nVan Miert proveniva da una famiglia contadina. Era il primogenito ed aveva otto fratelli.\nAll'et\u00e0 di 14 anni lasci\u00f2 la scuola per aiutare in famiglia, ma tre anni dopo riprese gli studi e riusc\u00ec a diplomarsi.\nNel 1966 si laure\u00f2 in scienze politiche e diplomatiche presso l'universit\u00e0 di Gand con una tesi sulla Commissione della CEE e l'anno successivo studi\u00f2 presso il centro universitario europeo di Nancy, dove conobbe \u00c9mile No\u00ebl.\nNel 1967 Van Miert lavor\u00f2 come stagista presso la Commissione europea su invito di No\u00ebl. Nel 1968, grazie a Fernand Dehousse, venne assunto dal Fondo nazionale per la ricerca scientifica, dove rimase due anni. Dal 1971 al 1973 fu assistente di diritto internazionale presso l'universit\u00e0 di Bruxelles.\nCarriera politica.\nVan Miert cominci\u00f2 l'attivit\u00e0 politica tra i giovani socialisti, di cui fu vicepresidente e segretario.\nVan Miert fece parte del gabinetto del commissario europeo Sicco Mansholt dal 1968 al 1970 e poi del commissario europeo Henri Simonet dal 1973 al 1975. Nel 1977 divenne capo di gabinetto del ministro dell'economia Willy Claes.\nLeader del Partito socialista.\nNel 1976 Van Miert fu eletto vice segretario nazionale del Partito Socialista Differente. Nel luglio 1977 divenne co-presidente del partito e dopo la scissione del partito tra valloni e fiamminghi venne nominato presidente del Partito Socialista Differente nell'ottobre 1978. Rimase leader del partito fino al gennaio 1989 e fu anche vicepresidente dell'Internazionale Socialista.\nNel 1979 Van Miert fu eletto al Parlamento europeo. Ne fece parte fino al novembre 1985, quando divenne membro della Camera dei rappresentanti. Van Miert lott\u00f2 contro l'installazione di missili statunitensi in Belgio e si dichiar\u00f2 a favore di un'Europa socialista, equidistante da Stati Uniti e Unione Sovietica.\nCommissario europeo.\nNel 1989 Van Miert rifiut\u00f2 la prospettiva di diventare ministro degli esteri e vice primo ministro del Belgio e venne invece indicato dal governo del suo paese come commissario europeo del Belgio. Entr\u00f2 in carica nel gennaio 1989 nell'ambito della Commissione Delors II come Commissario europeo per i Trasporti, il credito e gli investimenti e la tutela dei consumatori. Come commissario per i trasporti Van Miert facilit\u00f2 l'attivit\u00e0 delle compagnie ferroviarie nazionali in altri stati membri della Comunit\u00e0, ponendo le basi per la creazione di un mercato ferroviario europeo integrato, promosse la creazione di linee ferroviarie ad alta velocit\u00e0 e sostenne la costruzione del tunnel della Manica. Avvi\u00f2 inoltre negoziati a nome dell'intera Comunit\u00e0 sui diritti di atterraggio delle compagnie aeree europee negli Stati Uniti ed avvi\u00f2 l'apertura del settore aereo europeo che consent\u00ec lo sviluppo graduale delle compagnie a basso costo. Promosse l'introduzione di criteri sul trasporto di merci su strada e l'introduzione di limitatori di velocit\u00e0 su camion e autobus.\nNel 1995 il Partito Socialista Differente venne coinvolto in uno scandalo di corruzione riguardante l'acquisto di elicotteri Agusta. Van Miert sub\u00ec una perquisizione ma non fu trovato alcun elemento a suo carico.\nDal 1993 al 1999 Van Miert fu Commissario europeo per la Concorrenza nelle commissioni Delors III, Santer e Marin, di cui fu anche vicepresidente. Nella Commissione Delors III aveva anche la delega al personale e all'amministrazione. Van Miert utilizz\u00f2 pienamente i suoi poteri per favorire la concorrenza e si scontr\u00f2 duramente con stati ed imprese, contribuendo fortemente ad affermare il ruolo della Commissione europea nel settore. A causa della sua attivit\u00e0 come commissario per la concorrenza, Van Miert era ritenuto da alcuni \"l'uomo pi\u00f9 potente d'Europa\".\nCome commissario per la concorrenza sanzion\u00f2 un cartello di imprese siderurgiche europee e Volkswagen, ricorse contro aiuti dello stato italiano al settore calzaturiero e dei trasporti. Si occup\u00f2 di diritti televisivi per gli eventi sportivi e dei criteri per la vendita dei biglietti per i mondiali di calcio del 1998. Imped\u00ec la fusione di Endemol con RTL 4, CTL, VNU e Veronica nell'ambito dell'Holland Media Group ed imped\u00ec una joint venture per la televisione digitale tra il gruppo Kirch e Bertelsmann. Pose fine al monopolio pubblicitario del canale fiammingo VTM. Acconsent\u00ec alla fusione di Boeing e MacDonnell Douglas, ma pose condizioni stringenti. Pose condizioni anche per il salvataggio della banca Cr\u00e9dit Lyonnais da parte dello stato francese. Avvi\u00f2 un'indagine sui prezzi della telefonia mobile ed apr\u00ec una procedura contro Microsoft. Intervenne sulle politiche di aiuto per le industrie della Germania orientale. Bench\u00e9 molto attento alla protezione della concorrenza, Van Miert si impegn\u00f2 anche per la politica industriale, promuovendo ad esempio la fusione delle industrie aerospaziali europee per bilanciare Boeing.\nAttivit\u00e0 successive.\nDopo la fine del mandato da commissario Van Miert continu\u00f2 ad interessarsi di affari europei. Nel 2003 fu nominato coordinatore di un gruppo di esperti sulle reti di trasporto transeuropee ed i corridoi europei in particolare. Nel 2005 fu nominato mediatore per il progetto del satellite Galileo e negozi\u00f2 tra stati membri e industria europea. Fu tra i promotori del Museo dell'Europa.\nInsegn\u00f2 all'universit\u00e0 Nijenrode, all'universit\u00e0 di Bruxelles e all'Istituto Universitario Europeo di Fiesole. Dal 2000 al 2003 fu anche presidente dell'universit\u00e0 Nijenrode.\nVan Miert fu membro dei consigli di amministrazione di una serie di societ\u00e0, tra cui Agfa-Gevaert, Anglo American e Vivendi, e fu consulente di Goldman Sachs.\nVita personale.\nVan Miert si spos\u00f2 ed ebbe un figlio, poi ebbe un'altra compagna. Van Miert parlava correntemente neerlandese, inglese, francese e tedesco. Van Miert era appassionato di giardinaggio, orticoltura e animali. Mor\u00ec per una caduta da una scala nel suo giardino."}
{"id": "3751814", "revid": "536735", "url": "https://it.wikipedia.org/wiki?curid=3751814", "title": "Karel van Miert", "text": ""}
{"id": "3751817", "revid": "729019", "url": "https://it.wikipedia.org/wiki?curid=3751817", "title": "Ismael Kombich", "text": "Biografia.\nNel 2006 insieme a Joseph Mutua, William Yiampoy e Wilfred Bungei ha stabilito il record mondiale della staffetta 4\u00d7800 metri."}
{"id": "3751822", "revid": "1543377", "url": "https://it.wikipedia.org/wiki?curid=3751822", "title": "J\u00fcri Tarmak", "text": "Biografia.\nAi Giochi della XX Olimpiade vinse l'oro nel salto in alto ottenendo un risultato migliore del tedesco Stefan Junge (medaglia d'argento) e dello statunitense Dwight Stones."}
{"id": "3751824", "revid": "112895125", "url": "https://it.wikipedia.org/wiki?curid=3751824", "title": "James Kibocha Theuri", "text": ""}
{"id": "3751833", "revid": "599013", "url": "https://it.wikipedia.org/wiki?curid=3751833", "title": "Ucg", "text": ""}
{"id": "3751835", "revid": "767487", "url": "https://it.wikipedia.org/wiki?curid=3751835", "title": "Blitz (film)", "text": "Blitz \u00e8 un film del 2011 diretto da Elliott Lester, tratto dall'omonimo romanzo di Ken Bruen, interpretato da Jason Statham e Paddy Considine.\nTrama.\nTre giovani cercano di rubare un'auto ma vengono fermati dal sergente Tom Brant, un poliziotto di una stazione di polizia della zona sud-est di Londra, e picchiati con una mazza da hurling.\nBrant \u00e8 avvicinato dall'agente di polizia Elizabeth Falls la quale gli chiede aiuto per superare l'esame di sergente, questi le suggerisce di far passare del tempo in quanto \u00e8 appena uscita dalla comunit\u00e0 di recupero, infatti Elizabeth in precedenza aveva lavorato sotto copertura nell'antidroga, diventando tossicodipendente. Brant viene richiamato dal suo superiore per il suo comportamento. Durante un incontro con uno psicologo della polizia, vengono menzionati da Brant alcuni \"incidenti\", tra cui il pestaggio di una persona in una sala da biliardo.\nDopo l'omicidio di un agente di polizia donna, il sergente Porter Nash si trasferisce da Londra ovest e, promosso ispettore, prende il posto del collega Roberts che \u00e8 da poco diventato vedovo. Un ragazzo, Metal, si rivolge a Elizabeth in cerca di aiuto perch\u00e9 pensa di aver ucciso una persona con la sua gang. Elizabeth chiama Brant e lui le fornisce il nome di un investigatore, Craig Stokes.\nIl vero assassino, Barry Weiss, telefona al giornalista Harold Dunlop e rivela di essere il colpevole. Chiede a Dunlop di scegliere tra i numeri 7 e 8, il giornalista risponde 8 e Weiss afferma che quello \u00e8 il numero di poliziotti che uccider\u00e0. La prima volta Weiss colpisce camminando lungo una strada e spara al poliziotto Theo Nelson, in servizio a bordo della sua auto.\nLa stazione di polizia di Londra sud est \u00e8 in allarme per le sparatorie. Brant incontra l'informatore Radnor che gli parla di Weiss, raccontandogli che questi si vantava di aver dato fuoco a un cane della polizia. Brant fa visita a Nash e gli rivela dei suoi ricorrenti \"blackout\". Nash dice che Brant potrebbe soffrire della sindrome da burnout a causa del lavoro, in pi\u00f9 gli racconta di aver aggredito in passato un pedofilo nella sua casa perch\u00e9 non c'erano sufficienti prove per incriminarlo. Brant parla dell'indizio che ha avuto dal suo informatore e insieme i due decidono di far visita a Weiss. Giunti all'appartamento di Weiss, Brant riconosce l'uomo come il tizio che aveva picchiato selvaggiamente nella sala da biliardo.\nWeiss, spaventato, fugge.\nRadnor tiene d'occhio Weiss e, quando questo fugge, cerca nella sua spazzatura in cerca di informazioni utili, trovando una ricevuta di parcheggio. Weiss raggiunge Roberts nella sua abitazione e, dopo aver lottato, lo uccide. Avendo lasciato troppe tracce, ruba una divisa della polizia, la borsa di Roberts e da fuoco all'appartamento. Subito dopo telefona a Dunlop e gli comunica dell'omicidio, da questo momento in poi si fa chiamare Blitz.\nRadnor si reca al parcheggio e trova l'auto di Weiss (collocata su cavalletti e senza ruote), l'apre e trova trofei dei suoi omicidi. Chiama Dunlop e chiede 50.000 \u00a3 in cambio di informazioni sull'identit\u00e0 dell'assassino. Elizabeth incontra l'investigatore Craig e gli chiede di aiutare il ragazzo, in cambio Craig chiede di bere un drink insieme.\nDunlop incontra Radnor e insieme vanno a vedere l'auto. Weiss li nota e subito dopo fa sparire le prove dall'auto. Segue i due in un bar dove, nel bagno, uccide l'informatore prima che possa rivelare la sua identit\u00e0 al giornalista. Dunlop parla con Brant e Nash del suo incontro con Radnor e dove si trova l'auto. Quando i due poliziotti arrivano sul posto, non trovano le prove nell'auto e le telecamere di sicurezza del parcheggio non sono funzionanti.\nElizabeth e Craig escono insieme e Weiss li vede dall'altra parte della strada. Alla stazione di polizia Brant trova il legame tra i poliziotti morti e Weiss, questo uccide tutti i poliziotti che in passato lo hanno arrestato ed Elizabeth \u00e8 la prossima. Craig accompagna Elizabeth a casa e dice che la chiamer\u00e0 domani, lei pensa di essere stata respinta e infuriata scende dall'auto.\nWeiss attacca Elizabeth ma il ragazzo, Metal, che prima aveva chiesto il suo aiuto, interviene per difenderla e viene ucciso. Brant e Nash ritornano all'appartamento di Weiss e, non trovando niente, decidono di diffondere attraverso i mass media una sua foto segnaletica. Un tassista identifica il ricercato e porta gli agenti sul posto. Weiss cerca di scappare ma \u00e8 raggiunto e circondato vicino alla stazione di London Paddington. Elizabeth, traumatizzata dall'evento della sera prima, ricade nel tunnel della droga.\nAlla centrale di polizia Brant, Nash e l'ispettore capo discutono di Weiss che potrebbe essere liberato per mancanza di prove. Durante l'interrogatorio Brant cerca di provocare Weiss, ma senza risultati. Intanto Craig viene a sapere che Elizabeth ruba droga dagli spacciatori, quindi chiama Brant. Raggiungono la sua casa e la trovano intossicata, quindi l'aiutano a riprendersi.\nWeiss \u00e8 rilasciato in libert\u00e0 vigilata, ritorna al suo appartamento e indossa la divisa della polizia che aveva rubato, elude la sicurezza e guida fino al funerale di Roberts. L\u00ec trova anche Brant che, ricevuto un sms, va via. Weiss lo segue allo stesso parcheggio dove era la sua auto. Dopo averlo seguito per le scale, sul tetto Weiss punta la pistola contro Brant e dice di voltarsi, ma in realt\u00e0 \u00e8 Nash. Brant, che si era precedentemente nascosto, attacca di sorpresa il serial killer con un piede di porco. Nash prende la pistola di Weiss, la stessa arma usata in altri omicidi, e la d\u00e0 a Brant. Weiss capisce l'intenzione di Brant ma lo avverte di come i media avrebbero trattato la questione, consentendogli di guadagnare milioni in interviste contro la polizia. Brant, ignorando le sue parole, afferma di non avere prove contro Weiss e che l'assassino, che la polizia non \u00e8 riuscito a arrestare, uccideva agenti in uniforme, come quella che Weiss indossa, e lo uccide con un colpo di pistola in testa. Brant e Nash lasciano il tetto dell'edificio affermando che il caso potrebbe rimanere irrisolto.\nIl film si conclude con Brant che per prendersi una rivincita incita due cani pitbull contro il giornalista Dunlop.\nProduzione.\nLa sceneggiatura del film \u00e8 stata scritta da Nathan Parker. Il film \u00e8 stato girato a Londra nell'agosto 2010. Blitz \u00e8 stato il primo film prodotto dalla Lionsgate UK.\nDistribuzione.\nIl film \u00e8 stato distribuito il 6 maggio 2011 in Turchia, l'8 maggio in Iran, il 12 maggio in Kuwait, il 18 maggio in Estonia, il 20 maggio di Regno Unito e Irlanda, il 9 giugno in Bahrein, il 22 giugno in Belgio, Indonesia e Francia, in Spagna, Kazakistan, Ucraina (come \"\u0411\u0435\u0437 \u043a\u043e\u043c\u043f\u0440\u043e\u043ci\u0441i\u0432\") e Russia (come \"\u0411\u0435\u0437 \u043a\u043e\u043c\u043f\u0440\u043e\u043c\u0438\u0441\u0441\u043e\u0432\") il 23 giugno, il 24 giugno in Armenia e Norvegia, il 7 luglio nei Paesi Bassi, il 20 luglio nelle Filippine, il 22 luglio in Lituania, l'11 agosto in Portogallo come \"Blitz - Sem Remorsos\", il 12 agosto in Messico, il 18 agosto in Grecia, il 26 agosto in Brasile, il 15 settembre a Singapore, il 15 ottobre in Giappone, il 7 dicembre in Corea del Sud, il 12 gennaio 2012 in Per\u00f9 come \"Persecuci\u00f3n mortal\", il 13 gennaio in India, il 16 marzo in Cina.\nAccoglienza.\nIl film ha ricevuto recensioni contrastanti da parte della critica. Su Rotten Tomatoes, v'\u00e8 un 48% di approvazione dei rating dalla critica e un indice di gradimento del 36% da parte del pubblico. La pellicola ha incassato in tutto $15.8 milioni di dollari."}
{"id": "3751837", "revid": "6923", "url": "https://it.wikipedia.org/wiki?curid=3751837", "title": "Josphat Ndambiri", "text": "Biografia.\nDetiene il record mondiale della staffetta su strada, stabilito il 23 novembre 2005 a Chiba, Giappone in 1h57'06\". Nell'occasione i componenti della squadra furono Onesmus Nyerre, Martin Mathathi, Daniel Muchunu Mwangi, Mekubo Mogusu e John Kariuki."}
{"id": "3751844", "revid": "729019", "url": "https://it.wikipedia.org/wiki?curid=3751844", "title": "Jon Brown", "text": ""}
{"id": "3751850", "revid": "773636", "url": "https://it.wikipedia.org/wiki?curid=3751850", "title": "Ol'ga Zajceva", "text": ""}
{"id": "3751859", "revid": "44909804", "url": "https://it.wikipedia.org/wiki?curid=3751859", "title": "Truogolo", "text": ""}
{"id": "3751864", "revid": "599013", "url": "https://it.wikipedia.org/wiki?curid=3751864", "title": "Stig Arild R\u00e5ket", "text": "Carriera.\nClub.\nR\u00e5ket vest\u00ec le maglie di Kristiansund e Clausenengen, prima di passare al Molde. Debutt\u00f2 nella Tippeligaen il 1\u00ba ottobre 2000, quando sostitu\u00ec Andr\u00e9 Schei Lindb\u00e6k nel successo per 0-1 sul campo del Moss. Per le prime reti nella massima divisione norvegese, dovette attendere il 4 agosto 2002, quando fu autore di una doppietta nel successo per 2-0 sul Lyn Oslo.\nGioc\u00f2 poi nel Bod\u00f8/Glimt, per cui esord\u00ec il 17 aprile 2005, quando fu titolare nella sconfitta per 0-1 contro il Rosenborg. A fine stagione, il club retrocesse in Adeccoligaen, ma R\u00e5ket rimase in squadra. Il 9 aprile 2006, sigl\u00f2 la prima rete in squadra, sancendo il successo per 1-0 sullo Sparta Sarpsborg.\nSuccessivamente, milit\u00f2 ancora al Kristiansund e poi al Rival."}
{"id": "3751865", "revid": "729019", "url": "https://it.wikipedia.org/wiki?curid=3751865", "title": "Tan Jian", "text": "Biografia.\nIl suo primato personale \u00e8 stato di 64,45 m ottenuto durante la stagione 2012. Ottenne una medaglia di bronzo al campionato del mondo juniores a Pechino nel 2006.\nAltre competizioni internazionali.\n2014"}
{"id": "3751876", "revid": "99919186", "url": "https://it.wikipedia.org/wiki?curid=3751876", "title": "Zhao Fengting", "text": "Biografia.\nDetiene il record mondiale per quanto riguarda la staffetta su strada, stabilito il 28 febbraio 1998 a Pechino, Cina, il tempo fu di 2h11'41\". Nell'occasione i componenti della squadra furono Jiang Bo, Dong Yanmei, Ma Zaijie, Lan Lixin e Lin Na."}
{"id": "3751879", "revid": "60451", "url": "https://it.wikipedia.org/wiki?curid=3751879", "title": "Pesi superpiuma", "text": "I Pesi superpiuma (in inglese: \"super featherweight\" o \"junior lightweight\") sono una categoria di peso del pugilato professionistico. Il peso dei pugili che vogliono combattere in questa categoria deve essere superiore alle 126 libbre (57,152 kg) e inferiore alle 130 libbre (pari a 58,967 kg).\nLa categoria dei pesi superpiuma trova la sua origine dalla legge Walker approvata nel 1920 dallo stato di New York, per poi essere stata ammessa dalla New York State Athletic Commission nel 1930. Dal 1933 la categoria dei superpiuma non \u00e8 stata pi\u00f9 utilizzata, per poi rinascere nel 1960.\nA detenere il record di difese di un titolo mondiale in questa categoria \u00e8 Brian Mitchell, il quale fra il 1986 e il 1991 ha difeso il titolo WBA per ben 12 volte consecutive.\nTra i pi\u00f9 noti pugili di questa categoria, ricordiamo Ryan Garcia, Vasyl Lomachenko, Azumah Nelson, Johnny Dundee, Kid Chocolate, Alexis Arg\u00fcello, Flash Elorde, Julio C\u00e9sar Ch\u00e1vez, Floyd Mayweather, Jr., Marco Antonio Barrera, Edwin Valero, \u00d3scar de la Hoya, Manny Pacquiao e Naseem Hamed, e tra le donne Ang\u00e9lique Duchemin."}
{"id": "3751885", "revid": "105911", "url": "https://it.wikipedia.org/wiki?curid=3751885", "title": "Dio esiste. Come l'ateo pi\u00f9 famoso del mondo ha cambiato idea", "text": "Dio esiste. Come l'ateo pi\u00f9 famoso del mondo ha cambiato idea \u00e8 un saggio scritto da Antony Flew con Roy Abraham Varghese. \nContenuto.\nIn questo saggio, Flew parla della sua recentemente acquisita credenza in un Dio creatore dell'Universo. Divenuto famoso per la sua tesi che uno dovrebbe sostenere l'ateismo fintanto che non venga alla luce la prova dell'esistenza di un Dio, ora qui afferma che tale prova esiste. Il libro intende rivelare quelle scoperte scientifiche e quegli argomenti filosofici che hanno trasformato Flew da un convinto ateo a credente in Dio.\nIl testo, dopo una parte introduttiva, consistente in un encomio (serie di giudizi sull'opera), una prefazione e un'introduzione, \u00e8 suddiviso in tre parti, a loro volta suddivise in capitoli. Gli argomenti dei singoli capitoli sono qui citati in corsivo."}
{"id": "3751886", "revid": "69794", "url": "https://it.wikipedia.org/wiki?curid=3751886", "title": "Superpiuma", "text": ""}
{"id": "3751891", "revid": "99919222", "url": "https://it.wikipedia.org/wiki?curid=3751891", "title": "Ma Zaijie", "text": "Biografia.\nDetiene il record mondiale per quanto riguarda la staffetta su strada, stabilito il 28 febbraio 1998 a Pechino, Cina, il tempo fu di 2h11'41\". Nell'occasione i componenti della squadra furono Jiang Bo, Dong Yanmei, Zhao Fengting, Lan Lixin e Lin Na."}
{"id": "3751893", "revid": "99919404", "url": "https://it.wikipedia.org/wiki?curid=3751893", "title": "Lin Na", "text": "Biografia.\nDetiene il record mondiale per quanto riguarda la staffetta su strada, stabilito il 28 febbraio 1998 a Pechino, Cina, il tempo fu di 2h11'41\". Nell'occasione i componenti della squadra furono Jiang Bo, Dong Yanmei, Zhao Fengting, Lan Lixin e Ma Zaijie."}
{"id": "3751903", "revid": "92723", "url": "https://it.wikipedia.org/wiki?curid=3751903", "title": "Nikol\u00e1j Vas\u00edl\u2019evi\u010d Nik\u00f3l\u2019skij", "text": ""}
{"id": "3751905", "revid": "112855549", "url": "https://it.wikipedia.org/wiki?curid=3751905", "title": "Karl Fleschen", "text": ""}
{"id": "3751906", "revid": "76963", "url": "https://it.wikipedia.org/wiki?curid=3751906", "title": "Yuki Suzuki", "text": "Biografia.\nLa carriera di Yuki cominci\u00f2 con la fondazione della sua prima band, le YeLLOW Generation, avvenuta agli inizi del 2002; con loro acquis\u00ec una grande notoriet\u00e0 usando il nomignolo , registrando e pubblicando in totale due album e nove singoli, prima del loro scioglimento nel 2006. All'interno della band Yuki era la cantante principale, nonch\u00e9 la principale autrice dei testi. Dopo lo scioglimento del gruppo Yuki prosegu\u00ec la carriera di cantante da solista firmandosi col suo nome completo, , pubblicando il 29 luglio 2009 il singolo , che venne usato come sigla d'apertura dell'anime \"07-GHOST\"."}
{"id": "3751908", "revid": "767487", "url": "https://it.wikipedia.org/wiki?curid=3751908", "title": "Andreas Kappes", "text": " Professionista tra il 1987 ed il 2001, vinse numerose sei giorni, una tappa al Giro d'Italia e una Omloop Het Volk.\nCarriera.\nAltern\u00f2 per tutto il corso della carriera l'attivit\u00e0 su strada e su pista, nelle specialit\u00e0 dell'americana e della corsa a punti. Nel 1983 vinse i mondiali juniores nella corsa a punti. Da dilettante vinse una tappa al Giro della Bassa Sassonia e una tappa al Grand Prix Tell nel 1986.\nPassato professionista nel 1987, nella prima stagione vinse una tappa alla Vuelta a Andaluc\u00eda e due tappe alla Coors Classic. Nel 1988 vinse una tappa alla Parigi-Nizza, una tappa al Giro d'Italia, una tappa al Grand Prix du Midi Libre, mentre l'anno successivo vinse una tappa alla Volta a la Comunitat Valenciana, la Parigi-Camembert, due tappe la classifica generale del Tour de l'Oise, due tappe al Tour de Suisse e tre sei giorni. Nel 1990 si impose in una tappa alla Euskal Bizikleta e nella Sei giorni di Colonia, mentre nella stagione successiva vinse il Trofeo Luis Puig, una tappa alla Volta a la Comunitat Valenciana, l'Omloop Het Volk, una tappa alla Parigi-Nizza e una tappa alla Vuelta al Pa\u00eds Vasco.\nNel 1992 vinse la Sei giorni di Brema, mentre nel 1994 vinse la Berner Rundfahrt, una tappa alla Quatre jours de Dunkerque, una tappa al Tour de Suisse e la Sei giorni di Brema. Nel 1995 vinse una tappa alla Hofbrau Cup e la Sei giorni di Gand, mentre nel 1996 vinse una tappa alla Rheinland-Pfalz-Rundfahrt e una tappa al Grand Prix Tell. Nel 1997 si impose in una tappa della Rheinland-Pfalz-Rundfahrt, mentre nel 1998 vinse la Ster van Brabant e due sei giorni. Nel 1999 vinse una tappa al Giro di Germania e due sei giorni, mentre nel 2000 vinse la sei giorni di Brema e nel 2002 la sei giorni di Lipsia.\n\u00c8 scomparso improvvisamente il 30 luglio 2018 all'et\u00e0 di 52 anni a seguito di un arresto cardiaco causato da shock anafilattico dovuto alla puntura di un insetto."}
{"id": "3751910", "revid": "1005847", "url": "https://it.wikipedia.org/wiki?curid=3751910", "title": "Elezioni amministrative in Italia del 1981", "text": "Il 21 e 22 giugno 1981 in Italia si vot\u00f2 per il rinnovo di 193 consigli comunali e di 2 consigli provinciali."}
{"id": "3751920", "revid": "74801", "url": "https://it.wikipedia.org/wiki?curid=3751920", "title": "Lo scoiattolo Banner/Sasuke", "text": "Lo scoiattolo Banner/Sasuke \u00e8 un singolo dei gruppi Le Mele Verdi ed I Cavalieri del Re, pubblicato nel 1982.\nMitzi Amoroso, coautrice de \"Lo scoiattolo Banner\", in un'intervista, disse che del disco furono stampate pochissime copie.\nLato A.\n\"Lo scoiattolo Banner\" \u00e8 un brano musicale interpretato dal gruppo Le Mele Verdi e scritto da Mitzi Amoroso su musica di Corrado Castellari e Silvano D'Auria, sigla dell'anime omonimo. \nLa voce maschile che interviene nel brano \u00e8 quella dello stesso Castellari, che \u00e8 spesso intervenuto come cantante nelle sigle del gruppo. Come coristi nel ritornello, oltre a Castellari, hanno cantato anche sua moglie Norina Piras con la figlia Melody Castellari. \nLa versione televisiva differisce, in alcune parti del cantato e del coro, rispetto alla versione su disco.\nLato B.\n\"Sasuke\" \u00e8 un brano del gruppo I Cavalieri del Re pubblicato su 45 giri nel 1981, utilizzato come sigla dell'anime giapponese \"Sasuke, il piccolo ninja\".\nIl brano, dal ritmo sostenuto, \u00e8 caratterizzato da un piano sintetico amplificato dal delay, una batteria composta dal solo rullante ed i caratteristici echi sui cori e sulle voci degli interpreti. Per ovviare alla sovrapposizione di sigle interpretate a loro nome, si era pensato in un primo momento di attribuire la sigla a \"Il pap\u00e0 di Jonathan\"."}
{"id": "3751926", "revid": "1431409", "url": "https://it.wikipedia.org/wiki?curid=3751926", "title": "Safe", "text": "Il termine Safe, che in lingua inglese significa sicuro o cassaforte, pu\u00f2 riferirsi a:"}
{"id": "3751929", "revid": "165197", "url": "https://it.wikipedia.org/wiki?curid=3751929", "title": "Antagonisti del recettore H1", "text": ""}
{"id": "3751937", "revid": "298229", "url": "https://it.wikipedia.org/wiki?curid=3751937", "title": "Peter Elliott", "text": ""}
{"id": "3751939", "revid": "1005847", "url": "https://it.wikipedia.org/wiki?curid=3751939", "title": "Elezioni amministrative in Italia del 1988", "text": "Le elezioni amministrative in Italia del 1988 si tennero il 29 e 30 maggio per il rinnovo di numerosi consigli provinciali e comunali. In Friuli-Venezia Giulia e in Valle d'Aosta si \u00e8 votato il 26 giugno. In pochi altri comuni si \u00e8 votato l'11 e il 12 dicembre."}
{"id": "3751940", "revid": "767487", "url": "https://it.wikipedia.org/wiki?curid=3751940", "title": "Little Odessa", "text": "Little Odessa \u00e8 un film del 1994 diretto da James Gray.\nTrama.\nLa vicenda si svolge nel quartiere di Little Odessa (a Brooklyn, New York) negli anni novanta. La famiglia di Arkady Shapira, uomo di origine russa e di religione ebraica, \u00e8 composta dalla moglie Irina e dal figlio adolescente Reuben; quest'ultimo ha abbandonato la scuola per assistere la madre Irina, ammalata in fase terminale. Ritorna Joshua, il figlio pi\u00f9 grande, di professione sicario, il quale ha il compito di assassinare un gioielliere. Arkady, che aveva gi\u00e0 rinnegato anni prima Joshua, tenta perfino di impedirgli di vedere la madre. Il dramma precipita quando delinquenti del quartiere cercano a loro volta di uccidere Joshua, ma nella sparatoria viene ucciso il giovane e incolpevole Reuben."}
{"id": "3751956", "revid": "1363832", "url": "https://it.wikipedia.org/wiki?curid=3751956", "title": "Rink Babka", "text": ""}
{"id": "3751962", "revid": "287204", "url": "https://it.wikipedia.org/wiki?curid=3751962", "title": "Catena Pelat-Frema-Grand Coyer", "text": "La Catena Pelat-Frema-Grand Coyer (detta anche \"Massiccio del Pelat\") \u00e8 un massiccio montuoso delle Alpi Marittime. Si trova in Francia (dipartimento delle Alpi Marittime).\nPrende il nome dalle tre montagne pi\u00f9 significative: il Monte Pelat, la Sommet de la Frema ed il Grand Coyer.\nIl parco nazionale del Mercantour ingloba la parte settentrionale della catena.\nCollocazione.\nSecondo le definizioni della SOIUSA la Catena Pelat-Frema-Grand Coyer ha i seguenti limiti geografici: Colle della Cayolle, valle del Varo, Col de Toutes Aures, valle del Verdon, Colle d'Allos, torrente \"Bachelard\", Colle della Cayolle.\nClassificazione.\nLa SOIUSA definisce la Catena Pelat-Frema-Grand Coyer come un supergruppo alpino e vi attribuisce la seguente classificazione:\nSuddivisione.\nLa Catena Pelat-Frema-Grand Coyer viene suddivisa in tre gruppi e quattro sottogruppi:\nMontagne.\nLe montagne principali appartenenti alla Catena Pelat-Frema-Grand Coyer sono:"}
{"id": "3751966", "revid": "76963", "url": "https://it.wikipedia.org/wiki?curid=3751966", "title": "Y\u016bko Asami", "text": "Biografia.\nY\u016bko cominci\u00f2 ad acquisire notoriet\u00e0 come cantante nel 2002, quando, insieme alle amiche Yuki Suzuki e Hitomi Watanabe, fond\u00f2 le YeLLOW Generation, firmandosi . Dopo lo scioglimento del gruppo (avvenuto nel 2006) Y\u016bko prosegu\u00ec la carriera di cantante da solista firmandosi col suo nome completo, , sotto il quale il 25 aprile 2007 pubblic\u00f2 il singolo insieme a Mai Mizuhashi, usato come opening/ending dell'anime \"Hitohira\". Nel 2009 firm\u00f2 un contratto con un'etichetta indipendente, iniziando a comporre e registrare brani per il suo primo album solista. Intanto pubblic\u00f2 i singoli , e , tutti lo stesso giorno, il 1\u00ba ottobre 2009. Ha inoltre intrapreso la carriera di conduttrice radiofonica, e conduce in pianta stabile un programma su \"RAINBOW TOWN FM\". Nel corso del 2011 \u00e8 stata pi\u00f9 volte ospite del programma televisivo \"Odoru! Sanmagoden!!\", trasmesso su Nippon Television."}
{"id": "3751974", "revid": "363629", "url": "https://it.wikipedia.org/wiki?curid=3751974", "title": "Elezioni amministrative in Italia del 1946", "text": "Le elezioni amministrative italiane del 1946 si tennero in due distinti periodi.\nNel corso del primo periodo, le elezioni coinvolsero 5.722 comuni e si tennero in cinque tornate: \nNel corso del secondo periodo, le elezioni coinvolsero 1.383 comuni e si tennero in otto tornate:\nFurono dunque rinnovate le amministrazioni comunali di tutti i capoluoghi di provincia, salvo Bolzano e Gorizia, ove si vot\u00f2 nel 1948; nella Zona A del Territorio Libero di Trieste le elezioni si tennero nel 1949.\nSi tratt\u00f2 delle prime elezioni dopo la caduta del fascismo; furono cos\u00ec rinnovate tutte le amministrazioni municipali, dopo che i comuni erano stati retti da sindaci e giunte provvisorie nominate dall'AMGOT al Sud e dal CLN al Nord.\nA causa dello stato di devastazione in cui si trovava il territorio nazionale, la data di svolgimento fu demandata alla determinazione dei singoli prefetti, e vari\u00f2 da marzo finanche all'autunno. Non mancarono tuttavia ragioni di propaganda: cominciando pi\u00f9 frequentemente con le elezioni dell'Alta Italia dove ci si attendeva un voto pi\u00f9 moderno, si punt\u00f2 a ragione a una pubblicit\u00e0 a favore della repubblica, contro le forze monarchiche ancora dominanti nel Meridione.\nLa legge elettorale approvata col decreto legislativo luogotenenziale n\u00b01 del 1946 stabil\u00ec il sistema elettorale proporzionale con metodo D'Hondt per i comuni sopra i 30.000 abitanti, e il sistema elettorale maggioritario plurinominale con voto limitato ai quattro quinti dei seggi per gli altri. Nulla venne invece deciso per le province, che rimasero affidate alle deputazioni provvisorie nominate dai prefetti.\nVa ricordato che queste furono le prime elezioni in Italia alle quali le donne furono chiamate a votare (le prime elezioni politiche, insieme al Referendum istituzionale monarchia-repubblica, si tennero il 2 giugno 1946).\nRisultati.\nIn attesa della firma del trattato di pace, le Potenze Alleate avevano restituito 89 capoluoghi di provincia al controllo del governo italiano. Fu solo in questi centri che si pot\u00e9 procedere alle elezioni, per le quali era prevista una normativa proporzionale. In queste citt\u00e0 il Consiglio Comunale doveva essere composto almeno da 40 consiglieri, portati a 50 per i centri con pi\u00f9 di 100\u00a0000 abitanti, a 60 per quelli con pi\u00f9 di 250\u00a0000 residenti, e ad 80 per le cinque maggiori citt\u00e0 con pi\u00f9 di mezzo milione di abitanti, cio\u00e8 all'epoca Torino, Milano, Genova, Roma e Napoli.\nValle d'Aosta.\nAosta.\nLe elezioni si tennero il 24 novembre.\nPiemonte.\nAlessandria.\nLe elezioni si tennero il 7 aprile.\nAsti.\nLe elezioni si tennero il 24 marzo.\nCuneo.\nLe elezioni si tennero il 3 marzo.\nNovara.\nLe elezioni si tennero il 24 marzo.\nTorino.\nLe elezioni si tennero il 10 novembre.\nVercelli.\nLe elezioni si tennero il 24 marzo.\nLombardia.\nBergamo.\nLe elezioni si tennero il 24 marzo.\nBrescia.\nLe elezioni si tennero il 31 marzo.\nComo.\nLe elezioni si tennero il 24 marzo.\nCremona.\nLe elezioni si tennero il 24 marzo.\nMantova.\nLe elezioni si tennero il 24 novembre.\nMilano.\nLe elezioni si tennero il 7 aprile.\nPavia.\nLe elezioni si tennero il 7 aprile.\nSondrio.\nLe elezioni si tennero il 7 aprile.\nVarese.\nLe elezioni si tennero il 7 aprile.\nVeneto.\nBelluno.\nLe elezioni si tennero il 7 marzo.\nPadova.\nLe elezioni si tennero il 24 marzo.\nRovigo.\nLe elezioni si tennero il 7 aprile.\nTreviso.\nLe elezioni si tennero il 31 marzo.\nVenezia.\nLe elezioni si tennero il 24 marzo.\nVerona.\nLe elezioni si tennero il 31 marzo.\nVicenza.\nLe elezioni si tennero il 17 marzo.\nTrentino-Alto Adige.\nTrento.\nLe elezioni si tennero il 24 novembre.\nFriuli-Venezia Giulia.\nUdine.\nLe elezioni si tennero il 7 aprile.\nLiguria.\nGenova.\nLe elezioni si tennero il 10 novembre.\nImperia.\nLe elezioni si tennero il 10 marzo.\nLa Spezia.\nLe elezioni si tennero il 24 novembre.\nSavona.\nLe elezioni si tennero il 24 marzo.\nUmbria.\nPerugia.\nLe elezioni si tennero il 7 aprile.\nTerni.\nLe elezioni si tennero il 31 marzo.\nMarche.\nAncona.\nLe elezioni si tennero il 24 marzo.\nAscoli Piceno.\nLe elezioni si tennero il 7 aprile.\nMacerata.\nLe elezioni si tennero il 17 marzo.\nPesaro.\nLe elezioni si tennero il 31 marzo.\nLazio.\nFrosinone.\nLe elezioni si tennero il 10 marzo.\nLatina.\nLe elezioni si tennero il 7 aprile.\nRieti.\nLe elezioni si tennero il 10 marzo.\nViterbo.\nLe elezioni si tennero il 7 aprile.\nAbruzzi.\nCampobasso.\nLe elezioni si tennero il 24 marzo.\nPescara.\nLe elezioni si tennero il 31 marzo.\nTeramo.\nLe elezioni si tennero l'11 marzo.\nCampania.\nAvellino.\nLe elezioni si tennero il 24 novembre.\nBenevento.\nLe elezioni si tennero il 24 novembre.\nCaserta.\nLe elezioni si tennero il 7 aprile.\nNapoli.\nLe elezioni si tennero il 10 novembre.\nSalerno.\nLe elezioni si tennero il 24 novembre.\nPuglia.\nBari.\nLe elezioni si tennero il 24 novembre.\nBrindisi.\nLe elezioni si tennero il 31 marzo.\nFoggia.\nLe elezioni si tennero il 24 novembre.\nLecce.\nLe elezioni si tennero il 24 novembre.\nTaranto.\nLe elezioni si tennero il 24 novembre.\nBasilicata.\nLe elezioni si tennero il 7 aprile.\nPotenza.\nLe elezioni si tennero il 31 marzo.\nCalabria.\nCatanzaro.\nLe elezioni si tennero il 7 aprile.\nCosenza.\nLe elezioni si tennero il 31 marzo.\nReggio Calabria.\nLe elezioni si tennero il 7 aprile.\nSicilia.\nAgrigento.\nLe elezioni si tennero il 31 marzo.\nCaltanissetta.\nLe elezioni si tennero il 31 marzo.\nCatania.\nLe elezioni si tennero il 24 novembre.\nEnna.\nLe elezioni si tennero il 10 marzo.\nMessina.\nLe elezioni si tennero il 24 novembre.\nPalermo.\nLe elezioni si tennero il 10 novembre.\nRagusa.\nLe elezioni si tennero il 24 novembre.\nSiracusa.\nLe elezioni si tennero il 31 marzo.\nTrapani.\nLe elezioni si tennero il 7 aprile.\nSardegna.\nCagliari.\nLe elezioni si tennero il 17 marzo.\nNuoro.\nLe elezioni si tennero il 10 marzo.\nSassari.\nLe elezioni si tennero il 31 marzo."}
{"id": "3751977", "revid": "24443", "url": "https://it.wikipedia.org/wiki?curid=3751977", "title": "Massiccio del Pelat", "text": ""}
{"id": "3751981", "revid": "767487", "url": "https://it.wikipedia.org/wiki?curid=3751981", "title": "Mair\u00e9ad N\u00ed Mhaonaigh", "text": " \u00c8 un membro del gruppo tradizionale irlandese Altan.\nBiografia.\n\u00c8 cresciuta a Gaoth Dobhair, nella contea di Donegal, sulla costa nord-occidentale dell'Irlanda.\nSuo padre, Proinsias \u00d3 Maonaigh, le ha insegnato a suonare il violino. Ha ricevuto lezioni dal violinista Dinny McLaughlin, che era un ospite frequente nella casa di N\u00ed Mhaonaigh quando era giovane. Anche Ciar\u00e1n Tourish, che si unir\u00e0 poi al gruppo Altan, faceva spesso visita alla famiglia e anche lui ha ricevuto lezioni di violino da McLaughlin.\nN\u00ed Mhaonaigh ha due fratelli. Suo fratello Gear\u00f3id ha suonato la chitarra per la band \"Ragairne\" (una band di breve durata formata da N\u00ed Mhaonaigh e Frankie Kennedy), \u00e8 apparso sull'album Ceol Aduaidh, e ha organizzato l'evento Frankie Kennedy Winter School. La sorella minore ha contribuito come corista a parecchi album ed \u00e8 stata un membro della band \"Macalla\".\nAll'et\u00e0 di 15 anni ha incontrato Frankie Kennedy, flautista di talento. Si sono sposati nel 1981.\nCarriera.\nCon gli Altan.\nAbbandonando il lavoro di insegnanti, N\u00ed Mhaonaigh e Kennedy formarono la band Altan nei tardi anni '80. La morte di Kennedy per un tumore nel 1994, mise in discussione il futuro della band, ma lei decise di continuare l'attivit\u00e0 su esplicita richiesta di Kennedy.\nCos\u00ec come ha proseguito la sua attivit\u00e0 con gli Altan, N\u00ed Mhaonaigh nel corso degli anni ha presentato programmi e trasmissioni di musica tradizionale alla radio e in televisione, compresi il programma radiofonico \"The Long Note\" e la serie televisiva \"The Pure Drop\".\nT with the Maggies e String Sisters.\nNel 2007 N\u00ed Mhaonaigh, insieme agli amici Moya Brennan, Maighread N\u00ed Dhomhnaill e Triona N\u00ed Dhomhnaill, ha formato il supergruppo \"T with the Maggies\", pubblicando nell'ottobre 2010 l'album di debutto \"T with the Maggies\". \u00c8 anche membro del supergruppo di violiniste String Sisters.\nDa solista.\nIl primo album da solista di N\u00ed Mhaonaigh, \"Imeall\", \u00e8 uscito nel 2009. \u00c8 stato registrato tra il 2007 e il 2008 e prodotto con Manus Lunny. Il titolo in irlandese significa \"bordo\", \"soglia\", e presenta le canzoni folk/tradizionali cos\u00ec come nuove composizioni di N\u00ed Mhaonaigh. Ha partecipato il 28 dicembre 2008 all'album \"Frankie Kennedy Winter School\" in un concerto con Lunny e ha anche venduto una piccola quantit\u00e0 di copie. L'album \u00e8 stato lanciato ufficialmente a Dublino il 12 febbraio 2009. Ha venduto 3000 copie in tutto il mondo attraverso il suo sito web.\nMair\u00e9ad ha contribuito anche all'incisione di una traccia, M\u00e1 Th\u00e9id T\u00fa Chun Aonaigh, dell'album per beneficenza \"Ceol Cheann Dubhrann\", che \u00e8 uscito nel dicembre 2009 per raccogliere fondi al fine di accrescere due iniziative a Ranafast, nel Gaeltacht."}
{"id": "3751985", "revid": "198277", "url": "https://it.wikipedia.org/wiki?curid=3751985", "title": "Coccarda italiana tricolore", "text": "La coccarda italiana tricolore \u00e8 l'ornamento nazionale dell'Italia, ottenuta pieghettando circolarmente un nastro costituito da strisce parallele verdi, bianche e rosse. Essa \u00e8 composta dai tre colori della bandiera italiana, con il verde al centro, il bianco subito all'esterno e il rosso sul bordo. La coccarda, simbolo rivoluzionario per eccellenza, \u00e8 stata protagonista dei moti che hanno caratterizzato il Risorgimento, venendo appuntata sulla giacca o sui cappelli nella sua forma tricolore dai molti patrioti che erano protagonisti di questo periodo della storia italiana \u2013 durante il quale la Penisola consegu\u00ec la propria unit\u00e0 nazionale \u2013 che culmin\u00f2 il 17 marzo 1861 con la proclamazione del Regno d'Italia. Il 14 giugno 1848 ha sostituito la coccarda azzurra sabauda sulle divise di alcuni reparti della Regia Armata Sarda, mentre il 1\u00ba gennaio 1948, con la nascita della Repubblica Italiana, ne ha preso il posto come ornamento nazionale.\nLa coccarda tricolore, e con essa i tre colori nazionali italiani, comparve per la prima volta a Genova il 21 agosto 1789 poco dopo lo scoppio della Rivoluzione francese. La coccarda ha preannunciato di sette anni il primo stendardo militare tricolore, che venne scelto dalla Legione Lombarda a Milano l'11 ottobre 1796, e di otto anni l'adozione della bandiera d'Italia, che nacque il 7 gennaio 1797, quando assunse per la prima volta il ruolo di vessillo nazionale di uno Stato italiano sovrano, la Repubblica Cispadana: per tale motivo la coccarda tricolore \u00e8 considerata uno dei simboli patri italiani.\nLa coccarda tricolore \u00e8 uno dei simboli dell'Aeronautica Militare Italiana, \u00e8 diffusamente utilizzata su tutti gli aeromobili statali italiani, non solo militari, \u00e8 la base del fregio da parata dei bersaglieri, dei reggimenti di cavalleria, dei Carabinieri e della Guardia di Finanza, e una sua riproduzione in stoffa \u00e8 cucita sulle maglie delle squadre sportive detentrici delle Coppe Italia che si organizzano in diversi sport di squadra nazionali. \u00c8 tradizione, per le massime cariche dello Stato, escluso il Presidente della Repubblica, avere appuntata sulla giacca, durante la parata militare della Festa della Repubblica Italiana, che \u00e8 celebrata ogni 2 giugno, una coccarda tricolore.\nPosizione dei colori.\nLa coccarda italiana tricolore, per convenzione, ha il verde al centro, il bianco in posizione intermedia e il rosso periferico: tale consuetudine deriva da una delle caratteristiche concettuali delle coccarde, che possono essere immaginate come delle bandiere arrotolate intorno all'asta viste dall'alto.\nNel caso della coccarda italiana tricolore, il verde \u00e8 situato al centro perch\u00e9 nella bandiera d'Italia questo colore \u00e8 quello pi\u00f9 vicino all'asta. Le coccarde tricolori con il rosso e il verde invertiti di posizione sono invece quelle di Iran e Suriname.\nLa coccarda ungherese possiede la stessa disposizione dei colori della coccarda tricolore italiana: che abbia la posizione dei colori invertita come la coccarda iraniana e quella surinamese \u00e8 una leggenda metropolitana.\nAltre coccarde identiche a quella italiana, anche nella disposizione dei colori, sono gli ornamenti nazionali di Burundi, Messico, Libano, Seychelles, Algeria e Turkmenistan. Sono sempre coccarde tricolori verdi, bianche e rosse, aventi per\u00f2 una differente disposizione dei colori, gli ornamenti nazionali di Bulgaria e Maldive (che sono entrambe, partendo dal centro, bianche, verdi e rosse) e del Madagascar (che \u00e8, iniziando dal centro, bianca, rossa e verde).\nStoria.\nLe premesse.\nLe prime coccarde furono introdotte in Europa nel XV secolo. Gli eserciti degli Stati europei le utilizzavano per indicare la nazionalit\u00e0 dei loro soldati: questa era un'informazione importante, soprattutto nelle battaglie, durante le quali era fondamentale riconoscere gli alleati dai nemici. Queste prime coccarde sono state ispirate dalle fasce e dai nastri distintivi colorati che venivano usati nel tardo medioevo dai cavalieri, sia in guerra che nelle giostre, che avevano il medesimo scopo, ovvero di distinguere l'avversario dal commilitone.\nLa coccarda, poi diventata simbolo rivoluzionario per eccellenza durante i moti insurrezionali del XVIII e del XIX secolo perch\u00e9 facilmente realizzabile anche con scarsezza di mezzi, \u00e8 stata protagonista, nella sua versione verde, bianca e rossa, dei moti che hanno costellato il Risorgimento, stagione della storia d'Italia caratterizzata da quei fermenti sociali che hanno poi portato, nel XIX secolo, all'unit\u00e0 politica e amministrativa della penisola italiana, venendo spesso indossata dai patrioti che vi parteciparono: per tale motivo viene considerata uno dei simboli patri italiani.\nLa coccarda italiana tricolore, cos\u00ec come tutti gli ornamenti analoghi realizzati nello stesso periodo anche in altre nazioni, aveva come caratteristica principale quella di poter essere ben visibile, dando cos\u00ec modo di identificare inequivocabilmente le idee politiche della persona che la indossava, nonch\u00e9 quella di essere, in caso di necessit\u00e0, meglio nascondibile rispetto, ad esempio, a una bandiera. \nL'ornamento italiano \u00e8 stata ispirato dalla coccarda francese tricolore, che comparve qualche settimana prima di quella italiana, cos\u00ec come anche la bandiera d'Italia si ispira a quella francese, introdotta dalla rivoluzione nell'autunno del 1790 sulle navi da guerra della \"Marine nationale\". Anche altri vessilli nazionali tricolori europei ebbero la medesima origine, con le modifiche del caso: molte di queste bandiere si ispirarono al vessillo francese perch\u00e9 erano anch'esse legate agli ideali della rivoluzione.\nLa coccarda francese tricolore ebbe origine durante la Rivoluzione diventando con il tempo uno dei simboli del cambiamento. Poco dopo l'inizio della rivoluzione, la consuetudine di utilizzare coccarde durante le rivolte valic\u00f2 le Alpi giungendo in Italia insieme a tutto il bagaglio di valori e di ideali della Rivoluzione francese, che furono veicolati dal giacobinismo delle origini, tra cui la volont\u00e0 di rinnovamento sociale \u2013 sulla scorta dell'elaborazione della dichiarazione dei diritti dell'uomo e del cittadino del 1789 \u2013 e in seguito anche politico, con la nascita dei primi fermenti patriottici indirizzati all'autodeterminazione dei popoli che portarono poi, nella penisola italiana, al Risorgimento.\nLa coccarda francese tricolore nacque il 12 luglio 1789, due giorni prima della presa della Bastiglia, quando il giornalista rivoluzionario Camille Desmoulins, rivolgendosi alla folla parigina pronta alla rivolta, chiese loro quale colore adottare come simbolo della Rivoluzione francese, suggerendo il verde speranza oppure il blu della rivoluzione americana, simbolo di libert\u00e0 e democrazia: i rivoltosi risposero \"Il verde! Il verde! Vogliamo delle coccarde verdi!\". Desmoulins colse quindi una foglia verde da terra e se l'appunt\u00f2 al cappello come segno distintivo dei rivoluzionari invitando loro a fare altrettanto.\nIl verde, nella primigenia coccarda francese, fu abbandonato il 13 luglio 1789 in favore del blu e del rosso, ovvero degli antichi colori di Parigi, perch\u00e9 era anche il colore del fratello del re, il reazionario conte d'Artois, che divent\u00f2 monarca dopo la Restaurazione con il nome di Carlo X. La coccarda francese tricolore si complet\u00f2 poi il 17 luglio 1789 con l'aggiunta del bianco, colore dei Borbone, in ossequio al re Luigi XVI, che era ancora regnante nonostante le violente rivolte che imperversavano nel Paese: la monarchia francese fu abolita infatti tre anni dopo, il 10 agosto 1792.\nLa nascita dei colori nazionali italiani.\nLe foglie usate come prime coccarde.\nLe prime sporadiche dimostrazioni favorevoli agli ideali della Rivoluzione francese da parte della popolazione italiana avvennero nell'agosto del 1789 con l'organizzazione di manifestazioni di protesta in vari luoghi della penisola italiana, in particolar modo nello Stato Pontificio. I rivoltosi, in questi primi moti, avevano appuntate sui vestiti coccarde di fortuna costituite da foglie verdi a imitazione delle analoghe proteste avvenute in Francia agli albori della rivoluzione.\nL'uso di coccarde, seppur di fortuna, durante i moti di protesta avvenuti in Italia non fu un caso isolato. \u00c8 infatti documentato che il 12 novembre 1789 il governo prussiano viet\u00f2 alla popolazione della Vestfalia l'utilizzo di coccarde perch\u00e9 viste con sospetto dato il loro significato strettamente legato ai moti di protesta che stavano divampando in Francia: il loro uso travalic\u00f2 quindi i confini francesi diffondendosi gradualmente nell'intera Europa. Ci\u00f2 accadde anche grazie alle gazzette che, stampate nei vari Paesi europei, diedero ampio risalto al fatto che la coccarda fosse diventata, in Francia, uno dei simboli pi\u00f9 importanti dei moti insurrezionali e della lotta del popolo contro il regime assolutistico che all'epoca governava il Paese.\nPer quanto riguarda i moti italiani, degne di nota furono le rivolte che ebbero luogo a Fano e Velletri poco prima del 16 agosto, a Roma tra il 16 e il 28 agosto e a Frascati poco prima del 30 agosto, tutte avvenute nello Stato Pontificio. A Roma, in particolare, delle coccarde, che erano formate da foglie di alloro, furono appuntate sui cappelli. Qui i rivoltosi chiedevano l'abbassamento del prezzo dei beni di prima necessit\u00e0 con la minaccia di scatenare sommosse paragonabili alle violente proteste parigine in caso di rifiuto delle autorit\u00e0 di soddisfare tali richieste. \nLa gazzetta milanese \"Staffetta di Sciaffusa\" defin\u00ec le proteste nello Stato Pontificio \u00ab[un] ballo delle coccarde verdi\u00bb in un articolo apparso il 16 agosto 1789. Dal settembre 1789 non si ebbe pi\u00f9 notizia, nelle sommosse italiane, della coccarda formata con le foglie che fu sostituita da coccarde in stoffa di colore verde.\nLa prima coccarda italiana tricolore.\nNelle prime settimane della stagione rivoluzionaria rest\u00f2 credenza comune, in Italia, che quello verde, bianco e rosso fosse il tricolore sventolato dai rivoltosi francesi: gli insorti italiani utilizzarono pertanto questi colori come semplice imitazione delle proteste che stavano prendendo piede in Francia e che erano finalizzate \u2013 in entrambe le nazioni \u2013 ai medesimi obiettivi, ovvero al raggiungimento di migliori condizioni di vita e all'ottenimento dei diritti politici, da sempre negati dai regimi assolutistici. Le gazzette italiane dell'epoca avevano infatti creato confusione sugli eventi delle sommosse francesi, in particolar modo omettendo la sostituzione del verde con il blu e il rosso e riportando quindi l'erronea notizia che il tricolore francese fosse verde, bianco e rosso.\nL'errore sui colori della coccarda francese si radic\u00f2 tra i manifestanti perch\u00e9 i giornali non corressero subito l'errore sebbene all'epoca, in Italia, si stampassero circa una ottantina di testate, cinque delle quali nella sola Milano. Le notizie pubblicate furono, all'inizio, anche contraddittorie. Ad esempio \"La Staffetta di Sciaffusa\" riport\u00f2 la notizia che la coccarda francese verde costituita da foglie fosse stata sostituita, il giorno successivo, da una coccarda bianca e rossa (invece che blu e rossa). \nAnche sulla successiva e definitiva coccarda francese blu, bianca e rossa, che venne realizzata il 17 luglio, i giornali fecero confusione riportando, come nel caso de \"Il Corriere di Gabinetto\", che fosse solo rossa e blu oppure, secondo altre testate, come \"La Gazzetta Enciclopedica di Milano\", che fosse bianca e rosa. Notizie pi\u00f9 precise, riportate successivamente da tutte le testate italiane, informarono correttamente sul fatto che i colori della coccarda francese fossero tre: sbagliarono per\u00f2 la loro tonalit\u00e0, dato che citarono coccarde verdi, bianche e rosse.\nLa prima traccia documentata dell'utilizzo della coccarda verde, bianca e rossa, che non specifica per\u00f2 la disposizione dei colori sull'ornamento, \u00e8 datata 21 agosto 1789. Negli archivi storici della Repubblica di Genova \u00e8 riportato che testimoni oculari avessero visto aggirarsi per la citt\u00e0 alcuni manifestanti con apposta sui vestiti \u00abla nuova coccarda francese bianca, rossa e verde introdotta da poco tempo a Parigi\u00bb. \u00c8 indicativo l'utilizzo del termine \"nuova coccarda\": evidentemente in questa citt\u00e0 si era gi\u00e0 a conoscenza dell'avvenuto passaggio, in Francia, dalle coccarde di fortuna costituite da foglie a quelle in stoffa a due e successivamente a tre colori, nonostante se ignorasse la reale composizione cromatica.\nL'uso della coccarda fu visto con sospetto e avversione dalle autorit\u00e0 statali genovesi, poich\u00e9 richiamava quelle spinte sociali che iniziavano a diffondersi in Europa: questi fermenti popolari avevano infatti frequentemente connotati ribelli e destabilizzanti. Il tricolore italiano nacque quindi come forma di protesta popolare nei confronti dei regimi assolutistici che all'epoca governavano la penisola e non come una manifestazione patriottica di italianit\u00e0, dato che si era ancora lontani dalla nascita di quella presa di coscienza nazionale che port\u00f2 poi al Risorgimento.\nNon \u00e8 inoltre escluso che la coccarda verde, bianca e rossa, con l'erronea convinzione dell'uso del verde in luogo del blu, inesattezza forse causata dal precedente utilizzo di foglie verdi, sia nata prima del 21 agosto, e in una citt\u00e0 diversa da Genova: i fermenti rivoluzionari degli eventi francesi sono infatti giunti in Italia probabilmente prima di tale data, fermo restando che di questa possibile prima realizzazione della coccarda tricolore non siamo per ora in possesso di tracce documentate. \u00c8 provato dalle testimonianze scritte che i primi moti rivoluzionari, in Italia, si ebbero in agosto nello Stato Pontificio, ma le fonti relative a questi eventi non citano coccarde tricolori, ma solo ornamenti composti con le foglie.\nInfine, quando giunsero anche in Italia le informazioni corrette sulla composizione cromatica della coccarda francese, i giacobini italiani decisero di mantenere il verde al posto del blu, perch\u00e9 rappresentava la natura e quindi \u2013 metaforicamente \u2013 anche i diritti naturali, ovvero l'uguaglianza e la libert\u00e0, entrambi principi a loro cari. Sebbene dunque il tricolore verde, bianco e rosso, quando fu introdotto, ebbe semplicemente valenza imitativa, venne assunto a simbolo patrio italiano durante i moti popolari risorgimentali di inizio XIX secolo.\nLa coccarda tricolore diventa uno dei simboli patri italiani.\nL'adozione in Italia della coccarda verde, bianca e rossa non fu immediata e univoca da parte dei patrioti italiani: altre apparizioni, ancora sporadiche, di coccarde alternative a quella genovese dopo quella del 1789 ebbero luogo l'anno successivo, quando ne comparirono nel Granducato di Toscana bianche e rosse, e nel 1792 a Porto Maurizio, nella Repubblica di Genova, nuovamente bianche e rosse. Degna di nota fu la prima apparizione della coccarda italiana tricolore all'estero, che avvenne nel 1791 a Tolone, in Francia, grazie ad alcuni marinai genovesi.\nIn seguito la coccarda verde, bianca e rossa si diffuse sempre in misura maggiore, divenendo gradualmente l'unico ornamento utilizzato in Italia dai patrioti italiani. Chiarito infatti l'errore delle testate giornalistiche sui colori della coccarda tricolore francese, e assunti di conseguenza i connotati dell'unicit\u00e0, i patrioti la iniziarono a definire \"coccarda italiana\" facendola diventare uno dei simboli del Paese.\nL'uso del tricolore italiano non si limit\u00f2 alla presenza del verde, del bianco e del rosso in una coccarda: quest'ultima, essendo nata il 21 agosto 1789, precedette di sette anni il primo stendardo militare tricolore, che venne scelto dalla Legione Lombarda l'11 ottobre 1796, cui \u00e8 associata la prima approvazione ufficiali dei colori nazionali italiani da parte delle autorit\u00e0, in questo caso napoleoniche, e di otto anni l'adozione della bandiera d'Italia, che nacque il 7 gennaio 1797, quando assunse per la prima volta il ruolo di vessillo nazionale di uno Stato italiano sovrano, la Repubblica Cispadana.\nLa coccarda della sommossa di Bologna.\nL'organizzazione della rivolta e la realizzazione delle coccarde.\nDegne di nota, da un punto di vista storico, visto il processo giudiziario e il clamore che ne seguirono, furono delle coccarde tricolori realizzate nel 1794 da due studenti dell'Universit\u00e0 di Bologna, il bolognese Luigi Zamboni e l'astigiano Giovanni Battista De Rolandis, che si posero a capo di un tentativo insurrezionale per liberare Bologna dal dominio pontificio; oltre ai due studenti, facevano parte dell'impresa anche due dottori in medicina, Antonio Succi e Angelo Sassoli, che tradirono poi gli altri patrioti riferendo tutto alla polizia pontificia, e altre quattro persone (Giuseppe Rizzoli detto \"della Dozza\", Camillo Tomesani \"Collo Torto\", Antonio Forni \"Mago Sabino\" e Camillo Galli).\nDurante questo tentativo di innescare una sommossa, che fu organizzato tra il 13 e il 14 novembre 1794 (oppure, secondo altre fonti, il 13 dicembre 1794), i manifestanti guidati da De Rolandis e Zamboni sfoggiarono una coccarda rossa e bianca (che sono anche i colori dello stemma comunale di Bologna) avente una fodera di colore verde. Queste coccarde tricolori, realizzate dai genitori di Zamboni, che di mestiere facevano i merciai e che pagarono poi a caro prezzo questa iniziativa, avevano il verde al centro, il bianco subito all'esterno e il rosso sul bordo.\nLuigi Zamboni aveva gi\u00e0 espresso in precedenza il desiderio di creare un vessillo tricolore che sarebbe dovuto diventare, a unit\u00e0 nazionale completata, la bandiera d'Italia. Nello specifico Zamboni, il 16 settembre 1794, dichiar\u00f2:\nDurante l'opera di reclutamento Giovanni Battista De Rolandis e Luigi Zamboni riuscirono a convincere una trentina di persone a partecipare al loro atto insurrezionale. I due acquistarono anche alcune armi da fuoco, che in seguito si rilevarono di scarsa qualit\u00e0. L'obiettivo era quello di diffondere un volantino destinato a far insorgere Bologna e Castel Bolognese; il proclama tuttavia non sort\u00ec alcun effetto.\nIl fallimento della sommossa e il processo.\nDopo aver fallito nel tentativo di far insorgere la citt\u00e0, i rivoluzionari cercarono di rifugiarsi nel Granducato di Toscana, ma la polizia locale prima li cattur\u00f2 a Covigliaio e poi li consegn\u00f2 alle autorit\u00e0 pontificie. Dopo la cattura dei fuggiaschi, fu istituito presso il tribunale criminale del Torrone un processo \"Super complocta et seditiosa compositione destributa per civitatem in conventicula armata\", ovvero per \"complotto e tentativo di insurrezione popolare armata\". Il processo coinvolse tutti i partecipanti all'atto insurrezionale, anche i familiari di Zamboni e i fratelli Succi.\nLuigi Zamboni venne trovato morto il 18 agosto 1795 all'interno di una cella soprannominata \"Inferno\", che condivideva con due delinquenti comuni, da loro ucciso su ordine della polizia o forse suicida dopo un infruttuoso tentativo di fuga. Altre ipotesi ancora vogliono che si fosse trattato di un omicidio i cui mandanti andrebbero cercati in alcune famiglie senatorie bolognesi, in particolare nella famiglia Savioli.\nGiovanni Battista De Rolandis fu giustiziato pubblicamente, dopo essere stato sottoposto a interrogatori preceduti e seguiti da feroci torture, il 26 aprile 1796. Il padre di Zamboni mor\u00ec di infarto quasi a ottant'anni dopo aver subito atroci supplizi, mentre la madre venne prima frustata per le vie di Bologna e poi condannata al carcere a vita. Gli altri imputati, dopo aver scontato pene minori, furono liberati di l\u00ec a poco dai francesi che nel frattempo avevano invaso l'Emilia scacciando i pontifici. Le salme di De Rolandis e Zamboni vennero in seguito solennemente tumulate a Bologna nel Giardino della Montagnola su ordine diretto di Napoleone, per essere poi disperse nel 1799 con l'arrivo degli austriaci.\nAlla coccarda tricolore e alla sommossa di Bologna capitanata da De Rolandis e Zamboni Giosu\u00e8 Carducci dedic\u00f2 una strofa dell'ode \"Nel vigesimo anniversario dell'8 agosto 1848\":\nEsiste ancora una delle coccarde tricolori originali utilizzate da Luigi Zamboni e Giovanni Battista De Rolandis. Di propriet\u00e0 della famiglia De Rolandis, \u00e8 stata esposta per diverso tempo all'interno del Museo nazionale del Risorgimento italiano di Torino. Nel 2006, in occasione di alcuni lavori di ristrutturazione, \u00e8 stata trasferita al Museo europeo degli studenti dell'Universit\u00e0 di Bologna, dove \u00e8 tuttora conservata.\nIl libero utilizzo durante l'epoca napoleonica.\nDopo gli eventi di Bologna, la coccarda tricolore fu indossata durante l'ingresso di Napoleone a Milano il 15 maggio 1796. In quell'occasione furono realizzate delle coccarde circolare con il rosso all'esterno, il verde in posizione intermedia e il bianco al centro. Tali ornamenti furono indossati dai patrioti italiani anche durante le cerimonie religiose officiate all'interno del Duomo di Milano come ringraziamento per l'arrivo di Napoleone, che fu visto \u2013 perlomeno all'inizio \u2013 come un liberatore. Delle coccarde tricolori diventarono poi uno dei simboli ufficiali della Guardia nazionale milanese, che fu fondata il 20 novembre 1796, diffondendosi poi anche altrove lungo la penisola italiana. La coccarda tricolore si leg\u00f2 in modo particolare al movimento giacobino, che ne fece uno dei suoi simboli pi\u00f9 importanti.\nProprio in occasione della prima adozione della bandiera verde, bianca e rossa da parte di uno Stato italiano sovrano, la Repubblica Cispadana, che \u00e8 datata 7 gennaio 1797 e che fu decretata da un'assemblea svoltasi in un salone del municipio di Reggio nell'Emilia, venne deciso che la coccarda tricolore, considerata anch'essa uno dei simboli ufficiali del neonato Stato napoleonico, avrebbe dovuto essere indossata da tutti i cittadini.\nA proporre in quell'occasione l'adozione della bandiera e della coccarda italiane fu Giuseppe Compagnoni, che per questo \u00e8 celebrato come il \"padre del tricolore\".\nIn questo contesto, a Bergamo, fu stabilito l'obbligo, da parte dei civili, di indossare una coccarda tricolore appuntata sui vestiti, imposizione sancita, il 13 maggio 1797, anche a Modena e Reggio nell'Emilia. Anche senza bisogno di obblighi da parte delle autorit\u00e0 statali, l'uso della coccarda si estese sempre di pi\u00f9 tra la popolazione, che la portava con orgoglio, gettando le basi, insieme ad altri fattori, al movimento popolare risorgimentale.\nIl 29 giugno 1797, grazie alla fusione tra la Repubblica Cispadana e la Repubblica Transpadana, nacque la Repubblica Cisalpina, un organismo statale filo francese che si estendeva sulla Lombardia, su parte dell'Emilia e sulla Romagna e che aveva come capitale Milano. Alla cerimonia ufficiale che sanc\u00ec la nascita della neonata repubblica, organizzata al Lazzaretto di Milano, comparvero una moltitudine di bandiere e di coccarde tricolori.\nIl suo uso nel Risorgimento.\nI primi moti risorgimentali.\nCon la definitiva sconfitta di Napoleone, a cui segu\u00ec la Restaurazione dei regimi assolutistici pre rivoluzionari, i colori nazionali italiani, e con essa la coccarda tricolore, entrarono in clandestinit\u00e0, trasformandosi in simbolo di quei movimenti patriottici che iniziarono a costituirsi in Italia, la cui stagione storica \u00e8 conosciuta come Risorgimento. I fermenti sociali che portarono alla nascita del patriottismo italiano ebbero origine, come gi\u00e0 accennato, in epoca napoleonica, durante la quale si diffusero gli ideali della Rivoluzione francese, tra cui il concetto di autodeterminazione dei popoli.\nSebbene fossero stati restaurati i regimi pre napoleonici, le idee liberali spesso sfociarono nella volont\u00e0 dei popoli di affrancarsi dalla dominazione straniera costituendo un organismo statale unitario e indipendente, come nel caso italiano, mentre la richiesta di avere maggiori diritti civili e politici da parte della popolazione non sop\u00ec con la ricostituzione degli Stati assolutistici, riaffiorando in modo palese nei moti che avrebbero caratterizzato il XIX secolo.\nL'uso della coccarda tricolore venne vietato dagli austriaci nel Regno Lombardo-Veneto insieme all'utilizzo della bandiera verde, bianca e rossa pena la condanna a morte. Lo scopo di questo provvedimento, citando le testuali parole dell'imperatore Francesco Giuseppe I d'Austria, era di \"fare dimenticare di essere italiani\". La coccarda tricolore comparve, per la prima volta dopo l'epoca napoleonica, durante i moti del 1820-1821 nel Regno delle Due Sicilie appuntata sui cappelli o sui vestiti dei patrioti italiani: la sua ricomparsa fu quindi ancora sporadica e limitata a un territorio specifico. La coccarda tricolore si present\u00f2 nuovamente durante le rivolte del 1830-1831, appuntata sugli indumenti dei patrioti italiani, che avvennero principalmente nello Stato Pontificio, nel Ducato di Modena e Reggio e nel Ducato di Parma e Piacenza, nei quali ci una profusione di fazzoletti e di coccarde tricolori: anche in questo caso, la sua comparsa fu limitata ad alcuni Stati della penisola italiana. \nIn questo contesto, nel 1820, in occasione dei solenni festeggiamenti legati alla concessione della costituzione da parte di Ferdinando I delle Due Sicilie, i membri della famiglia reale indossarono delle coccarde tricolori. I moti del 1820-1821 ebbero infatti le conseguenze maggiori nel Regno di Sardegna, dove i moti furono guidati per un breve periodo da Carlo Alberto di Savoia, non ancora diventato re, e nel Regno delle Due Sicilie: in quest'ultimo, in particolare, fu riaperto anche il Parlamento siciliano e venne convocato per la prima volta il Parlamento napoletano.\nSe le sommosse del XIV e del XV secolo vennero guidate dall'umanesimo, con tutti gli effetti del caso, tra cui il legame con il classicismo, le rivolte patriottiche del XIX secolo, con le loro idee di indipendenza e libert\u00e0, e con i loro simboli iconici, tra i quali ci furono le coccarde, erano invece ispirate dal Romanticismo.\nI moti del 1848.\nCoccarde tricolori continuarono a essere protagoniste, appuntate sul petto o sui cappelli dei patrioti, nelle sollevazioni popolari che seguirono quelle precedentemente citate, come nel caso delle cinque giornate di Milano (18-22 marzo 1848), nel corso delle quali ebbero un'ampia diffusione tra gli insorti, tra i quali ci furono molti religiosi: il clero milanese appoggi\u00f2 infatti attivamente le istanze patriottiche dei propri fedeli. \nIn questo contesto, il 23 marzo 1848, il re di Sardegna Carlo Alberto di Savoia emise un proclama avente decisi connotati politici, con il quale il sovrano sabaudo assicurava al Governo provvisorio di Milano formatosi in seguito alle cinque giornate che le sue truppe, pronte a venirgli in aiuto, avrebbero utilizzato, come bandiera militare, il tricolore italiano:\nI milanesi accolsero poi Carlo Alberto e le sue truppe con una profusione di bandiere e coccarde tricolori. Questo non fu l'unico atto formale di Carlo Alberto di Savoia nei confronti del tricolore: il 14 giugno 1848, una circolare del Ministero della guerra del Regno di Sardegna, decret\u00f2 la sostituzione della coccarda azzurra sabauda, in tutti gli ambiti militari in cui era utilizzata, con la coccarda tricolore:\nLa coccarda azzurra era fino a quel momento collocata sul cappello della divisa dell'Arma dei Carabinieri, sul fregio dei berretti dei bersaglieri e sui copricapi dei reggimenti di cavalleria. Sul cappello dei Carabinieri la coccarda azzurra era presente fin dalla fondazione dell'Arma, che \u00e8 datata 1814, per l'Arma di cavalleria la sua introduzione \u00e8 ascrivibile al 1843 mentre per i bersaglieri al 1836.\nNello specifico, lo stralcio della circolare del 14 giugno 1848 recitava che la coccarda azzurra sarebbe stata sostituita:\nIn ambito istituzionale la coccarda azzurra ebbe invece sorte diversa. Lo Statuto Albertino del Regno di Sardegna, che fu promulgato il 4 marzo 1848 da Carlo Alberto di Savoia, da cui il nome, e che divent\u00f2 poi la legge fondamentale del Regno d'Italia, prevedeva infatti all'articolo 77 che la coccarda azzurra fosse la sola nazionale. Questo articolo rimase in vigore fino al 1\u00ba gennaio 1948 quando lo Statuto Albertino fu sostituito dalla Costituzione della Repubblica Italiana, che sanc\u00ec l'uso della coccarda tricolore in tutte le sedi ufficiali della Repubblica..\nDurante i moti del 1848 delle coccarde tricolori comparvero in tutti gli Stati preunitari italiani, dal Regno di Sardegna appuntate sui cappelli o sui vestiti dei patrioti italiani, al Regno Lombardo-Veneto, dal Regno delle Due Sicilie, allo Stato Pontificio, dal Granducato di Toscana, al Ducato di Parma e Piacenza e a quello di Modena e Reggio. La coccarda tricolore era tra i simboli pi\u00f9 malvisti dalle autorit\u00e0: ad esempio Carlo II di Parma, sebbene non fosse tra i sovrani pi\u00f9 reazionari (tant'\u00e8 che concesse una relativa libert\u00e0 di stampa), ne viet\u00f2 l'uso nel suo ducato.\nIn ambito ufficiale la coccarda divent\u00f2 uno dei simboli ufficiali del Regno di Sicilia, Stato resosi indipendente dal regno borbonico durante la rivoluzione siciliana del 1848.\nL'Unit\u00e0 d'Italia.\nDurante la seconda guerra d'indipendenza i territori che venivano gradualmente conquistati dal \"re eletto\" Vittorio Emanuele II di Savoia e da Napoleone III di Francia acclamavano i due sovrani come liberatori sventolando bandiere verdi, bianche e rosse e indossando coccarde tricolori; anche le regioni pronte a chiedere l'annessione al Regno di Sardegna attraverso i plebisciti risorgimentali esprimevano la loro volont\u00e0 di far parte di un'Italia unita con lo sventolio di bandiere e l'uso di coccarde sui vestiti.\nLe coccarde tricolori erano presenti anche durante la spedizione dei Mille (1860), iniziando a comparire sulle giacche dei siciliani che gradualmente ingrossavano le fila dei garibaldini. In particolare, fecero il loro debutto poco prima della conquista, da parte di Giuseppe Garibaldi, di Palermo, per poi seguire l'eroe dei due mondi nella sua vittoriosa campagna nel Regno delle Due Sicilie.\nDelle coccarde tricolori erano consegnate agli abitanti del Regno delle Due Sicilie, poco prima di ogni moto di insurrezione, affinch\u00e9 avessero un segno distintivo dal significato inequivocabile. Furono appuntate anche sul berretto della divisa ufficiale del corpo di ordine pubblico istituito da Giuseppe Garibaldi nelle terre che progressivamente venivano conquistate.\nCoccarde tricolori furono realizzate da alcune patriote milanesi, guidate da Laura Solera Mantegazza, per finanziare la spedizione dei Mille. A ciascuna coccarda tricolore, che era in vendita a una lira, era associato un biglietto numerato riportante sul fronte l'effige di Giuseppe Garibaldi, il tricolore italiano e la scritta \"Soccorso a Garibaldi\", mentre sul retro la dicitura \"Soccorso alla Sicilia\". Di queste coccarde ne furono venduti 24.442 esemplari, un risultato al di sotto delle aspettative forse a causa di una voce infondata diffusasi tra la popolazione sostenente che parte del guadagno ottenuto dalla vendita delle coccarde sarebbe andato a Giuseppe Mazzini, patriota malvisto da una parte dei milanesi.\nL'utilizzo di coccarde tricolori continu\u00f2 anche a conquiste risorgimentali terminate: nei territori poi soggetti ai plebisciti, anche dopo la consultazione popolare, fu molto comune l'uso di ornamenti verdi, bianchi e rossi appuntati su abiti e berretti. Degne di nota, per la loro particolarit\u00e0, furono delle coccarde usate dai partigiani dalle Brigate Garibaldi durante la Resistenza nel corso della seconda guerra mondiale, che erano caratterizzate dalla presenza, al loro centro, di una stella rossa.\nGli utilizzi successivi.\nAmbito aeronautico e militare.\nTerminata la stagione risorgimentale, la coccarda tricolore continu\u00f2 a essere adoperata in campo militare sui copricapi da parata dei sopracitati reparti delle forze armate italiane e fu introdotta, inoltre, nell'ambito aeronautico.\nDopo l'entrata del Regno d'Italia nella prima guerra mondiale, il Comando supremo militare italiano si rese conto dell'inadeguatezza dei contrassegni precedentemente utilizzati sugli aerei italiani: pertanto ordin\u00f2 di verniciare l'impennaggio verticale con il tricolore e l'intradosso delle ali con sezioni verdi, bianche e rosse per il riconoscimento della nazionalit\u00e0. Molto pi\u00f9 spesso la sezione centrale non venne per\u00f2 verniciata di bianco, rimanendo del colore della tela. Come ulteriore contrassegno, la coccarda tricolore, nella versione schematica \"a disco\" con il rosso esterno, il bianco centrale e il verde interno, fu istituita il 21 dicembre 1917, venendo posta ai lati della fusoliera e sopra l'ala superiore.\nNel periodo immediatamente successivo comparvero delle coccarde tricolori che avevano il perimetro verde e il disco centrale rosso \u2013 quindi con una posizione dei colori che era invertita rispetto a quella convenzionalmente utilizzata \u2013 sembra in seguito a lamentele provenienti dagli alleati, finalizzate a evitare che si facesse confusione con gli aerei del \"Royal Flying Corps\" britannico e con i velivoli dell'\"A\u00e9ronautique Militaire\" francese, che operavano nello stesso teatro di guerra e che avevano entrambe una coccarda che poteva essere confusa con quella italiana, visto che i colori che le differenziavano erano visivamente simili se osservati rapidamente oppure se guardati in condizioni di bassa visibilit\u00e0.\nSpesso i velivoli acquistati direttamente in Francia mantennero comunque, per praticit\u00e0, delle coccarde con il rosso all'esterno, semplicemente sovrapponendo il verde al blu centrale, quindi all'inverso degli aerei di produzione nazionale. La coccarda italiana tricolore fu usata, in modo discontinuo, fino al 1927, quando venne sostituita da una coccarda raffigurante il fascio littorio, uno dei simboli pi\u00f9 identificativi del fascismo.\nIn ambito aeronautico la coccarda tricolore con il rosso verso l'esterno e il verde al centro \u00e8 tornata in uso, senza pi\u00f9 essere cambiata, nel 1943, durante la seconda guerra mondiale, in occasione della costituzione dell'Aeronautica Cobelligerante Italiana: dopo la caduta del fascismo, ci fu infatti l'immediata scomparsa di tutti i simboli a esso legati, fascio littorio compreso.\nLa coccarda tricolore, che \u00e8 stata poi diffusamente utilizzata su tutti gli aeromobili statali italiani, non solo militari, \u00e8 ancora oggi uno dei simboli dell'Aeronautica Militare Italiana. Nel 1991 \u00e8 stata introdotta la coccarda tricolore a bassa visibilit\u00e0, che \u00e8 caratterizzata dalla banda bianca pi\u00f9 stretta rispetto alle altre due.\nSempre in ambito militare, la coccarda tricolore \u00e8 dal 14 giugno 1848 la base del fregio da parata dei bersaglieri, dei reggimenti di cavalleria, dei Carabinieri \u2013 quando ha sostituito in questo ruolo la coccarda italiana azzurra \u2013 e della Guardia di Finanza. Quest'ultima \u00e8 stata fondata nel 1862, quindi successivamente al cambio di coccarda, che \u00e8 datato 1848: pertanto la Guardia di Finanza ha sempre avuto, come base del proprio fregio, la coccarda tricolore.\nAmbito istituzionale.\n\u00c8 tradizione, per le massime cariche dello Stato, escluso il Presidente della Repubblica, avere appuntata sulla giacca, durante la parata militare della Festa della Repubblica Italiana, che \u00e8 celebrata ogni 2 giugno, una coccarda tricolore.\nAmbito sportivo.\nNello sport italiano \u2013 seguendo una tradizione nata nel calcio sul finire degli anni cinquanta del XX secolo, e ricalcante la prassi dello scudetto, che debutt\u00f2 sulle maglie del nella stagione 1924-1925 su idea di Gabriele D'Annunzio \u2013 la coccarda tricolore \u00e8 divenuta il simbolo distintivo dei successi nelle coppe nazionali, cucita sulla maglia della squadra detentrice di questo trofeo: le formazioni vincitrici nelle varie Coppe Italia possono infatti sfoggiare la coccarda tricolore, nella forma schematica \"a disco\", sulle proprie divise per l'intera stagione successiva alla vittoria.\nLa coccarda tricolore ha debuttato nel calcio nella stagione 1958-1959 sulle maglie della . A partire dalla stagione 1985-1986, la coccarda tricolore utilizzata per le squadre detentrici della Coppa Italia sub\u00ec una modifica: inizi\u00f2 a essere utilizzata la versione con i colori invertiti, ovvero con il verde esterno e il rosso al centro.\nDalla stagione 2006-2007 \u00e8 stata ripristinata la tipologia convenzionale, quella con il rosso all'esterno e il verde al centro. Nel calcio la coccarda tricolore \u00e8 anche il simbolo, sempre nella forma \"a disco\", delle vittorie nella Coppa Italia Serie D, nella Coppa Italia Dilettanti e \u2013 con sostanziali differenze stilistiche, visto che \u00e8 rappresentata nella forma schematica \"a circolo\" oltre che con il verde all'esterno e il rosso all'interno \u2013 nella Coppa Italia Serie C.\nLa coccarda italiana tricolore nella musica.\nAlla coccarda tricolore \u00e8 stata dedicata una celebre canzone scritta da Francesco Dall'Ongaro e musicata da Luigi Gordigiani:"}
{"id": "3751986", "revid": "287204", "url": "https://it.wikipedia.org/wiki?curid=3751986", "title": "Matteo Rubbiani", "text": "Biografia.\nEnnesimo prodotto della scuola di salti della Fratellanza Modena, dopo una crescita graduale si \u00e8 meritato nel 2004 l'esordio in azzurro. Pur praticando l'atletica da professionista fin dal suo reclutamento in Aeronautica Militare, ha proseguito la carriera degli studi universitari ed ora \u00e8 laureato in Economia e Commercio.\nIl 27 gennaio 2013 a Modena ha stabilito, con al misura di 5,40 m, il nuovo primato italiano master categoria M35, migliorando per la terza volta dall'inizio dell'anno, quello che era il vecchio primato di Marco Andreini di 5,20m. Nonostante la buone aspettative, non \u00e8 poi riuscito a fare una buona gara ai Campionati italiani assoluti di atletica leggera indoor 2013, ove ha mancato il podio.\nCampionati Nazionali.\n2004\n2005\n2006\n2007\n2008\n2010\n2011\n2012\n2013\n2014\nAltre competizioni internazionali.\n2004\n2007"}
{"id": "3751989", "revid": "729019", "url": "https://it.wikipedia.org/wiki?curid=3751989", "title": "Andaman Centrale", "text": "Andaman Centrale o Isola Andamana Centrale (Middle Andaman in inglese) \u00e8 una delle 3 principali isole dell'arcipelago delle Isole Andamane in India.\nGeografia e popolazione.\nCon una superficie di 1.536\u00a0km\u00b2 l'isola Andamana Centrale si colloca al 250\u00ba posto tra le isole pi\u00f9 grandi del mondo. \nAbitata da varie popolazioni tra cui le principali sono bengalesi, Tamil e abitanti del Kerala; \u00e8 inoltre la casa del popolo Jarawa.\nLe principali citt\u00e0 sono rappresentate da Rangat che ospita circa 10.000 persone, seguita dalle citt\u00e0 di Mayabunder, Bakultala, Nimbutala, and Kadamtala.\nLe attivit\u00e0 maggiori dell'isola sono la pesca e l'agricoltura. \nAnche quest'isola ha subito gli effetti dello tsunami del 2004 ma per fortuna gli effetti sono stati pi\u00f9 deboli che nelle isole vicine.\nStoria.\nPare che nella seconda met\u00e0 del XIX secolo gli Inglesi utilizzassero l'isola come luogo di deportazione degli indiani ribelli \nDurante la seconda guerra mondiale, durante l' 'Operazione Bunkum' l'isola, all'epoca occupata dai giapponesi, fu sede dello sbarco inglese che condusse il Generale McCarthy a Calcutta."}
{"id": "3751991", "revid": "287204", "url": "https://it.wikipedia.org/wiki?curid=3751991", "title": "Mairead Ni Mhaonaigh", "text": ""}
{"id": "3751993", "revid": "400518", "url": "https://it.wikipedia.org/wiki?curid=3751993", "title": "Eliquido", "text": ""}
{"id": "3751997", "revid": "287204", "url": "https://it.wikipedia.org/wiki?curid=3751997", "title": "LEN European Cup 1978-1979", "text": "La LEN European Cup 1978-1979 \u00e8 stata la sedicesima edizione del massimo trofeo continentale di pallanuoto per squadre di club.\nSi sono qualificate per la fase finale otto squadre che hanno disputato due fasi a gironi per l'assegnazione del titolo.\nGli ungheresi dell'Orvosegyetem hanno vinto il trofeo per la seconda volta, concludendo il girone finale, svoltosi a Barcellona, davanti ai padroni di casa del Montju\u00efc."}
{"id": "3751998", "revid": "287204", "url": "https://it.wikipedia.org/wiki?curid=3751998", "title": "LEN European Cup 1979-1980", "text": "La LEN European Cup 1979-1980 \u00e8 stata la diciassettesima edizione del massimo trofeo continentale di pallanuoto per squadre di club.\nOtto formazioni hanno raggiunto la qualificazione alla fase finale, svoltasi in due fasi a gironi.\nGli ungheresi del Vasas Sport Club hanno conquistato il trofeo per la prima volta vincendo il girone finale disputato nell'allora Berlino Ovest."}
{"id": "3752000", "revid": "287204", "url": "https://it.wikipedia.org/wiki?curid=3752000", "title": "LEN European Cup 1980-1981", "text": "La LEN European Cup 1980-1981 \u00e8 stata la diciottesima edizione del massimo trofeo continentale di pallanuoto per squadre di club.\nSi sono qualificate alla fase finale otto formazioni che si sono affrontate in due fase a gironi.\nI campioni di Jugoslavia del VK Jug hanno conquistato la coppa per la prima volta, imponendosi nel girone finale disputato nella piscina di casa a Ragusa."}
{"id": "3752001", "revid": "287204", "url": "https://it.wikipedia.org/wiki?curid=3752001", "title": "Leandro Desabato", "text": ""}
{"id": "3752002", "revid": "281779", "url": "https://it.wikipedia.org/wiki?curid=3752002", "title": "Doppiamente magico", "text": ""}
{"id": "3752003", "revid": "73843", "url": "https://it.wikipedia.org/wiki?curid=3752003", "title": "Tour du Haut-Var 2005", "text": "Il Tour du Haut-Var 2005, trentasettesima edizione della corsa e valida come evento dell'UCI Europe Tour 2005 categoria 1.1, fu disputata il 19 febbraio 2005, su un percorso di 181\u00a0km. Fu vinta dal belga Philippe Gilbert, al traguardo con il tempo di 4h43'55\" alla media di 38,251\u00a0km/h.\nPartenza con 156 ciclisti, di cui 77 portarono a termine il percorso."}
{"id": "3752005", "revid": "287204", "url": "https://it.wikipedia.org/wiki?curid=3752005", "title": "Cristobal Jorquera", "text": ""}
{"id": "3752009", "revid": "1632387", "url": "https://it.wikipedia.org/wiki?curid=3752009", "title": "Gaspare Aselli", "text": "Biografia.\nGaspare Aselli nacque a Cremona nell'anno 1581, nel periodo di dominazione spagnola. Comp\u00ec gli studi di lettere e filosofia nella citt\u00e0 natale e, in seguito, decise di trasferirsi a Pavia per dedicarsi alla medicina.\nAttivit\u00e0 medica.\nDopo aver conseguito la laurea, Aselli si spost\u00f2 nella citt\u00e0 di Milano, di cui divenne cittadino onorario, e tra il 1612 e il 1620, per volere del governatore spagnolo Hutardo de Mendoza, divenne Primo Chirurgo degli eserciti spagnoli in Italia. \nIn seguito il medico prosegu\u00ec negli studi della medicina e nel 1622 scopr\u00ec i vasi chiliferi nel mesentere del cane, contribuendo in maniera fondamentale allo sviluppo delle scienze mediche. \nDue anni dopo fu nominato professore dell'Universit\u00e0 degli Studi di Pavia, dove rimase ad insegnare per pochi mesi. \nMorte e attualit\u00e0.\nL'anno successivo, all'et\u00e0 di 44 anni, mor\u00ec nella citt\u00e0 di Milano e fu poi sepolto nella chiesa di S. Pietro Celestino, presso l'attuale Porta Venezia. Sulla sua lapide, andata perduta, si leggeva:\n\"Al compianto Gaspare Aselli, uomo per soavit\u00e0 di costumi incomparabile, cittadino cremonese, pubblico professore di anatomia e chirurgia all'Universit\u00e0 di Pavia e durante la guerra cisalpina protochirurgo dell'esercito regio (spagnolo), che mor\u00ec nel XLV anno, Alessandro Tadini e Senatore Settala del collegio dei nobili di Milano, filosofi e medici, all'ottimo amico mestissimi posero \u2013 XXIV aprile MDCXXVI\"."}
{"id": "3752015", "revid": "1573940", "url": "https://it.wikipedia.org/wiki?curid=3752015", "title": "Podarcis gaigeae", "text": "Podarcis gaigeae (), dal greco antico \" \u03c0\u03bf\u03b4\u03ac\u03c1\u03ba\u03b7\u03c2 \" (podarcis = pi\u00e8 veloce), \u00e8 un rettile appartenente alla famiglia Lacertidae, endemico della Grecia.\nDescrizione.\n\u00c8 una specie attiva dall'inizio della primavera alla fine dell'estate molto simile alla podarcis muralis ma quest'ultima \u00e8 molto pi\u00f9 popolata per via dello stato di conservazione.\nBiologia.\nRiproduzione.\n\"P. gaigeae\" \u00e8 ovipara.\nLe uova si possono trovare sotto terra oppure sotto sassi e rocce piccole\nDistribuzione e habitat.\nLa specie \u00e8 originaria delle isole greche del mar Egeo e la popolazione \u00e8 limitata all'arcipelago di Sciro e all'isola di Piperi.\n\"P. gaigeae\" predilige le pianure ed il suo habitat \u00e8 costituito principalmente da arbusti, ma ne \u00e8 stata segnalata la presenza anche nel terreno spoglio delle isole minori.\nTassonomia.\n\"P. gaideae\", inizialmente, era considerata una sottospecie ed \u00e8 stata associata a tre specie del genere \"Podarcis\": \"P. erhardii\", \"P. milensis\" e \"P. tauricus\". In seguito, basandosi sulla diversit\u00e0 dei geni, gli studiosi l'hanno classificata come una specie a s\u00e9 stante.\nSono state riconosciute due sottospecie:\nPodarcis gaigeae weiglandi\nConservazione.\nNonostante la specie non sia particolarmente minacciata, la \"IUCN Red List\" la considera una specie a rischio (\"Vulnerable\"), tenendo presente il suo areale che \u00e8, probabilmente, inferiore ai 20\u00a0km\u00b2, e prendendo in considerazione l'eventuale introduzione di predatori, che ne causerebbe il declino.\nUn'altra possibile minaccia all'habitat per \"P. gaigeae\", sono gli incendi.\nLa specie \u00e8 protetta soltanto sull'isola di Piperi."}
{"id": "3752016", "revid": "124836242", "url": "https://it.wikipedia.org/wiki?curid=3752016", "title": "Tornei di tennis maschili nel 1959", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti dei tornei che prima di quell'anno erano riservati ai tennisti dilettanti. Nel 1959 i tornei si distinguevano in \"pro\" e \"amatoriali\": ai primi potevano partecipare solo i giocatori professionisti, mentre ai secondi potevano partecipare solo i tennisti dilettanti. Tutti i tornei pi\u00f9 importanti erano amatoriali tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships.\nCalendario.\nDicembre.\nIl New South Wales Pro Championships \u00e8 il primo torneo della stagione professionistica del 1960\nPro tour.\nNel corso dell'anno si giocarono diversi tornei che facevano parte dei pro tour: un insieme di tornei composti da pochi partecipanti: da 2, 4 o 6 giocatori in cui i migliori tennisti si sfidavano in scontri diretti in varie localit\u00e0. Il vincitore del tour era il tennista che aveva un vantaggio nei testa a testa con gli altri giocatori."}
{"id": "3752021", "revid": "6923", "url": "https://it.wikipedia.org/wiki?curid=3752021", "title": "Zoran Prljin\u010devi\u0107", "text": "Carriera.\nVinse il titolo di capocannoniere del campionato iugoslavo nel 1961 assieme a Todor Veselinovi\u0107 del Vojvodina Novi Sad."}
{"id": "3752024", "revid": "300067", "url": "https://it.wikipedia.org/wiki?curid=3752024", "title": "Polina Tsekova", "text": ""}
{"id": "3752030", "revid": "81757", "url": "https://it.wikipedia.org/wiki?curid=3752030", "title": "Nazionale olimpica di calcio della Polonia", "text": "La nazionale olimpica di calcio polacca \u00e8 la rappresentativa calcistica della Polonia che partecipa ai giochi olimpici ed \u00e8 posta sotto l'egida della PZPN. Vinse l'oro alle olimpiadi del 1972 ed ottenne l'argento nel 1976 e nel 1992.\nPartecipazione ai tornei internazionali.\nNota bene: come previsto dai regolamenti FIFA, le partite terminate ai tiri di rigore dopo i tempi supplementari sono considerate pareggi.\nTutte le rose.\nGiochi olimpici.\nNOTA: Per le informazioni sulle rose precedenti al 1952 visionare la pagina della Nazionale maggiore."}
{"id": "3752031", "revid": "94400143", "url": "https://it.wikipedia.org/wiki?curid=3752031", "title": "One Day (LMFAO)", "text": "One Day \u00e8 il primo singolo promozionale estratto dall'album \"Sorry for Party Rocking\" del gruppo musicale LMFAO, in rotazione digitale dal 19 settembre 2011.\nIl singolo \u00e8 stato estratto per fini, appunto, promozionali, pi\u00f9 precisamente per sponsorizzare la conosciutissima societ\u00e0 danese produttrice di birra Tuborg.\nIl video.\nIl video musicale della canzone si apre con l'atterraggio in elicottero di entrambi i membri della band che poi si avviano ad una festa in una limousine. Alla festa \u00e8 presente anche il disc jockey italiano Benny Benassi. Il video termina con un live a Los Angeles della canzone.\nIl video \u00e8 visibile sul canale ufficiale di YouTube della Tuborg a partire dallo stesso 19 settembre."}
{"id": "3752036", "revid": "521302", "url": "https://it.wikipedia.org/wiki?curid=3752036", "title": "Sabine Rieger", "text": ""}
{"id": "3752041", "revid": "24443", "url": "https://it.wikipedia.org/wiki?curid=3752041", "title": "Massiccio del Pelvoux", "text": ""}
{"id": "3752050", "revid": "729019", "url": "https://it.wikipedia.org/wiki?curid=3752050", "title": "UFC on FOX", "text": "UFC on Fox: Velasquez vs. dos Santos \u00e8 stato un evento di arti marziali miste tenuto dalla Ultimate Fighting Championship ad Anaheim, California. L'evento \u00e8 stato il quinto tenuto dall'UFC ad Anaheim ed conosciuto anche come UFC on Fox 1. Le stime iniziali parlavano di 4.640.000 spettatori per la trasmissione, invece il risultato finale \u00e8 stato di 8,8 milioni di telespettatori con una media di 5,7 milioni per l'ora di durata del programma, risultando il nuovo record assoluto per un evento di arti marziali miste sulla televisione nordamericana.\nLa card segna il debutto dell'UFC sul network Fox in cui \u00e8 stato trasmesso il main event, cio\u00e8 l'incontro per la cintura dei pesi massimi tra l'imbattuto campione di origini messicane Cain Velasquez e lo sfidante brasiliano Junior dos Santos. La card preliminare \u00e8 stata invece trasmessa in diretta su Facebook e sul sito FoxSports.com. Data la brevit\u00e0 dell'incontro principale Fox ha in seguito trasmesso in differita gli incontri Guida/Henderson e Poirer/Garza. Per il vincitore del match tra Guida e Henderson \u00e8 prevista una title shot contro Frankie Edgar ad UFC 144 in Giappone.\nIn Italia l'incontro principale, l'incontro Guida/Henderson e Johnson/Harvison sono stati trasmessi in diretta gratuita su Sky Sport alle ore 3 italiane.\nRisultati.\nMain event.\nDos Santos sconfigge Velasquez per TKO (pugni) al minuto 1.04 del round 1 diventando il nuovo campione dei pesi massimi.\nPremi.\nAi vincitori sono stati assegnati 65.000$ per i seguenti premi:\nCompensi dichiarati.\nLa seguente \u00e8 la lista dei compensi riportata dalla commissione atletica del Nevada. Essa non include i premi degli sponsor o i bonus dati in aggiunta dall'UFC."}
{"id": "3752054", "revid": "416175", "url": "https://it.wikipedia.org/wiki?curid=3752054", "title": "Lay It on Me (Kelly Rowland)", "text": "Lay It on Me \u00e8 una canzone della cantante R&amp;B statunitense Kelly Rowland interpretato in duetto col rapper suo connazionale \"Big Sean\", secondo singolo estratto dal terzo album della Rowland Here I Am. Il brano \u00e8 una Up-tempo R&amp;B che parla di una donna che riferisce al suo uomo quanto ella vuole da lui dal punto di vista sessuale.\nRicezione della critica.\nIl brano ha ricevuto critiche generalmente positive: Il Sidney Star Observer, ad esempio, l'ha definita un altro successo assicurato per la Rowland definendolo uno \"slinky club banger\". Ma non sono mancate alcune eccezioni, come Ken Capobianco che dal The Boston Globe ha definito il brano come una canzone troppo generica che non l'aiutava a confermare la sua singolarit\u00e0.\nVideo.\nIl video della canzone \u00e8 stato diretto dalla fotografa di moda e regista di video musicali \"Sarah Chatfield\". Esso \u00e8 pervaso da un'atmosfera molto sensuale poich\u00e9 mostra la Rowland in abiti succinti strusciarsi con alcuni uomini seminudi. Ad esso prende parte anche Big Sean. Il videoclip ha ricevuto critiche generalmente positive.\nEsibizioni Live.\nI due artisti si sono esibiti con la canzone al \"Jimmy Kimmel Live!\"."}
{"id": "3752059", "revid": "2091899", "url": "https://it.wikipedia.org/wiki?curid=3752059", "title": "Avondale (Arizona)", "text": "Avondale \u00e8 una citt\u00e0 della contea di Maricopa nello Stato dell'Arizona, negli Stati Uniti. Al censimento del 2010, aveva una popolazione di abitanti. Si trova tra l'Interstate 10 e l'Arizona State Route 85, vicino a Phoenix.\nNei pressi della citt\u00e0 si trova il Phoenix International Raceway (PIR), un circuito automobilistico sul quale, tra le altre cose, si svolgono ogni anno gare automobilistiche di diverse serie NASCAR.\nIl Phoenix Goodyear Airport confina immediatamente con la citt\u00e0 a sud-ovest. Inoltre, la Luke Air Force Base si trova a nord della citt\u00e0.\nGeografia fisica.\nSecondo l'Ufficio del censimento degli Stati Uniti, ha una superficie totale di .\nSociet\u00e0.\nEvoluzione demografica.\nSecondo il censimento del 2010, la popolazione era di abitanti."}
{"id": "3752063", "revid": "547034", "url": "https://it.wikipedia.org/wiki?curid=3752063", "title": "Max Schaefer", "text": "Fu il cofondatore nel settembre 1993 della Condor Inc., insieme al fratello Erich Schaefer e all'amico David Brevik. La societ\u00e0 venne poi acquisita dalla Blizzard Entertainment e rinominata Blizzard North nel giugno 1996.\nNella Condor era stato Art and Design Lead di Justice League Task Force e aveva contribuito al design artistico di Diablo. Nella Blizzard entr\u00f2 come vicepresidente della Blizzard North insieme al fratello e all'amico Brevik, che ne era presidente. Qui ebbe la responsabilit\u00e0 come capo-progetto e direttore artistico di Diablo II e produttore esecutivo di .\nNel 2003 divenne cofondatore della Flagship Studios e nel 2008 della Runic Games di cui \u00e8 tuttora CEO."}
{"id": "3752065", "revid": "547034", "url": "https://it.wikipedia.org/wiki?curid=3752065", "title": "Erich Schaefer", "text": "Fu il cofondatore nel settembre 1993 della Condor Inc., insieme al fratello Max Schaefer e all'amico David Brevik. La societ\u00e0 venne poi acquisita dalla Blizzard Entertainment e rinominata Blizzard North nel giugno 1996.\nNella Condor era stato Art and Design Lead di Justice League Task Force e aveva contribuito come direttore artistico di Diablo. Nella Blizzard entr\u00f2 come vicepresidente della Blizzard North insieme al fratello e all'amico Brevik, che ne era presidente. Qui ebbe la responsabilit\u00e0 come direttore artistico di Diablo II.\nNel 2003 divenne cofondatore della Flagship Studios e nel 2008 della Runic Games."}
{"id": "3752073", "revid": "599013", "url": "https://it.wikipedia.org/wiki?curid=3752073", "title": "Larisa Spasova", "text": ""}
{"id": "3752075", "revid": "300067", "url": "https://it.wikipedia.org/wiki?curid=3752075", "title": "Larisa Spasova-Sa\u0161ova", "text": ""}
{"id": "3752076", "revid": "300067", "url": "https://it.wikipedia.org/wiki?curid=3752076", "title": "Larisa Spasova Sa\u0161ova", "text": ""}
{"id": "3752077", "revid": "300067", "url": "https://it.wikipedia.org/wiki?curid=3752077", "title": "Larisa Spasova-Sashova", "text": ""}
{"id": "3752078", "revid": "300067", "url": "https://it.wikipedia.org/wiki?curid=3752078", "title": "Larisa Spasova-Sasova", "text": ""}
{"id": "3752079", "revid": "300067", "url": "https://it.wikipedia.org/wiki?curid=3752079", "title": "Larisa Sa\u0161ova", "text": ""}
{"id": "3752080", "revid": "300067", "url": "https://it.wikipedia.org/wiki?curid=3752080", "title": "Larisa Sasova", "text": ""}
{"id": "3752081", "revid": "300067", "url": "https://it.wikipedia.org/wiki?curid=3752081", "title": "Larisa Sashova", "text": ""}
{"id": "3752085", "revid": "547992", "url": "https://it.wikipedia.org/wiki?curid=3752085", "title": "Gianluca Podio", "text": "Biografia.\nGianluca Podio ha conseguito diversi diplomi: il primo in pianoforte nel 1984 con il massimo dei voti e la lode al Conservatorio di S.Cecilia in Roma e, sempre con il massimo dei voti, nel 1988 in composizione al Conservatorio \"G. B. Martini\" di Bologna, nel 1994 in Direzione d'orchestra al Conservatorio di \"A. Casella\" de L'Aquila; nel 2008 ha ricevuto il diploma di Accademico Specialistico in composizione al Conservatorio \"L. Refice\" di Frosinone con 110 e lode.Fondamentale per la sua formazione artistica ed umana \u00e8 stata la profonda amicizia con Goffredo Petrassi. Ha seguito poi corsi di perfezionamento in composizione con Karlheinz Stockausen, Salvatore Sciarrino, George Hurst prima di iniziare un'attivit\u00e0 come pianista, tastierista e programmatore di sintetizzatori elettronici con Ennio Morricone, con il quale ha collaborato per pi\u00f9 di dieci anni (dal 1987 al 1997). Ha composto musica lirica, da camera e sinfonica inoltre, ha creato ed arrangiato colonne sonore per programmi televisivi RAI e MEDIASET tra cui: \"Il paese delle meraviglie\", \"Per tutta la vita\", \"Batticuore\" ,\"Convescion\" e molti altri. \u00c8 autore di musiche per film tra cui \"La vita degli altri\", \"Dicembre\", \"L'abito di domani\", \"Quore\", \"Caldo soffocante\", \"Amorf\u00f9\", ha lavorato per fiction televisive, telefilm, radiodrammi Rai e molte sigle radiofoniche. Nella musica Pop ha composto molte canzoni per Renato Zero, tra le pi\u00f9 importanti: \"Cercami\", \"A braccia aperte\" e \"Amando amando\" alcune delle quali reinterpretate anche da Mina e Fiorella Mannoia. Dal 1997 \u00e8 stato pianista, arrangiatore e direttore d'orchestra per Pino Daniele esibendosi, tra l'altro, all'Apollo Theater di New York, al Kongresshaus di Zurigo, al Festival di Sanremo e pi\u00f9 volte al Parco della Musica di Roma. Per lo stesso artista ha inoltre composto diversi brani. Ha lavorato anche con altri artisti del panorama italiano come Tiromancino, Audio 2, Mario Castelnuovo e con molte etichette discografiche tra cui Universal Music Group, CGD, Sony Music.Dirige abitualmente, in qualit\u00e0 di compositore ed arrangiatore, orchestre nazionali ed internazionali tra le quali I filarmonici di Roma, Nuova Orchestra Scarlatti, Czeck National Symphony Orchestra e Bulgarian Symphony Orchestra. Molto attivo anche come pianista ha tenuto molti concerti in qualit\u00e0 di solista (tra le occasioni pi\u00f9 importanti: nel 2007 recital alla Cappella Paolina del Quirinale in diretta su Euroradio-Radiotre, nel 2008-2014 Recital monografici nella Sala dell'Assunta per la Radio Vaticana.\nNote stilistiche.\nPur rifacendosi ad una connotazione minimalista d'inizio, il linguaggio musicale di Gianluca Podio si pu\u00f2 considerare prevalentemente inserito nell'ambito di una posizione estetica legata alla molteplicit\u00e0 linguistica ed espressiva tipica dei linguaggi musicali pi\u00f9 attuali. La pluralit\u00e0 delle suggestioni stilistiche infatti, caratterizzano l'estrema flessibilit\u00e0 delle scelte musicali di Gianluca Podio in tutta la sua produzione compositiva nonch\u00e9 nella sua attivit\u00e0 concertistica. Tale importante connotazione, evidenzia anche la sintonia esistente tra la sua produzione di musica assoluta e la sua produzione di musica applicata in cui \u00e8 possibile riscontrare una costante ricerca della qualit\u00e0 artigianale ed un'attenta ricerca della comunicazione emozionale verso il pubblico. Le caratteristiche dominanti della sua poetica musicale sono inoltre riconoscibili sia nella ricerca di un'asimmetria del materiale tematico che nel processo compositivo di base. Essi sono entrambi fondati sui concetti d'irregolarit\u00e0 e di imprevedibilit\u00e0. Anche lo studio delle soluzioni armoniche utilizzate nelle sue composizioni, ossia la dimensione sonora verticale, sono spesso in sintonia con i pi\u00f9 attuali linguaggi musicali e sono sempre orientate all'acquisizione di un \"feedback\" empatico e percettivo con l'ascoltatore, essenziale punto di riferimento della motivazione espressiva ed artistica."}
{"id": "3752087", "revid": "122988608", "url": "https://it.wikipedia.org/wiki?curid=3752087", "title": "Bundesanleihe", "text": "Le Bundesanleihen, in Italia e in altri Paesi comunemente note come Bund (termine usato come sostantivo maschile plurale), sono titoli di Stato decennali emessi dalla Germania.\nIn quanto titoli di Stato, sono uno degli strumenti finanziari con i quali il governo tedesco finanzia il proprio debito pubblico. I primi titoli di Stato di questo tipo emessi dalla Germania furono immessi sul mercato l'11 dicembre 1952. Le emissioni hanno scadenze variabili tra i 10 e 30 anni, sebbene al momento ci sono ipotesi di emettere titoli di questo tipo anche con scadenza 50 anni, come accade in Francia. I Bundesanleihen si differenziano dalle \"obbligazioni federali\" dette Bobl (dal tedesco \"Bundesobligation\"), che hanno una scadenza pi\u00f9 breve, tipicamente cinque anni. I \"Bund\" prevedono un rendimento annuale fisso (cedola). Attualmente sono emessi in euro e sono quotati in borsa indicando la percentuale del valore nominale alla quale sono venduti.\nPrestare denaro al Governo tedesco \u00e8 considerato poco rischioso e quindi poco remunerato, questo perch\u00e9 la Germania \u00e8 un Paese generalmente affidabile agli occhi degli operatori finanziari, con conti dello Stato in ordine e con una politica economica stabile e di rigore. I Bund sono tradizionalmente considerati il benchmark europeo per valutare lo spread, la differenza di rendimento, tra i titoli di Stato decennali tedeschi e quelli omologhi di altri Paesi europei."}
{"id": "3752092", "revid": "1305772", "url": "https://it.wikipedia.org/wiki?curid=3752092", "title": "Tonight, Tonight", "text": "Tonight, Tonight \u00e8 un singolo della band alternative rock statunitense The Smashing Pumpkins, il terzo estratto dall'album \"Mellon Collie and the Infinite Sadness\" del 1995. Questo singolo \u00e8 stato anche pi\u00f9 tardi pubblicato nel box-set The Aeroplane Flies High.\nIl brano.\nSebbene il \"frontman\" Billy Corgan inizi\u00f2 a scrivere l'album successivo dopo il tour di \"Siamese Dream\", le registrazioni del brano iniziarono durante il tour stesso in uno studio di registrazione di Chicago.\nIl singolo raggiunse il 36\u00ba posto nella Billboard Hot 100 negli Stati Uniti e e il 7\u00ba posto nella classifica Official Singles Chart nel Regno Unito.\nVideo.\nAl successo del singolo contribu\u00ec anche il videoclip, ispirato al film muto di Georges M\u00e9li\u00e8s \"Viaggio nella Luna\", e realizzato grazie alla regia di Jonathan Dayton e Valerie Faris con la partecipazione, come attori, di Tom Kenny e Jill Talley. Il video vinse in ben 5 categorie (\"Video of the year, Best Direction in a Video, Best Special Effects in a Video, Best Art Direction in a Video, Best Cinematographic in a Video\") agli MTV Video Music Awards 1996 (il gruppo vincer\u00e0 un ulteriore premio grazie al video di \"1979\")."}
{"id": "3752107", "revid": "363629", "url": "https://it.wikipedia.org/wiki?curid=3752107", "title": "Elezioni amministrative in Italia del 1947", "text": "Le elezioni comunali del 1947 coinvolsero quei comuni italiani che erano andati gi\u00e0 in crisi dopo un solo anno di ristabilimento democratico. I casi furono pochi, ma spicc\u00f2 quello della capitale, commissariata per dieci mesi.\nElezioni comunali.\nCampobasso.\nLe elezioni si tennero il 30 novembre.\nCaserta.\nLe elezioni si tennero il 21 settembre."}
{"id": "3752109", "revid": "1573940", "url": "https://it.wikipedia.org/wiki?curid=3752109", "title": "Vanja Dermend\u017eieva", "text": ""}
{"id": "3752111", "revid": "300067", "url": "https://it.wikipedia.org/wiki?curid=3752111", "title": "Vanya Dermendzhieva", "text": ""}
{"id": "3752114", "revid": "112054928", "url": "https://it.wikipedia.org/wiki?curid=3752114", "title": "Best of 1999-2011", "text": "Best of 1999-2011 \u00e8 la prima raccolta del cantante italiano Davide Van De Sfroos, pubblicato il 15 novembre 2011 dalla PDT, con distribuzione Universal.\nIl disco \u00e8 composto dalle canzoni pi\u00f9 famose dell'artista a partire dal 1999 fino al 2011 (ad eccezione di quelle contenute nell'EP \"Per una poma\" e dell'album dal vivo \"Laiv\"), con l'aggiunta di due brani inediti e di un DVD contenente un documentario curato da Alessandro Acito che racconta l'estate trascorsa in tour attraverso video dal vivo, backstage e riprese on the road. All'interno del booklet anche due racconti inediti scritti da Davide: \"Il cedro del Libano\" e \"Retha Mazur il vento\"."}
{"id": "3752115", "revid": "287204", "url": "https://it.wikipedia.org/wiki?curid=3752115", "title": "Vanja Dermendzieva", "text": ""}
{"id": "3752118", "revid": "729019", "url": "https://it.wikipedia.org/wiki?curid=3752118", "title": "Karl Paranya", "text": ""}
{"id": "3752119", "revid": "599013", "url": "https://it.wikipedia.org/wiki?curid=3752119", "title": "Trofeo Luis Puig 2005", "text": "Il Trofeo Luis Puig 2005, venticinquesima edizione della corsa e valida come evento dell'UCI Europe Tour 2005 categoria 1.1, fu disputata il 19 febbraio 2005, su un percorso di 174,2\u00a0km. Fu vinta dall'italiano Alessandro Petacchi, al traguardo con il tempo di 4h08'47\" alla media di 42,012\u00a0km/h.\nPartenza con 121 cicllisti, di cui 106 portarono a termine il percorso."}
{"id": "3752124", "revid": "715388", "url": "https://it.wikipedia.org/wiki?curid=3752124", "title": "Tornei di tennis maschili nel 1958", "text": "Prima della nascita della cosiddetta \"Era Open\" del tennis, ossia l'apertura ai tennisti professionisti dei tornei che prima di quell'anno erano riservati ai tennisti dilettanti. Nel 1958 i tornei si distinguevano in \"pro\" e \"amatoriali\": ai primi potevano partecipare solo i giocatori professionisti, mentre ai secondi potevano partecipare solo i tennisti dilettanti. Tutti i tornei pi\u00f9 importanti erano amatoriali tra questi c'erano i tornei del Grande Slam: gli Australian Championships, gli Internazionali di Francia, il Torneo di Wimbledon e gli U.S. National Championships.\nPro tour.\nNel corso dell'anno si giocarono diversi tornei che facevano parte dei pro tour: un insieme di tornei composti da pochi partecipanti: da 2, 4 o 6 giocatori in cui i migliori tennisti si sfidavano in scontri diretti in varie localit\u00e0. Il vincitore del tour era il tennista che aveva un vantaggio nei testa a testa con gli altri giocatori."}
{"id": "3752125", "revid": "767487", "url": "https://it.wikipedia.org/wiki?curid=3752125", "title": "Per Kristoffersen", "text": "Carriera.\nFu capocannoniere del campionato norvegese nel 1957, nel 1960, nel 1961 e nel 1966"}
{"id": "3752126", "revid": "1884522", "url": "https://it.wikipedia.org/wiki?curid=3752126", "title": "Ambrosius Francken I", "text": "Biografia.\nApparteneva alla famiglia di pittori Francken. Figlio di Nicolaas, da cui ricevette le basi dell'educazione artistica, e fratello di Frans e Hieronymus, esegu\u00ec il suo apprendistato presso Frans Floris.\nA partire dal 1559 oper\u00f2 ad Anversa, dove entr\u00f2 a far parte della Corporazione di San Luca nel 1573 e ne divenne decano nel 1581. Lavor\u00f2 anche per un certo periodo a Tournai al servizio del vescovo (1569) e, in Francia, a Fontainebleau (1570), dove potrebbe aver avuto l'opportunit\u00e0 di studiare le opere del Primaticcio e di Rosso Fiorentino.\nLe sue composizioni, generalmente di grandi dimensioni, presentano reminiscenze francesi e rivelano l'influenza di Frans Floris e soprattutto di Maarten de Vos, come si pu\u00f2 notare dal colorito freddo, il disegno duro e la rigidit\u00e0 della composizione soprattutto nell'ultimo decennio del XVI secolo. Nei primi anni del XVII secolo l'artista modific\u00f2 il suo stile iniziando ad utilizzare colori pi\u00f9 caldi e a comporre i suoi dipinti in modo pi\u00f9 libero.\nFu suo allievo il nipote Hieronymus."}
{"id": "3752129", "revid": "115929097", "url": "https://it.wikipedia.org/wiki?curid=3752129", "title": "Pesi piuma (MMA)", "text": "La divisione dei pesi piuma nelle arti marziali miste si riferisce ad un numero di differenti classi di peso:\nAmbiguit\u00e0 e chiarificazioni.\nPer un desiderio di uniformit\u00e0 la maggior parte dei media che trattano le arti marziali miste adottano la definizione di peso compresa tra i 61 e i 66\u00a0kg (146 e 155 libbre) per i pesi piuma.\nIl limite massimo di 66\u00a0kg \u00e8 stato definito dalla Commissione Atletica dello stato del Nevada."}
{"id": "3752135", "revid": "125955665", "url": "https://it.wikipedia.org/wiki?curid=3752135", "title": "Colin Ford", "text": "Biografia.\nCarriera.\nColin \u00e8 nato a Nashville, Tennessee. Fin da piccolo amava stare davanti alla telecamera che lo ha portato al suo inizio nel mondo dello spettacolo. All'et\u00e0 di 4 anni, Colin ha posato per annunci stampa per i rivenditori regionali e nazionali. Nel 2007 reciter\u00e0 nel film di Uwe Boll \"In the Name of the King\". Recita insieme a Chris Evans, nel 2009, in \"Push\".\nNel 2011 ha recitato in \"La mia vita \u00e8 uno zoo\", un film di Cameron Crowe. Nello stesso anno \u00e8 apparso come guest-star, insieme a Elle Fanning nel programma \"\" episodio dedicato alla famiglia Johnson-Goslee. \nA partire dal 2013 prende parte alla serie CBS \"Under the Dome\" adattamento del romanzo omonimo firmato da Stephen King, interpretando il ruolo di Joe McAlister, fino al 2015. Nel 2018 prender\u00e0 parte al film \"Ogni giorno\".\nInterpreter\u00e0 nel 2019 la parte di Steve Danvers in \"Captain Marvel\", un film del Marvel Cinematic Universe. Reciter\u00e0 la parte di Josh Wheeler, il protagonista della serie \"Daybreak\", la quale verr\u00e0 cancellata nel 2019 dopo una sola stagione.\nVita privata.\nHa frequentato la Campbell Hall School, la stessa scuola che ha frequentato Elle Fanning, co-protagonista in \"La mia vita \u00e8 uno zoo\". Attualmente frequenta la Oaks Christian Online High School, una scuola preparatoria per il college."}
{"id": "3752136", "revid": "599013", "url": "https://it.wikipedia.org/wiki?curid=3752136", "title": "Karolina Szab\u00f3", "text": ""}
{"id": "3752141", "revid": "363629", "url": "https://it.wikipedia.org/wiki?curid=3752141", "title": "Elezioni amministrative in Italia del 1948", "text": "Le elezioni comunali del 1948 coinvolsero quei comuni italiani che erano andati in crisi dopo due soli anni dal ristabilimento democratico, ma anche tutte le localit\u00e0 della Provincia di Bolzano e della Provincia di Gorizia, le quali erano state restituite solo ora al governo italiano dall'AMGOT in seguito alla firma del trattato di pace del 1947."}
{"id": "3752143", "revid": "1543377", "url": "https://it.wikipedia.org/wiki?curid=3752143", "title": "David Brevik", "text": "Si \u00e8 laureato alla California State University di Chico nel 1991 e subito dopo \u00e8 entrato come direttore tecnico alla Iguana Entertainment.\n\u00c8 stato il cofondatore nel settembre 1993 della Condor Inc., insieme ai fratelli Erich Schaefer e Max Schaefer. La societ\u00e0 venne poi acquisita dalla Blizzard Entertainment e rinominata Blizzard North nel giugno 1996.\nNella Condor era stato direttore tecnico di Diablo. Nella Blizzard entr\u00f2 come presidente della Blizzard North ed aveva la responsabilit\u00e0 tecnica di Diablo II.\nNel 2003 era stato il cofondatore della Flagship Studios insieme ai fratelli Schaefer e nel luglio 2008, dopo il fallimento della Flagship, pass\u00f2 alla Turbine Inc. di Redwood City come direttore creativo.\nNel 2009 David Brevik ha iniziato a lavorare per la Gazillion Entertainment di San Mateo."}
{"id": "3752144", "revid": "339392", "url": "https://it.wikipedia.org/wiki?curid=3752144", "title": "AC Fucecchio", "text": ""}
{"id": "3752145", "revid": "2048388", "url": "https://it.wikipedia.org/wiki?curid=3752145", "title": "Campionati del mondo di aquathlon del 2011", "text": "I Campionati del mondo di aquathlon del 2011 si sono tenuti a Pechino, Cina in data 7 settembre 2011.\nNella gara maschile ha vinto il britannico Richard Stannard, mentre in quella femminile la lussemburghese Elizabeth May.\nLa gara \"junior\" ha visto trionfare il messicano David Nu\u00f1ez e la messicana Paola Diaz.\nIl titolo di Campione del mondo di aquathlon della categoria \"under 23\" \u00e8 andato al brasiliano Iuri Vinuto. Tra le donne si \u00e8 aggiudicata il titolo di Campionessa del mondo di aquathlon della categoria \"under 23\" l'austriaca Sara Vilic."}
{"id": "3752148", "revid": "729019", "url": "https://it.wikipedia.org/wiki?curid=3752148", "title": "Ken Carpenter", "text": ""}
{"id": "3752157", "revid": "37401", "url": "https://it.wikipedia.org/wiki?curid=3752157", "title": "Conquista di Granada", "text": ""}
{"id": "3752158", "revid": "118203578", "url": "https://it.wikipedia.org/wiki?curid=3752158", "title": "Glamorous Glue", "text": "Glamorous Glue \u00e8 un brano del cantante inglese Morrissey.\nPubblicato anche come singolo nel dicembre del 1992 dalla Sire/Reprise, per il solo mercato statunitense, il disco raggiunse la posizione numero 13 della Modern Rock Tracks, la classifica stilata dalla rivista statunitense Billboard.\nIl brano \u00e8 contenuto anche nel album in studio del cantante inglese, intitolato Your Arsenal.\nRealizzazione.\nScritto in collaborazione con Alain Whyte e con la produzione di Mick Ronson, \"Glamorous Glue\" affronta, nel testo, il tema della decadenza dell'impero britannico e della morte della lingua e della cultura inglese. L'amarezza di Morrissey in questa lirica \u00e8 nei confronti della mancanza di rispetto verso ci\u00f2 che accade e mentre \"tutto muore\", compreso il suo stesso amore per la \"vecchia\" Inghilterra.\nIl 18 aprile del 2011, la Major Minor, ha pubblicato una ristampa rimasterizzata del singolo, in promozione della raccolta The Very Best of Morrissey. Il disco ha raggiunto la posizione numero 69 della Official Singles Chart, fino ad oggi la pi\u00f9 bassa di tutta la carriera solista di Morrissey.\nCopertina e video.\nLa copertina, realizzata da Renaud Monfourny, ritrae una foto di Morrissey con indosso una t-shirt su cui \u00e8 impressa la Croce di San Giorgio. Sul vinile del 7\" \u00e8 incisa la frase: \"our raymond, our douglas, our bunny\".\nIl videoclip promozionale, diretto da George Tiffin, \u00e8 stato realizzato nel 1992 utilizzando immagini di Morrissey e la sua band che si esibiscono in un piccolo club di Chicago."}
{"id": "3752160", "revid": "621682", "url": "https://it.wikipedia.org/wiki?curid=3752160", "title": "Zlatko Prljin\u010devi\u0107", "text": ""}
{"id": "3752161", "revid": "767487", "url": "https://it.wikipedia.org/wiki?curid=3752161", "title": "Minaccia nucleare", "text": "Minaccia nucleare (\"Icebreaker\") \u00e8 un film statunitense del 1999 diretto da David Giancola con Sean Astin, Bruce Campbell, Stacy Keach e Suzanne Turner. Scritto dal regista e prodotto dalla Edgewood Entertainment, il film \u00e8 una sorta di \"Die Hard\" a basso costo ambientato sulle piste da sci del Vermont e concepito per i mercati home video e televisivi.\nTrama.\nKillington, Vermont, Stati Uniti. Un gruppo di terroristi capitanato da Carl Greig, criminale psicopatico e malato terminale di leucemia, si impadronisce di una testata nucleare a base di plutonio ma il loro aeroplano si schianta su una montagna. Nei pressi del vicino resort di una stazione sciistica, Matt Foster, un ufficiale del soccorso di montagna, sta per chiedere la mano della sua fidanzata Meg al ricco e facoltoso padre, Bill, che lo odia perch\u00e9 non lo considera all\u2019altezza della figlia. Le dinamiche vengono interrotte dai terroristi che sequestrano un gruppo di persone di un hotel minacciando di innescare l'arma nucleare. Matt \u00e8 l'unico che decide di affrontare i criminali e lo fa da solo perch\u00e9 vuole provare al padre di Meg quello che vale.\nProduzione.\nIl film \u00e8 stato interamente girato a Killington, nel Vermont.\nIl protagonista del film, l'ufficiale del team di soccorso, \u00e8 stato interpretato da Sean Astin alcuni mesi prima di cominciare le riprese de \"Il Signore degli Anelli - La Compagnia dell'Anello\", mentre il ruolo dell\u2019antagonista negativo a capo dei terroristi, venne dato a Bruce Campbell, in una parte per lui insolita.\nDistribuzione.\nIn USA, il film \u00e8 stato distribuito nella primavera del 2000 direttamente in videocassetta a noleggio, su esclusiva della catena Blockbuster, mentre in Italia \u00e8 stato trasmesso in televisione su Rai 3 nell\u2019agosto del 2000 per poi essere editato in DVD qualche anno dopo.\nLa maggior parte delle uscite internazionali sono state:"}
{"id": "3752163", "revid": "599013", "url": "https://it.wikipedia.org/wiki?curid=3752163", "title": "Karl Giesser", "text": ""}
{"id": "3752164", "revid": "1543377", "url": "https://it.wikipedia.org/wiki?curid=3752164", "title": "Japan Soccer League Cup 1982", "text": "La Japan Soccer League Cup 1982 \u00e8 stata la settima edizione del torneo calcistico organizzato dalla Japan Soccer League, massimo livello del campionato giapponese di calcio.\nFormula.\nViene confermata la formula con incontri ad eliminazione diretta, a cui prendono parte le venti squadre partecipanti alla Japan Soccer League 1981."}
{"id": "3752169", "revid": "1442080", "url": "https://it.wikipedia.org/wiki?curid=3752169", "title": "Franz Pelikan", "text": "Carriera.\nPrese parte alle Olimpiadi di Londra nel 1948 ed ai Mondiali nel 1954."}
{"id": "3752170", "revid": "34392", "url": "https://it.wikipedia.org/wiki?curid=3752170", "title": "Gran vizir", "text": ""}
{"id": "3752171", "revid": "2048388", "url": "https://it.wikipedia.org/wiki?curid=3752171", "title": "Campionati del mondo di aquathlon del 2010", "text": "I Campionati del mondo di aquathlon del 2010 si sono tenuti a Budapest, Ungheria in data 8 settembre 2010.\nNella gara maschile ha vinto lo slovacco Richard Varga, mentre in quella femminile l'ungherese Margit Vanek.\nLa gara \"junior\" ha visto trionfare l'irlandese Benjamin Shaw e l'italiana Elena Maria Petrini.\nIl titolo di Campione del mondo di aquathlon della categoria \"under 23\" \u00e8 andato al britannico Philip Wolfe."}
{"id": "3752172", "revid": "599013", "url": "https://it.wikipedia.org/wiki?curid=3752172", "title": "Icebreaker", "text": "Icebreaker (\"rompighiaccio\" in lingua inglese) pu\u00f2 riferirsi a:"}
{"id": "3752175", "revid": "121753777", "url": "https://it.wikipedia.org/wiki?curid=3752175", "title": "Izol'da Djuchauk", "text": "Biografia.\nIsolda, originariamente di cognome D'yachuk (\u0414\u044c\u044f\u0447\u0443\u043a), nasce a Sorgut (Siberia) nel 1993. Nel 2002 si trasferisce a Berlino con la madre, cambiando il cognome in Dychauk.\nIl suo debutto davanti alle telecamere avviene nel 2004, nel cortometraggio \"Gimme your shoes\" della regista Anika Wangard. Nel 2007 recita nella serie televisiva \"Das Geheimnis meiner Schwester\" diretta da Marianne S\u00e4gebrecht. Nello stesso anno interpreta il ruolo di Paula nel film televisivo \"Nichts ist vergessen\", e successivamente nella serie \"Unsere Farm in Irland.\" Negli anni successivi appare in altre serie tv, tra cui \"Polizeiruf 110\", \"Tatort\" e \"Der Alte\". Nel 2008 appare nella serie per ragazzi \"Mein Freund aus Faro.\" Nel 2010 interpreta il ruolo di Margherita nel film \"Faust\" diretto da Alexander Sokurov, che nel settembre 2011 vince un Leone D'Oro al Festival del Cinema di Venezia. Nel 2011 viene scelta per interpretare Lucrezia Borgia nella serie televisiva \"I Borgia\", sceneggiata da Tom Fontana. Nel 2012 compare nel cortometraggio \"The Capsule\" diretto da Athina Rachel Tsangari. Nel 2014 interpreta la Principessa Elisabeth nella serie \"Von einem, der auszog, das F\u00fcrchten zu lernen\"; questo ruolo le far\u00e0 vincere un premio come migliore attrice nel 2015.\nIsolda vive a Berlino. Parla fluentemente russo, tedesco e inglese."}
{"id": "3752177", "revid": "3115", "url": "https://it.wikipedia.org/wiki?curid=3752177", "title": "Fabio Biondi (patriarca)", "text": "Biografia.\nFu fino al 1567 parroco della chiesa di Santa Maria \"ad Collem\" di Montalto delle Marche.\nVenne chiamato a Roma da papa Sisto V in qualit\u00e0 di precettore del nipote Alessandro.\nNel 1588 fu nominato patriarca titolare di Gerusalemme, in seguito nel 1592 collettore apostolico in Portogallo.\nRisulta Maestro di Camera del Mons. Girolamo Agucchi, Maggiordomo del Card. Pietro Aldobrandini, il 15 marzo del 1603 (Urb.lat. 1071, anno 1603, c. 142 r).\nSi adoper\u00f2 per la fondazione del monastero di Santa Chiara ed istitu\u00ec con testamento del 1614 l'Opera Pia Biondi per la dotazione di zitelle povere e oneste.\nGenealogia episcopale.\nLa genealogia episcopale \u00e8:"}
{"id": "3752178", "revid": "1442080", "url": "https://it.wikipedia.org/wiki?curid=3752178", "title": "Walter Zeman", "text": "\u00c8 considerato uno dei migliori portieri austriaci di sempre."}
{"id": "3752180", "revid": "599013", "url": "https://it.wikipedia.org/wiki?curid=3752180", "title": "Alfred Teinitzer", "text": ""}
{"id": "3752181", "revid": "599013", "url": "https://it.wikipedia.org/wiki?curid=3752181", "title": "Ljudmila Galkina", "text": "Altre competizioni internazionali.\n1998"}
{"id": "3752183", "revid": "1005847", "url": "https://it.wikipedia.org/wiki?curid=3752183", "title": "Elezioni amministrative in Italia del 1983", "text": "Il 26 e 27 giugno 1983 in Italia si vot\u00f2 per il rinnovo di numerosi consigli provinciali e comunali in tutto il paese, in contemporanea con le elezioni politiche e con le elezioni regionali in Friuli-Venezia Giulia e in Valle d'Aosta. Il 20 e 21 novembre si vot\u00f2 per il rinnovo dei consigli comunali di Napoli, Reggio Calabria e di altri comuni del Mezzogiorno (tra cui Andria, Crotone e Vibo Valentia), in contemporanea con le elezioni regionali in Trentino-Alto Adige.\nElezioni comunali.\nNapoli.\nLe elezioni si tennero il 20 novembre.\nReggio Calabria.\nLe elezioni si tennero il 20 novembre."}
{"id": "3752186", "revid": "599013", "url": "https://it.wikipedia.org/wiki?curid=3752186", "title": "Johann Riegler", "text": ""}
{"id": "3752187", "revid": "770813", "url": "https://it.wikipedia.org/wiki?curid=3752187", "title": "Marina militare della Repubblica Islamica dell'Iran", "text": "La Marina Militare della Repubblica Islamica dell'Iran \u00e8 la forza navale militare iraniana, parte integrante delle Forze armate dell'Iran.\nStoria.\nEssa affonda le sue radici nella Marina Imperiale Iraniana, creata nel 1927 per tutelare l'allora regno di Persia. La marina fu distrutta dagli Alleati durante la seconda guerra mondiale e riattivata dopo la fine del conflitto. L'armamento acquisito durante gli anni sessanta del ventesimo secolo era prevalentemente britannico, come alcune fregate costruite dalla Vosper. Dopo l'avvento della Repubblica Islamica nel 1979 vi fu un blocco delle forniture militari statunitensi ed inglesi. La marina iraniana \u00e8 stata poco impegnata durante la guerra Iran-Iraq ma ha avuto alcuni duri confronti con la US Navy (in particolare durante l'operazione Praying Mantis) nei quali ha perso una fregata affondata con missili Harpoon.\nPresente.\nA tutto il 2012 la marina iraniana dispone di tre fregate della classe Alvand da 1100 tonnellate costruite dalla Vosper e dalla Vickers negli anni settanta, e tre corvette (due da 1100 t della classe Bayandor ed una, la Hamzeh da 560 t), nella sua base principale di Bandar Abbas appoggiate da tre sommergibili russi della classe Kilo, nonch\u00e9 da minisottomarini locali delle classi Ghadir e Nahang I sottomarini della classe Kilo sono considerati tra i pi\u00f9 silenziosi diesel-elettrici al mondo. Nel gennaio 2012 \u00e8 stato varato il primo battello della nuova classe Fateh (\"conquistatore\" in farsi), da circa 600 t in immersione e costruito in Iran, ed \u00e8 in sviluppo la futura classe Bethat da 1000 t. Sono in corso tentativi di sviluppare una nuova generazione di fregate costruite in loco, e nel 2010 \u00e8 stata varata la Jamaran, primo esemplare della classe Mowj, una fregata leggera da 1500 t, e per le restanti navi \u00e8 previsto l'impiego sia nel Golfo Persico che nel Mar Caspio; la nave \u00e8 dotata di elicottero Agusta-Bell AB 212, lanciasiluri leggeri antisom da 324\u00a0mm ed 8 missili antinave Noor / C-802.\nLa marina iraniana \u00e8 dotata di fanteria di marina, ma analoga capacit\u00e0 hanno i Pasdaran, organizzazione paramilitare parallela dotata di forze di terra, di mare e di aria, comprese forze speciali.\nSono in corso tentativi di sviluppare una capacit\u00e0 operativa di altura, e anche in questo senso va vista la visita effettuata nel Mediterraneo dalla \"18\u00aa flotta\" iraniana, composta da un cacciatorpediniere ed una nave logistica, durante il febbraio del 2012. Secondo il contrammiraglio Habibollah Sayyari, questa presenza serve \"a mostrare la potenza del paese ed il sacro sistema della Repubblica Islamica dell'Iran\". Inoltre lo scopo \u00e8 quello di addestrare i cadetti della Imam Khomeini Naval Academy, posta sul Mar Caspio a Noshahr, nella provincia di Mazandaran. La nave classificata come cacciatorpediniere \u00e8 in realt\u00e0, come identificabile dal pennant number 76 visibile nella foto, proprio la fregata \"Jamaran\"\nOltre ai sottomarini la vera forza ed il nerbo delle forze navali iraniane sono le unit\u00e0 leggere e sottili, dalle motosiluranti ai motoscafi armati, dalle motocannoniere alle motolance veloci, che, in numerose classi diverse, contribuiscono al controllo degli imbocchi del golfo persico e le coste iraniane. La marina iraniana (accanto ai Pasdaran, dotati pare anche di barchini esplosivi sul modello della X MAS della seconda guerra mondiale) ha adottato una dottrina da nuova Jeune \u00e9cole, ritenendo che una miriade di piccole e piccolissime unit\u00e0, ben armate (missili anti nave anche leggerissimi come i C-701, missili contro carro modificati, siluri), in qualche caso anche furtive (a radar e all'infrarosso, con capacit\u00e0 di avanzare a moto ridotto in modo silenzioso), possano rappresentare un'ottima alternativa, nei compiti anti nave, rispetto alle grandi unit\u00e0. Soprattutto in un mare a basso fondo e di modesta estensione come il Golfo Persico, in cui i problemi d'autonomia e di tenuta di mare sono meno importanti che negli oceani. Anche accettando di costruire unit\u00e0 prive di capacit\u00e0 reali contro-aeree e con limitate od assenti capacit\u00e0 anti-som, ma contemporaneamente di operare da qualsiasi sorgitore.\nAccanto a questa flotta di unit\u00e0 \"zanzara\" esistono postazioni d'artiglieria anti nave-anti sbarco dotate di missili, cannoni, e missili anti aerei, e numerose unit\u00e0 posa mine-draga mine, con mine di varia provenienza, progettate sia dalle aziende locali, sia da quelle russo-sovietiche, nord-coreane, cinesi, e persino riproduzioni di mine americane ed inglesi degli anni '60-'70. La guerra di mine \u00e8 molto importante nel Golfo Persico e nelle acque circumvicine, proprio perch\u00e9 i fondali sono bassi e ben adatti ad essere minati, anche con mine magnetiche, acustiche e silurante.\nIn questo modo si riesce a costruire una serie di difese di sbarramento e di profondit\u00e0 negli stretti di Hormuz, in grado di imbrigliarli anche a marine con capacit\u00e0 superiori a quella iraniana.\nMezzi aerei.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "3752189", "revid": "1442080", "url": "https://it.wikipedia.org/wiki?curid=3752189", "title": "Walter Haummer", "text": ""}
{"id": "3752192", "revid": "486946", "url": "https://it.wikipedia.org/wiki?curid=3752192", "title": "Islamic Republic of Iran Navy", "text": ""}
{"id": "3752194", "revid": "22475", "url": "https://it.wikipedia.org/wiki?curid=3752194", "title": "Ghiaccio Ic", "text": "Il ghiaccio Ic \u00e8 una variante cristallina cubica metastabile del ghiaccio. Gli atomi di ossigeno sono disposti in una struttura simile al diamante. Il ghiaccio Ic \u00e8 prodotto a temperature fra 130 e 220 K (\u2212140 e \u221250\u00a0\u00b0C), e pu\u00f2 esistere fino a 240 K, quando si trasforma in ghiaccio Ih. Pu\u00f2 essere occasionalmente presente nell'atmosfera superiore.\nIl comune ghiaccio d'acqua \u00e8 noto come ghiaccio Ih (nella nomenclatura di Bridgman). Diversi tipi di ghiaccio, dal ghiaccio II al ghiaccio XV, sono stati prodotti in laboratorio a diverse temperature e pressioni."}
{"id": "3752203", "revid": "767487", "url": "https://it.wikipedia.org/wiki?curid=3752203", "title": "La fine del gioco (film 1970)", "text": "La fine del gioco \u00e8 un film per la televisione italiano del 1970 diretto dal regista Gianni Amelio."}
{"id": "3752204", "revid": "889336", "url": "https://it.wikipedia.org/wiki?curid=3752204", "title": "Walter Nausch", "text": "Carriera.\nDa calciatore fu uno dei perni del famoso Wunderteam e vinse per due volte la Coppa Mitropa (1933, 1936); da allenatore guid\u00f2 nel 1954 la Nazionale austriaca al terzo posto ai Mondiali."}
{"id": "3752205", "revid": "184980", "url": "https://it.wikipedia.org/wiki?curid=3752205", "title": "Navigazione Inerziale", "text": ""}
{"id": "3752206", "revid": "922375", "url": "https://it.wikipedia.org/wiki?curid=3752206", "title": "Episodi di Arrivano i Rossi", "text": "La serie \u00e8 stata trasmessa in prima visione dal 7 aprile 2003 al 17 aprile 2003 su Italia 1."}
{"id": "3752207", "revid": "767487", "url": "https://it.wikipedia.org/wiki?curid=3752207", "title": "Omloop Het Volk 2005", "text": "Il Omloop Het Volk 2005, sessantesima edizione della corsa e valida come evento dell'UCI Europe Tour 2005 categoria 1.HC, si svolse il 26 febbraio 2005 su un percorso totale di circa 201\u00a0km. Fu vinto dal belga Nick Nuyens che termin\u00f2 la gara in 5h06'00\", alla media di 39,412\u00a0km/h.\nPartenza con 176 ciclisti, dei quali 75 portarono a termine il percorso."}
{"id": "3752209", "revid": "195739", "url": "https://it.wikipedia.org/wiki?curid=3752209", "title": "Comandante Lauro", "text": ""}
{"id": "3752214", "revid": "913245", "url": "https://it.wikipedia.org/wiki?curid=3752214", "title": "Ljudmila Kol\u010danova", "text": ""}
{"id": "3752215", "revid": "113930292", "url": "https://it.wikipedia.org/wiki?curid=3752215", "title": "Sistema trigonale", "text": "In cristallografia, il sistema trigonale \u00e8 uno dei sette sistemi cristallini, e il sistema romboedrico \u00e8 uno dei sette sistemi reticolari. Sono spesso confusi tra loro, al punto che i due termini sono sostanzialmente adoperati come sinonimi, anche se in realt\u00e0 i due sistemi non coincidono perfettamente: i cristalli nel sistema reticolare romboedrico sono sempre nel sistema cristallino trigonale, mentre alcuni cristalli come il quarzo sono nel sistema cristallino trigonale ma non nel sistema reticolare romboedrico. \nIl sistema reticolare romboedrico \u00e8 costituito dal reticolo romboedrico, mentre il sistema cristallino trigonale \u00e8 costituito dai cinque gruppi puntuali dei sette gruppi spaziali con un reticolo romboedrico. Ci sono 25 gruppi spaziali i cui gruppi puntuali sono uno dei cinque del sistema cristallino trigonale, che \u00e8 formato dai sette gruppi spaziali associati al sistema reticolare romboedrico insieme a 18 dei 45 gruppi spaziali associati al sistema reticolare esagonale. \"Sistema cristallino romboedrico\" \u00e8 un termine ambiguo che confonde il sistema cristallino trigonale con il sistema reticolare romboedrico e pu\u00f2 significare l'uno o l'altro di essi (o perfino la famiglia cristallina esagonale).\nNella classificazione in 6 famiglie cristalline, il \"sistema cristallino trigonale\" si combina con il sistema cristallino esagonale ed \u00e8 raggruppato in una pi\u00f9 vasta famiglia esagonale.\nSistema reticolare romboedrico.\nUn sistema reticolare \u00e8 descritto da tre vettori di base. Nel sistema romboedrico, il cristallo \u00e8 descritto da vettori di uguale lunghezza, nessuno dei quali, presi a due a due, sono ortogonali. Il sistema romboedrico pu\u00f2 essere pensato come il sistema cubico allungato lungo una diagonale del corpo. \"a\" = \"b\" = \"c\"; \u03b1 = \u03b2 = \u03b3 \u2260 90\u00b0. In alcuni schemi di classificazione, il sistema reticolare romboedrico si combina con il sistema reticolare esagonale e si raggruppa in una pi\u00f9 ampia famiglia esagonale.\nC'\u00e8 soltanto un reticolo di Bravais romboedrico.\nSistema cristallino trigonale.\nIl sistema cristallino trigonale \u00e8 l'unico sistema cristallino i cui gruppi puntuali hanno pi\u00f9 di un sistema reticolare associato ai loro gruppi spaziali: i reticoli esagonale e romboedrico appaiono entrambi.\nI 5 gruppi puntuali in questo sistema cristallino sono elencati sotto, con il loro numero e la loro notazione internazionale, il nome dei loro gruppi spaziali e cristalli di esempio. Tutti questi gruppi puntuali sono associati anche ad alcuni gruppi spaziali non presenti nel sistema reticolare romboedrico."}
{"id": "3752217", "revid": "124121973", "url": "https://it.wikipedia.org/wiki?curid=3752217", "title": "SMS K\u00f6nigsberg (1905)", "text": "Lo SMS \"K\u00f6nigsberg\" fu un incrociatore leggero della Kaiserliche Marine tedesca, prima unit\u00e0 dell'omonima classe, entrato in servizio nel giugno del 1906 ed attivo durante le fasi iniziali della prima guerra mondiale; dislocata nell'Africa Orientale tedesca, la nave fu bloccata ed infine affondata da unit\u00e0 navali britanniche l'11 luglio 1915 nel delta del fiume Rufiji, al termine di una dura battaglia.\nStoria.\nImpostata nei cantieri Kaiserliche Werft di Kiel il 12 gennaio 1905, la nave fu varata il 12 dicembre successivo con il nome di \"K\u00f6nigsberg\", in onore dell'omonima citt\u00e0 tedesca; la nave entr\u00f2 poi in servizio il 4 giugno 1906, partecipando subito alla scorta dello yacht del kaiser Guglielmo II di Germania durante una visita di stato nel Regno Unito. Dopo un servizio in patria all'interno della Hochseeflotte, il 25 aprile 1914 la nave, comandata dal capitano di fregata Max Loof, salp\u00f2 da Kiel alla volta dell'Africa Orientale Tedesca (l'odierna Tanzania), raggiungendo il 6 giugno seguente il porto di Dar es Salaam dopo un lungo viaggio attraverso il Mediterraneo ed il canale di Suez.\nIl 31 luglio 1914, alle prime avvisaglie del conflitto, il \"K\u00f6nigsberg\" lasci\u00f2 il porto di Dar es Salaam, sfuggendo grazie alla sua maggiore velocit\u00e0 all'inseguimento da parte di tre incrociatori britannici, giunti davanti al porto allo scopo di bloccarvi la nave; il 5 agosto seguente, mentre l'incrociatore stazionava davanti Aden, Loof fu infine informato dello scoppio delle ostilit\u00e0 tra Germania e Regno Unito: rientrata a Dar es Salaam per un veloce rifornimento di carbone, la nave ricevette il compito di attaccare i mercantili britannici in rotta per il Mar Rosso. Il 6 agosto seguente, al largo della costa dell'Oman, il \"K\u00f6nigsberg\" intercett\u00f2 ed affond\u00f2 il cargo britannico \"City of Winchester\", uno dei primi mercantili perduti dai britannici durante il conflitto; dopo una infruttosa ricerca di navi nemiche nel golfo di Aden e nel canale del Mozambico, il 20 settembre 1914 il \"K\u00f6nigsberg\" attacc\u00f2 il porto di Zanzibar, affondando l'incrociatore protetto britannico HMS \"Pegasus\" l\u00ec ancorato. Dopo questo attacco tuttavia Loof fu costretto a sospendere ogni ulteriore azione, poich\u00e9 la nave inizi\u00f2 a soffrire di gravi avarie alle caldaie; con il porto di Dar es Salaam bombardato e reso inoperativo dagli incrociatori britannici, Loof trov\u00f2 un nuovo rifugio nell'intricato delta del fiume Rufiji, sulla costa meridionale della colonia, sfruttando la fitta vegetazione per nascondere la sua nave.\nLa caccia al \"K\u00f6nigsberg\" coinvolse una nutrita squadra navale britannica comandata dal capitano Sidney R. Drury-Lowe: dopo numerosi pattugliamenti lungo le coste della colonia tedesca e l'invio di informatori nel suo interno, il 3 novembre 1914 l'incrociatore HMS \"Dartmouth\" localizz\u00f2 infine il nascondiglio della nave di Loof nel delta del Rufiji; il 10 novembre seguente il vecchio mercantile \"Newbridge\" fu autoaffondato dai britannici all'imboccatura del delta, onde impedire al \"K\u00f6nigsberg\" di riprendere il mare. Gli incrociatori a disposizione di Drury-Lowe avevano tuttavia un pescaggio troppo elevato per inoltrarsi nel fiume ed attaccare il \"K\u00f6nigsberg\", e fu quindi necessario attendere l'invio dalla Gran Bretagna di due monitori con cui bombardare la nave tedesca. Il 6 luglio 1915 i monitori \"Severn\" e \"Mersey\" si inoltrarono nel Rufiji, ingaggiando battaglia con il \"K\u00f6nigsberg\": nonostante i cannoni tedeschi fossero riusciti a danneggiare il \"Mersey\", i due monitori piazzarono diversi colpi sulla zona prodiera dell'incrociatore, aiutati dalle segnalazioni fornite loro da alcuni idrovolanti che stazionavano sopra la nave.\nDopo essere stati riparati, i due monitori portarono un secondo attacco la mattina dell'11 luglio: i cannoni della zona prodiera del \"K\u00f6nigsberg\", gli unici che potessero fare fuoco sugli assalitori (la nave era attraccata alla riva sinistra con la prua rivolta verso il mare), furono ben presto messi fuori uso dal tiro britannico, e l'incrociatore fu centrato da diversi colpi di grosso calibro. Il \"K\u00f6nigsberg\" interruppe il tiro intorno alle 13:30, prima che, verso le 14:10, una violenta esplosione squarciasse il ponte e la fiancata di dritta: Loof ordin\u00f2 all'equipaggio di abbandonare la nave, facendo poi brillate le testate di due siluri per darle il colpo di grazia. Trentadue marinai tedeschi persero la vita nel combattimento, mentre altri 125 (tra cui lo stesso Loof) rimasero feriti; i superstiti recuperarono alcuni dei cannoni da 105\u00a0mm dell'incrociatore e formarono un improvvisato battaglione, continuando a combattere come fanteria al fianco delle truppe coloniali tedesche del generale Paul Emil von Lettow-Vorbeck fino alla conclusione delle ostilit\u00e0.\nIl relitto del \"K\u00f6nigsberg\" rimase nel punto dove si era adagiato; nel 1924 John Ingle, l'ex comandante dell'incrociatore \"Pegasus\", acquist\u00f2 per 200 sterline i diritti di salvataggio del relitto: Ingle mand\u00f2 dei subacquei per estrarre rottami di metalli non ferrosi dal relitto e, successivamente, vendette a sua volta i diritti per continuare le operazioni di recupero. Lo smantellamento del relitto prosegu\u00ec nel corso degli anni 1930, e all'inizio degli anni 1940 lo scafo era rotolato verso il lato di dritta; i lavori continuarono almeno fino al 1965, ma nel 1966 ci\u00f2 che rimaneva dello scafo collass\u00f2 e sprofond\u00f2 nella melma della riva."}
{"id": "3752220", "revid": "1494169", "url": "https://it.wikipedia.org/wiki?curid=3752220", "title": "Klavan", "text": ""}
{"id": "3752223", "revid": "287204", "url": "https://it.wikipedia.org/wiki?curid=3752223", "title": "Alliance Boots", "text": "Alliance Boots GmbH \u00e8 un'azienda svizzera leader nella chimica, nella cosmesi e nella farmaceutica ed uno dei maggiori grossisti farmaceutici d'Europa, presente in pi\u00f9 di 25 nazioni. Costituita nel 2006 attraverso la fusione del gruppo Boots e Alliance UniChem, si \u00e8 trasformata nel 2014 in Walgreens Boots Alliance dopo l'acquisizione da parte della societ\u00e0 americana Walgreens, quotata a Wall Street. La sede \u00e8 stata trasferita dalla Svizzera negli Stati Uniti.\nStoria.\nAll'inizio ci sono due societ\u00e0 specializzate nel settore farmaceutico: l'inglese Boots Group Plc, fondata nel 1894, diventata la principale catena di farmacie nel Regno Unito e in Irlanda, quotata alla Borsa di Londra e l'italiana Alleanza Salute, nata nel 1985 dalla fusione di Alleanza Farmaceutica di Stefano Pessina con Di Pharma di Ornella Barra, trasformata in seguito attraverso acquisizioni europee in Alliance Sant\u00e9 e successivamente, nel 1997, in Alliance UniChem Group, ridenominato nel 2009 Alliance Healthcare.\nNel 2006 nasce Alliance Boots GmbH. Il business viene trasferito in Svizzera e l'anno dopo la societ\u00e0 \u00e8 acquisita per 22 miliardi di dollari con un'operazione di leveraged buyout sostenuta dal fondo americano di private equity KKR &amp; Co. L.P. con sede a New York e dell'italiano Stefano Pessina che poi diventa amministratore delegato di Alliance Boots. Un matrimonio d'affari tra il fondo e Pessina che durer\u00e0 dieci anni, sino all'estate 2017.\nAlliance Boots impiega nel 2011 pi\u00f9 di 115.500 persone ed opera attraverso pi\u00f9 di 3.280 negozi. La divisione grossista di Alliance Boots serve oltre 160.000 farmacie, dottori, ospedali e centri sanitari attraverso pi\u00f9 di 370 depositi. I suoi incassi superano i 23,3 miliardi di sterline.\nNel 2012 entra nella societ\u00e0 l'americana Walgreens, quotata a Wall Street, con il 45% delle azioni e con l'opzione di acquistare il resto entro tre anni. Il 31 dicembre 2014 \u00e8 costituita Walgreens Boots Alliance dopo l'acquisizione da parte di Walgreens del 55% del capitale che ancora non possedeva in Alliance Boots. Diventando la pi\u00f9 grande azienda mondiale di prodotti per la salute e il benessere con 13.000 punti di vendita propri e 370.000 dipendenti, oltre a 35 centri di distribuzione in grado di effettuare consegne a pi\u00f9 di 200.000 farmacie, ospedali, ambulatori. Al vertice, con il ruolo di vicepresidente esecutivo e CEO e con una quota del 7,28%, sempre Stefano Pessina."}
{"id": "3752224", "revid": "1005847", "url": "https://it.wikipedia.org/wiki?curid=3752224", "title": "Elezioni amministrative in Italia del 1987", "text": "Nel 1987 si vot\u00f2 in Italia per il rinnovo di alcuni consigli comunali. In alcuni comuni si vot\u00f2 il 14 e il 15 giugno, in contemporanea con le elezioni politiche dello stesso anno, mentre a Santhi\u00e0 si vot\u00f2 l'1 e il 2 febbraio."}
{"id": "3752226", "revid": "729019", "url": "https://it.wikipedia.org/wiki?curid=3752226", "title": "Ljubov' Gurina", "text": ""}
{"id": "3752227", "revid": "1005847", "url": "https://it.wikipedia.org/wiki?curid=3752227", "title": "Elezioni amministrative in Italia del 1989", "text": "Le elezioni amministrative in Italia del 1989 si tennero il 28 maggio e il 29 ottobre. A Bolzano si vot\u00f2 il 7 maggio."}
{"id": "3752231", "revid": "106456", "url": "https://it.wikipedia.org/wiki?curid=3752231", "title": "Marianna Caglio", "text": ""}
{"id": "3752232", "revid": "1543377", "url": "https://it.wikipedia.org/wiki?curid=3752232", "title": "Girabola 2010", "text": "La Girabola 2010 \u00e8 stata la trentaduesima edizione del massimo campionato nazionale di calcio dell'Angola.\nSi \u00e8 aperto il giorno 19 febbraio 2010 e si \u00e8 concluso il 31 ottobre 2010. Il torneo \u00e8 stato vinto dal Grupo Desportivo Interclube, per la seconda volta nella storia del club. La classifica dei marcatori \u00e8 stata vinta da Daniel Mpelempele, giocatore del Kabuscorp Sport Clube do Palanca, con 14 reti realizzate durante la stagione."}
{"id": "3752234", "revid": "106456", "url": "https://it.wikipedia.org/wiki?curid=3752234", "title": "Annamaria Caglio", "text": ""}
{"id": "3752235", "revid": "339392", "url": "https://it.wikipedia.org/wiki?curid=3752235", "title": "Studi Speciali e Addestramento del Personale", "text": ""}
{"id": "3752240", "revid": "599013", "url": "https://it.wikipedia.org/wiki?curid=3752240", "title": "Yoandri Betanzos", "text": ""}
{"id": "3752243", "revid": "298229", "url": "https://it.wikipedia.org/wiki?curid=3752243", "title": "Samuel Kosgei", "text": ""}
{"id": "3752245", "revid": "287204", "url": "https://it.wikipedia.org/wiki?curid=3752245", "title": "Jaguar XJ (X350)", "text": "La XJ (X350) \u00e8 un'autovettura di lusso prodotta dalla Jaguar dal 2003 al 2007. Il modello sub\u00ec un restylig nel 2007, e questa nuova vettura \u00e8 conosciuta come XJ (X358). Faceva parte della serie XJ.\nNei primi mesi del 2003, la nuova generazione della XJ, il cui codice di progetto era X350, fu presentata negli show room. Il modello era totalmente rinnovato, e succedette alla XJ (X308). Mentre la linea esteriore e gli interni erano apparentemente tradizionali e richiamavano modelli precedenti, l'auto venne completamente riprogettata. Il modello vide il ritorno della classica denominazione XJ6, che richiamava il motore a sei cilindri, sebbene in configurazione a V. Era equipaggiata solamente con il cambio automatico, che condivideva con molte altre Jaguar.\nLa X350.\nSpecifiche.\nIl design, l'ingegneria e l'equipaggiamento.\nIl telaio e la carrozzeria della X350 erano costruiti in lega d'alluminio. Il telaio e la scocca possedevano una struttura generale che ricordava quella dei telai e delle scocche pi\u00f9 convenzionali in acciaio, ma con due differenze: i suoi componenti sottoscocca erano incollati assieme mediante un adesivo epossidico utilizzato in campo aerospaziale, mentre circa 3200 rivetti erano impiegati per sostenere la scocca portante.\nIl peso della vettura in versione 3.0 V6 era di 1539\u00a0kg. Se la struttura portante della X350 fosse stata fabbricata in acciaio, sarebbe pesata circa il 40% in pi\u00f9. Ci\u00f2 portava di conseguenza, migliori prestazioni, una superiore agilit\u00e0 ed un'ottima economizzazione dei consumi.\nLa nuova struttura ed il bisogno di incrementare la maneggevolezza dell'auto imposero alcuni cambiamenti meccanici. La terza generazione delle sospensioni posteriori Jaguar, che erano a doppi bracci oscillanti, fu sostituita infatti dalle pi\u00f9 sofisticate sospensioni multi-link. Sia quelle anteriori che quelle posteriori erano a smorzamento autoadattativo oltre che autolivellante sul retrotreno. A differenza degli altri costruttori omologhi, la Jaguar non offriva il controllo dell'altezza della vettura da parte del guidatore operata grazie all'innalzamento o l'abbassamento delle sospensioni, ma era disponibile un sistema completamente controllato dal computer. Il controllo dinamico di stabilit\u00e0 ed il controllo di trazione erano offerti di serie.\nLe altre peculiarit\u00e0 che differenziavano la X350 dalle serie precedenti della XJ includevano dei fanali esterni che erano pi\u00f9 larghi di quelli interni, e delle ruote che erano localizzate pi\u00f9 vicine agli angoli della vettura, con conseguente aumento del passo, che era paragonabile a quello della prima serie della XJ. Sulla X350 la Jaguar rinunci\u00f2 al terzo finestrino laterale separato, per tornare alla fiancata a due finestrini. Inoltre, all'inizio del 2004 non furono pi\u00f9 cromati i montanti dei finestrini delle portiere, nascondendo, di fatto, il montante centrale. Il disegno della portiera posteriore e del lunotto ricordavano le berline Jaguar degli anni cinquanta e anni sessanta.\nLa X350 fu la prima Jaguar ad essere costruita usando i rivetti.\nEra disponibile di serie anche il climatizzatore bizona, con il condizionatore quadrizona offerto sui modelli a passo lungo. Erano disponibili come \"optional\" un'interfaccia touch screen per il controllo dei parametri della vettura, il navigatore satellitare, un'autoradio della Alpine ed un telefono Bluetooth. Era anche offerto il sistema \"Jaguar Voice\" per la segnalazione di vari messaggi tramite una voce sintetizzata da un computer.\nMotori e trazione.\nIl motore V8, gi\u00e0 montato sulla S-Type, fu confermato anche per la X350, ma prima di essere installato sul nuovo modello fu rivisto e reso pi\u00f9 potente. I due propulsori da 4,2 L di cilindrata della X308, uno aspirato ed uno sovralimentato, che avevano una potenza, rispettivamente, di 290 CV e 370 CV, vennero sostituiti dai due propulsori gi\u00e0 montati sulla S-Type, che erano sempre di 4,2 L, ma che erogavano, rispettivamente, 294 CV e 400 CV. Un nuovo motore V8 da 3,5 L fu introdotto per il mercato europeo; derivato da un precedente motore Jaguar da 3,2 L, erogava 265 CV. \nIl motore V8 da 3,2 L e 240 CV del precedente modello fu rimpiazzato da un V6 da 3 L che era gi\u00e0 installato sulla X-Type e sulla S-Type, che fu tolto dal mercato quando venne offerto il motore V6 Diesel da 2,7 L. I modelli equipaggiati dal V6 erano conosciuti come \"XJ6\", mentre quelli che avevano installato il V8 erano denominati \"XJ8\". Invece, la versione equipaggiata dal motore sovralimentato era conosciuta come \"XJR\". La \"XJ6\" e la \"XJ TDVi\" erano le uniche due versioni della X350 a non essere vendute negli Stati Uniti.\nTutte le versioni avevano il motore montato anteriormente e la trazione posteriore.\nLa versione TDVi.\nNel 2005 la Jaguar introdusse la versione \"XJ TDVi\", che era mossa da un motore Diesel. Il propulsore era un V6 sovralimentato da 2,7 L di cilindrata che fu sviluppato dalla Ford e dalla Peugeot. Era gi\u00e0 stato utilizzato sulla S-Type ed erogava 204 CV di potenza e 435 N\u2022m di coppia. Possedeva inoltre dei supporti del motore attivi, cio\u00e8 a controllo elettronico dello smorzamento, in maniera tale da attutire le vibrazioni.\nLa versione Daimler Super Eight/Super V8.\nLa \"Super V8\", a cui succedette la \"Daimler Super Eight\", era la versione pi\u00f9 costosa, seconda solo alla \"XJ-R\". La Super V8, che debutt\u00f2 nel 2002, era essenzialmente una versione a passo lungo e sovralimentata della \"XJ8\" con degli interni pi\u00f9 lussuosi che erano opera di Vanden Plas o Daimler. Il modello concorrente fu la Mercedes-Benz S55 AMG. Una specifica calandra e degli specchietti esterni con finiture cromate distinguevano nettamente la \"Super V8\" e la \"XJR\" dalle XJ meno costose. Nel 2005, la \"Super V8\" fu sostituita dalla \"Daimler Super Eight\" in tutti i mercati. La \"Daimler Super Eight\" era essenzialmente la stessa vettura, anche se possedeva una calandra differente, inserti in radica di legno di bosso ed altre particolarit\u00e0 lussuose. L'allestimento \"Daimler Super Eight\" fu sostituito dalla \"Jaguar Sovereign\" nel 2007.\nI modelli per il Nordamerica.\nLe X350 per il mercato Nordamericano aveva installato un motore aspirato da 300 CV. Era disponibile come \"optional\" un propulsore V8 sovralimentato da 4,2 L e 400 CV. Entrambi possedevano un doppio albero a camme in testa con quattro valvole per cilindro. La velocit\u00e0 massima era limitata a 249 km/h.\nLa versione Super V8 Portfolio.\nNei primi mesi del 2005, la Jaguar annunci\u00f2 la fine della produzione dell'allestimento pi\u00f9 lussuoso della XJ. Fu quindi presentata al salone dell'automobile di New York del marzo del 2005 la \"Super V8 Portfolio\", cio\u00e8 un'edizione limitata della \"Super V8\" berlina, che succedette all'allestimento citato. La \"Super V8 Portfolio\" possedeva un motore pi\u00f9 potente e dei miglioramenti interni ed esteriori, incluso un lettore DVD ed uno schermo da 7 pollici installato sui poggiatesta posteriori. La \"Super V8 Portfolio\" fu disponibile dall'agosto 2005 in soli due colori, nero ed oro.\nLa \"Super V8 Portfolio\" aveva installato un motore V8 Jaguar sovralimentato da 4,2 L e 32 valvole che erogava 400 CV. Il veicolo raggiungeva la velocit\u00e0 massima di 249\u00a0km/h ed accelerava da 0 a 97\u00a0km/h in 5 secondi.\nTrasmissione.\nTutte le versioni montavano un cambio automatico a sei velocit\u00e0. Era pi\u00f9 leggero dei predecessori ed offriva una migliore economia con blocco del convertitore in tutti i rapporti ed una gamma pi\u00f9 vasta di rapporti.\nLe dimensioni.\nLa X350 era disponibile con due telai a passi differenti. Quello corto aveva un passo di 3.033\u00a0mm, una lunghezza 5.090\u00a0mm ed un'altezza di 1.448\u00a0mm, mentre quello lungo possedeva un passo di 3.160\u00a0mm, una lunghezza 5.215\u00a0mm ed un'altezza di 1.455\u00a0mm. La larghezza invece variava in base agli anni di produzione; dal 2004 al 2005 fu di 1.859, mentre dal 2006 al 2007 di 2.108\u00a0mm. Rispetto alla generazione precedente di XJ il modello fu ingrandito rispetto a tutte e tre le dimensioni, e questo portava ad avere un maggiore spazio interno ed un bagagliaio pi\u00f9 spazioso.\nLa X358.\nLa Jaguar XJ (X358) \u00e8 stata la versione rivista della \"X350\". Fu mostrata al pubblico la prima volta nel febbraio del 2006 ed entr\u00f2 in produzione nell'anno successivo. Fu prodotta solamente in una versione, berlina quattro porte.\nSin dal suo lancio nel 2003, la \"XJ (X350) \" raccolse parecchie critiche dai giornalisti specializzati. Essi asserivano che la vettura aveva una linea \u201cvecchia\u201d e molto poco moderna rispetto a quella della vettura antenata. Molti giornalisti citavano anche il fatto che molto dell'antica gamma voluta da William Lyons era stato perso nel passaggio dalla Serie 1 alla Serie 2, sebbene sottopelle si nascondeva una meccanica molto avanzata che la poneva vicina al top nella sua categoria.\nA seguito di queste critiche e con l'intento di incrementare le vendite, la Jaguar lanci\u00f2 la nuova serie della XJ. Per la nuova vettura fu rivista la calandra, anche se vennero conservate alcune caratteristiche della serie precedente, e non fu quindi seguito il contemporaneo linguaggio stilistico della XF. La calandra ora era pi\u00f9 sporgente nei confronti dei paraurti e ci\u00f2 port\u00f2 ad un frontale pi\u00f9 aggressivo.. Il logo della Jaguar sulla vettura fu cambiato; dall'ornamento in tre dimensioni posizionato sul cofano si pass\u00f2 al volto del giaguaro, simbolo della Casa automobilistica, all'interno della calandra come sulla XK e sulla XF. I fanali anteriori subirono dei leggeri cambiamenti, mentre gli specchietti retrovisori incorporavano ora gli indicatori di direzione laterali. I parafanghi anteriori furono ridisegnati per ospitare delle prese d'aria laterali, che una volta erano prerogativa solo della \"Super V8 Portfolio\" e della \"XJR\" commercializzata sul mercato britannico. Esse ricordavano quelle previste da Ian Callum per la seconda serie della XK. Inoltre furono oggetto di un restyling le bandelle sottoporta, i paraurti posteriori e le luci della coda. Gli interni furono leggermente rivisti; vennero rimodellati i sedili anteriori per consentire un contenimento pi\u00f9 marcato agli occupanti e fu aumentato lo spazio per le gambe dei passeggeri posteriori.\nQuesti cambiamenti non vennero apportati unicamente allo scopo di contrastare i bassi livelli di vendita, ma anche per mantenere attuale il modello corrente fino all'arrivo della nuova XJ, ossia la X351.\nLa X358 partecip\u00f2 alla trasmissione televisiva di BBC Two\"Top Gear\", dove fu guidata da Basilea alla Blackpool Tower, dell'omonima cittadina, con un solo pieno di carburante. Dopo aver guidato per circa 800 miglia, il pilota constat\u00f2 che era presente sufficiente carburante per guidare ancora 120 miglia. \nLa X350 era disponibile con due telai a passi differenti. Quello corto aveva un passo di 3.033\u00a0mm, una lunghezza 5.090\u00a0mm ed un'altezza di 1.448\u00a0mm, mentre quello lungo possedeva un passo di 3.160\u00a0mm, una lunghezza 5.215\u00a0mm ed un'altezza di 1.455\u00a0mm. La larghezza rimaneva immutata per entrambe le versioni (1.943\u00a0mm).\nTutte le versioni avevano il motore montato anteriormente e la trazione posteriore.\nI propulsori offerti erano i medesimi della X350, vale a dire il V6 da 3 L di cilindrata, ed i V8 \"AJ-V8\" da 3,5 L e 4,2 L (disponibile in versione aspirata o sovralimentata), oltre al V6 Diesel 2,7 L.\nSpecifiche.\nLa commercializzazione nel Regno Unito.\nNel novembre del 2007 i modelli della XJ disponibili nel Regno Unito furono:\nLe versioni da 2,7 L Diesel e 3 L benzina erano conosciuti come \"XJ6\", dato che i loro propulsori erano a sei cilindri, mentre le versioni da 4,2 L erano note analogamente come \"XJ8\". Le vetture con il motore V8 da 3,5 L non erano commercializzate nel Regno Unito.\nLa commercializzazione in Germania.\nNel maggio del 2007 erano disponibili in Germania queste versioni:\nLa commercializzazione negli Stati Uniti.\nAl maggio 2007 erano disponibili negli Stati Uniti le seguenti versioni:\nLa \"XJ6\" e la \"XJ\" 2,7 Diesel non erano disponibili negli Stati Uniti. La lettera \u201cL\u201d nella sigla \"XJ8L\" indicava il passo lungo.\nTrasmissioni.\nTutte le versioni montavano un cambio automatico a sei velocit\u00e0."}
{"id": "3752247", "revid": "126257", "url": "https://it.wikipedia.org/wiki?curid=3752247", "title": "Jaguar X350", "text": ""}
{"id": "3752248", "revid": "126257", "url": "https://it.wikipedia.org/wiki?curid=3752248", "title": "Jaguar XJ (X358)", "text": ""}
{"id": "3752249", "revid": "126257", "url": "https://it.wikipedia.org/wiki?curid=3752249", "title": "Jaguar X358", "text": ""}
{"id": "3752250", "revid": "126257", "url": "https://it.wikipedia.org/wiki?curid=3752250", "title": "Jaguar X 358", "text": ""}
{"id": "3752251", "revid": "126257", "url": "https://it.wikipedia.org/wiki?curid=3752251", "title": "Jaguar X 350", "text": ""}
{"id": "3752253", "revid": "729019", "url": "https://it.wikipedia.org/wiki?curid=3752253", "title": "Ekaterina Kondrat'eva", "text": ""}
{"id": "3752261", "revid": "729019", "url": "https://it.wikipedia.org/wiki?curid=3752261", "title": "Sable Island", "text": "Sable Island () \u00e8 una piccola isola canadese situata 150\u00a0km a sud-est della Nuova Scozia, dipende dalla municipalit\u00e0 di Halifax.\nTutta l'isola \u00e8 parco nazionale dal 2011 e su di essa vive il cavallo di Sable Island, un tipo di cavallo inselvatichito."}
{"id": "3752262", "revid": "599013", "url": "https://it.wikipedia.org/wiki?curid=3752262", "title": "Rachid Berradi", "text": "Biografia.\nNasce a Mekn\u00e8s, in Marocco, e all'et\u00e0 di 10 anni si trasferisce a Palermo. Inizia a fare sport per gioco, in prima media, quando chiede al suo insegnante di fare la selezione per i campionati studenteschi.\n\u00c8 stato primatista italiano di mezza maratona dal 13 aprile 2002, quando vinse la Stramilano con il tempo di 1h00'20\", al 28 febbraio 2021 quando tale record \u00e8 stato battuto a Siena da Eyob Faniel. Ha partecipato ai Giochi olimpici di nei 10000 m piani, concludendo al 17\u00ba posto.\nTerminata la carriera da atleta, si \u00e8 dedicato a numerosi progetti per l'inclusione sociale a favore dei ragazzi a forte rischio di emarginazione sociale.\nHa fondato, e allena, la squadra di calcio \"Atletico Zen\", composta da ragazzi provenienti dall'omonimo quartiere ZEN (Palermo)."}
{"id": "3752264", "revid": "322321", "url": "https://it.wikipedia.org/wiki?curid=3752264", "title": "Giuseppe Morabito (vescovo)", "text": ""}
{"id": "3752267", "revid": "1005847", "url": "https://it.wikipedia.org/wiki?curid=3752267", "title": "Elezioni amministrative in Italia del 1992", "text": "Nel 1992 si vot\u00f2 in Italia si vot\u00f2 per il rinnovo di alcuni consigli comunali e di 3 consigli provinciali."}
{"id": "3752275", "revid": "729019", "url": "https://it.wikipedia.org/wiki?curid=3752275", "title": "Ulla Lundholm", "text": ""}
{"id": "3752277", "revid": "1305772", "url": "https://it.wikipedia.org/wiki?curid=3752277", "title": "La fine del gioco", "text": ""}
{"id": "3752279", "revid": "767487", "url": "https://it.wikipedia.org/wiki?curid=3752279", "title": "Caldoche", "text": "I Caldoches (singolare \"Caldoche\") sono un gruppo etnico residente nel dipartimento francese d'oltremare della Nuova Caledonia, di cui compongono il 29,2% della popolazione totale.\nSono discendenti principalmente dai coloni francesi che si trasferirono sull'isola nei primi anni della colonizzazione ed in parte dai detenuti liberati che una volta scontata la pena sceglievano di rimanere sull'isola (analogamente a molti dipartimenti d'oltremare, anche in Nuova Caledonia la Francia istitu\u00ec una colonia penale)."}
{"id": "3752283", "revid": "123236033", "url": "https://it.wikipedia.org/wiki?curid=3752283", "title": "Massimo Magnani", "text": "Biografia.\nNato atleticamente nell'AICS di Ferrara \u00e8 stato allenato dal prof. Lenzi, scomparso il 21 gennaio 2015. \u00c8 diplomato all'Istituto Superiore di Educazione Fisica I.S.E.F. di Bologna nel 1973. Ha preso parte a due edizioni olimpiche."}
{"id": "3752286", "revid": "729019", "url": "https://it.wikipedia.org/wiki?curid=3752286", "title": "W\u0142adys\u0142aw Nikiciuk", "text": ""}
{"id": "3752288", "revid": "298229", "url": "https://it.wikipedia.org/wiki?curid=3752288", "title": "William Yiampoy", "text": "Biografia.\nNel 2006 insieme a Ismael Kombich, Joseph Mutua e Wilfred Bungei ha stabilito il record mondiale della staffetta 4\u00d7800 metri."}
{"id": "3752292", "revid": "298229", "url": "https://it.wikipedia.org/wiki?curid=3752292", "title": "Tatjana \u017dyrkova", "text": ""}
{"id": "3752298", "revid": "599013", "url": "https://it.wikipedia.org/wiki?curid=3752298", "title": "Programma Planetary Observer", "text": "Il Programma Planetary Observer \u00e8 stato un programma di esplorazione spaziale del Sistema solare interno previsto dalla NASA.\nIdeato nei primi anni ottanta, prevedeva la realizzazione di \"orbiter\" planetari a basso costo, adattando a tale scopo la tecnologia e i componenti dei satelliti sviluppati per l'osservazione della Terra e utilizzando i pannelli fotovoltaici per la generazione di energia elettrica. Il corpo delle sonde, inoltre, sarebbe derivato da una struttura base seriale. Della serie di missioni previste, ne fu costruita una sola, il \"Mars Observer\", il cui fallimento condusse alla cancellazione del programma.\nCaratteristiche.\nLe sonde del Programma Planetary Observer avrebbero dovuto essere utilizzate prevalentemente per l'esplorazione dei pianeti del Sistema solare interno e della Luna. Esse avrebbero dovuto avere una struttura comune, basata su satelliti per l'osservazione della Terra dallo spazio. In particolare, avrebbero dovuto essere alimentate attraverso l'uso di pannelli fotovoltaici; avrebbero dovuto avere una serie standardizzata di strumenti scientifici; sarebbero dovute essere lanciate attraverso gli Space Shuttle. Lo sviluppo di questo programma di esplorazione avrebbe richiesto, inoltre, un consistente finanziamento a lungo termine.\nCriticit\u00e0.\nLe principali criticit\u00e0 del Programma, che condussero in ultimo alla sua cancellazione, furono l'interruzione dei voli degli Space Shuttle in conseguenza del disastro dello Space Shuttle Challenger e la deviazione di fondi verso il programma di esplorazione umana dello spazio che ne consegu\u00ec; le difficolt\u00e0 impreviste nel riadattare satelliti per l'osservazione della Terra a missioni nello spazio profondo; le complesse interazioni tra la comunit\u00e0 scientifica, il Jet Propulsion Laboratory e la NASA emerse durante lo sviluppo della prima missione della serie, il \"Mars Observer\" (sulle quali torneremo pi\u00f9 diffusamente in seguito); la competizione con il Programma per l'esplorazione di Marte, lanciato durante la presidenza di George Bush padre.\nStoria.\nDopo le grandi missioni spaziali dal costo di svariati miliardi di dollari degli anni settanta, la NASA stava cercando negli anni ottanta soluzioni nuove e pi\u00f9 economiche da implementare nei decenni successi. Nel 1983, il Solar System Exploration Committee deline\u00f2 la politica di esplorazione scientifica del Sistema solare per la NASA e propose l'istituzione di due programmi: il Programma Planetary Observer, per missioni dal costo inferiore a 150 milioni di dollari, e il Mariner Mark II, per missioni pi\u00f9 importanti, dal costo compreso tra 300 e 500 milioni di dollari.\nSelezion\u00f2 inoltre quattro missioni ritenute particolarmente significative, raccomandandone la realizzazione negli anni seguenti: un \"orbiter\" venusiano che utilizzando tecnologia radar potesse mappare la superficie del pianeta (\"Magellano\"); un \"orbiter\" marziano; una missione per il rendezvous con una cometa e il sorvolo di un asteroide (\"Comet Rendezvous and Asteroid Flyby\", CRAF); una sonda per l'esplorazione di Titano con tecnologia radar (\"Cassini\"). Delle quattro, le ultime due furono inquadrate nella classe di missioni del Programma Mariner Mark II; nello sviluppo dell\"'orbiter\" venusiano sarebbero state implementate quelle raccomandazioni per la riduzione dei costi che avrebbero dovuto successivamente caratterizzare il Programma Observer, pur non essendo la sonda direttamente sviluppata nell'ambito di tale programma; l'orbiter marziano, invece, sarebbe stato il prototipo delle nuove Planetary Observer.\nNel 1985 fu approvato lo sviluppo del \"Mars Observer\", il cui lancio fu inizialmente previsto per il 1990. Il costo stimato per la missione fu di 292,5 milioni di dollari. La NASA assegn\u00f2 al Jet Propulsion Laboratory (JPL) l'incarico della nuova missione, sebbene il JPL avesse poca o nessuna esperienza con missioni di piccola taglia; mentre la Radio Corporation of America Astro-Electronics (successivamente General Electric Astro Space Division) vinse la gara d'appalto per lo sviluppo del corpo della sonda (o \"bus\"). Il 28 gennaio 1986 avvenne, tuttavia, l'incidente che condusse alla perdita dello Space Shuttle Challenger e del suo equipaggio. Ci\u00f2 comport\u00f2 lo spostamento di parte dei fondi per l'esplorazione scientifica dello spazio al settore dell'esplorazione umana, oltre all'interruzione dei voli degli Space Shuttle. Tutte le missioni scientifiche della NASA accumularono ritardi in questa circostanza e anche il lancio del \"Mars Observer\" slitt\u00f2 al 1992.\nIl 20 luglio 1989 il Presidente degli Stati Uniti George H. W. Bush, in un discorso nell'anniversario dell'allunaggio dell\"'Apollo 11\", annunci\u00f2 l'intenzione di ritornare con un equipaggio umano sulla Luna quale tappa per una successiva missione alla volta di Marte. Conseguenza di questo proposito fu un'ulteriore deviazione di fondi della NASA verso l'esplorazione umana dello spazio e il lancio di un \"Programma di esplorazione di Marte\" (\"Mars Exploration Program\"), nell'ottica del quale la missione del \"Mars Observer\" assumeva un nuovo significato e una nuova importanza. Le voci critiche sembrano tuttavia concordare nel ritenere che il JPL manc\u00f2 di cogliere questo cambiamento.\nNonostante la NASA avesse annunciato un \"Lunar Observer\" nel 1989, aveva meno fondi da destinare alla costruzione e lancio del \"Mars Observer\" e di conseguenza decise di avviare con il JPL una politica dei riduzione dei costi a breve termine, che si rivel\u00f2 tuttavia fallimentare a lungo termine. Per sottoporre all'esame del Congresso richieste di finanziamento che risultassero limitate anno per anno, scelse infatti di rinviare e procrastinare missioni quali il \"Mars Observer\", causando tuttavia un progressivo incremento del costo della fase di sviluppo. La missione era inoltre la prima diretta verso Marte dopo una lunga interruzione, n\u00e9 le difficolt\u00e0 di bilancio permisero di implementare quella frequenza nello sviluppo di nuove missioni sottintesa nell'ideazione di un programma economico quale intendeva essere il Planetary Observer. Cos\u00ec, la repressa comunit\u00e0 scientifica, pi\u00f9 che sviluppare una serie standardizzata di strumenti, cerc\u00f2 di aumentare quanto pi\u00f9 possibile il carico utile della missione. Conseguenza di ci\u00f2 fu lo sviluppo di una serie di strumenti tecnologicamente poco maturi - quindi pi\u00f9 costosi del previsto, pi\u00f9 pesanti e pi\u00f9 esigenti in termini di fabbisogno energetico.\nLa missione fu lanciata il 25 settembre del 1992 e and\u00f2 perduta ormai prossima all'inserzione in orbita marziana, probabilmente a causa dello scoppio di uno dei tubi del carburante. Al momento dell'incidente la missione aveva raggiunto un costo di 959 milioni di dollari. Conseguenza di ci\u00f2 fu un generale discredito sulla possibilit\u00e0 di realizzare missioni spaziali a basso costo, che, sommato alle difficolt\u00e0 economiche cui and\u00f2 incontro la NASA nel biennio 1992-1993, condusse alla cancellazione del Programma.\nProspetto.\nMars Observer.\nIl \"Mars Observer\" era una sonda spaziale destinata a studiare la geologia e il clima di Marte. Prima della prevista serie di missioni Programma Planetary Observer fu lanciata dalla NASA il 25 settembre 1992. I contatti con la sonda andarono perduti il 21 agosto 1993, tre giorni prima della prevista inserzione in orbita attorno a Marte. Ogni tentativo per ristabilire le comunicazioni con la sonda risult\u00f2 senza successo.\nFu l'unica missione del Programma Planetary Observer a essere costruita e lanciata. La serie di otto strumenti sviluppati per la sonda sar\u00e0 in seguito riutilizzata per le missioni destinate all'esplorazione di Marte nell'ambito del Programma Discovery.\nLunar Observer.\nIl \"Lunar Observer\" avrebbe dovuto essere il primo passo del ritorno statunitense sulla Luna. La missione avrebbe dovuta essere lanciata nel 1997 ed essere composta da due satelliti: una sonda principale, che avrebbe condotto osservazioni scientifiche da un'orbita polare con un apoasse che avrebbe potuto raggiungere i 50\u00a0km dalla superficie, e un satellite secondario, utilizzato per condurre misure del campo gravitazionale lunare, che sarebbe stato rilasciato su di un'orbita polare di 200\u00a0km dalla sonda madre. Il costo della missione era stato stimato essere compreso tra 500 e 700 milioni di dollari. Anche l'Unione Sovietica si era detta interessata a collaborare con gli Stati Uniti alla realizzazione della missione.\nIl Presidente Bush padre nel sottoporre il bilancio della NASA all'analisi del Congresso nel 1991, sugger\u00ec l'adozione di un primo finanziamento di 188 milioni di dollari per attivit\u00e0 connesse a un ritorno alla Luna, incluso il \"Lunar Observer\". Tuttavia, la missione non ottenne il finanziamento sperato.\nMercury Observer.\nFu infine proposta la realizzazione di un \"Mercury Observer\", con lancio previsto nel 1997."}
{"id": "3752299", "revid": "729019", "url": "https://it.wikipedia.org/wiki?curid=3752299", "title": "Paraskeu\u012b Tsiamita", "text": "Altre competizioni internazionali.\n1999"}
{"id": "3752300", "revid": "161273", "url": "https://it.wikipedia.org/wiki?curid=3752300", "title": "Programma Observer", "text": ""}
{"id": "3752301", "revid": "161273", "url": "https://it.wikipedia.org/wiki?curid=3752301", "title": "Planetary Observer", "text": ""}
{"id": "3752302", "revid": "287204", "url": "https://it.wikipedia.org/wiki?curid=3752302", "title": "Lega Interregionale Sud", "text": "La Lega Interregionale Sud (sigla LIS), pi\u00f9 comunemente detta Lega Sud, \u00e8 stata l'organo che ha gestito per sei anni i campionati interregionali di calcio nel Sud Italia, dalla stagione 1946-47 alla stagione 1951-52. Fondata nel 1946 a Napoli, aveva sede nel capoluogo campano in Piazza Maria a Pizzofalcone 1. Ha cessato di esistere nel 1952, fondendosi con le altre due leghe parigrado nella Lega Nazionale di Quarta Serie.\nLa Lega Sud organizzava e dirigeva i tornei di Serie C fino al 1948, e quelli di Promozione dopo tale data.\nStoria.\nI campionati nell'anteguerra.\nPrima della Seconda guerra mondiale, il calcio italiano era generalmente strutturato in modo da porre in diretto contatto le categorie nazionali, che nel tempo aveva adottato una forma spuria di professionismo, e quelle regionali a sostanziale carattere dilettantistico. Fu solo nel 1926 che la Carta di Viareggio istitu\u00ec le leghe intermedie chiamate \"Direttorii Divisioni Inferiori\", demandati a gestire il terzo campionato del paese, la Seconda Divisione, che divenne due anni dopo il quarto in seguito alle riforme poste in essere da Leandro Arpinati. L'esperimento fu tuttavia ben presto abortito, e fra il 1930 e il 1931 il \"Direttorio Divisioni Inferiori Sud\", come il suo omologo del Nord, venne liquidato a favore del calcio regionale.\nNascono le leghe interregionali.\nLe distruzioni lasciate dalla guerra ruppero l'unit\u00e0 gestionale del calcio italiano. Se nel 1946, dopo un'annata di transizione, le due divisioni maggiori ritrovarono un'organizzazione unica nella nuova Lega Nazionale, la Serie C che nel frattempo si era espansa a dismisura fu demandata a tre distinti organismi appena costituiti: le leghe interregionali. Le cinque regioni meridionali furono raggruppate nella Lega Interregionale Sud, che struttur\u00f2 il suo campionato su tre gironi.\nCuriosamente, la nuova struttura del calcio italiano venne a replicare in maniera molto simile quella posta in essere vent'anni prima dalla Carta di Viareggio, con le leghe interregionali al posto dei direttorii inferiori. Diversamente dal Direttorio Divisioni Inferiori Sud, tuttavia, la Lega Interregionale Sud avrebbe infatti dovuto essere una struttura democratica e comandata dal basso dalle societ\u00e0 stesse. A tal fine, i delegati delle squadre si riunirono a Napoli ed elessero un loro presidente, Agostino Gamba, un segretario, due consiglieri, e una commissione d'appello di quattro membri.\nLa riforma del 1948.\nLa forma pletorica che avevano assunto i campionati, e quello di Serie C in particolare, fu tuttavia fonte di grandi discussioni. Fu cos\u00ec che nel 1947, nell'Assemblea federale svoltasi a Perugia il 29 luglio, la FIGC decise che di l\u00ec ad un anno la Terza Serie sarebbe stata gestita dalla Lega Nazionale e riportata ad un pi\u00f9 sobrio formato a sessanta squadre. Ci\u00f2 che sarebbe rimasto nelle mani delle leghe interregionali avrebbe assunto il nome di campionato di Promozione, restaurando la categoria omonima abolita nel 1922. Questa riforma complessiva fu fortemente voluta dal presidente federale Ottorino Barassi, ma a conti fatti essa non fu altro che la pedissequa riproposizione della struttura della piramide calcistica italiana voluta ed attuata dal suo predecessore Leandro Arpinati fra il 1928 e il 1929, col solo cambio della denominazioni di alcune categorie. Come nel 1929 il Direttorio Divisioni Inferiori Sud gestiva la quarta serie, all'epoca chiamata Seconda Divisione, nel 1949 la Lega Interregionale Sud gestiva ancora la quarta serie, ora denominata Promozione.\nStando al progetto originario, nel Sud la Promozione avrebbe dovuto comprendere solo due gironi. Il contrasto fra le grandi distanze e i pi\u00f9 limitati mezzi economici, tuttavia, convinse la FIGC ad accettare la proposta della Lega di istituire un terzo girone per accorciare le trasferte, anche se la Federazione, per non alterare gli equilibri con le altre due leghe interregionali, stabil\u00ec che questa concessione sarebbe avvenuta in maniera derogatoria e non intaccando i posti disponibili per la promozione in C. Fu cos\u00ec che mentre nel resto d'Italia la vittoria del proprio girone comportava di per s\u00e9 l'ascesa in terza serie, al Sud fu istituito un girone finale per determinare le promozioni che rimasero comunque due.\nIl Lodo Barassi.\nLo scioglimento della Lega venne deciso dal Lodo Barassi nel 1951, e reso esecutivo nel 1952. Il lodo voleva infatti superare la vecchia struttura piramidale del calcio italiano, e riformarla in senso ancora pi\u00f9 elitario, poich\u00e9 questa mossa appariva al presidente federale Ottorino Barassi come la premessa per una definitiva affermazione del professionismo in Italia. Il nuovo campionato interregionale, la IV Serie, sarebbe stato organizzato a livello nazionale da un'unica lega, superando per sempre la tripartizione nata nel 1946. Fu cos\u00ec che dopo soli sei anni la storia della Lega Interregionale Sud ebbe termine.\nCampioni di Lega.\nRispetto alle altre due leghe interregionali, la Lega Sud distribuiva le sue promozioni per il tramite di un unico girone finale. Tuttavia nel 1948 e nel 1952 le due successive riforme dei campionati sospesero questa tradizione. Furono dunque quattro le squadre a chiudere un'annata come primatiste assolute: peraltro, la vittoria del Maglie avvenne solo grazie al lancio della monetina e per un miglior quoziente reti rispetto alle avversarie."}
{"id": "3752303", "revid": "110157", "url": "https://it.wikipedia.org/wiki?curid=3752303", "title": "Jason Suecof", "text": "Biografia.\nParaplegico dall'et\u00e0 di due anni, Jason Suecof \u00e8 noto per essere il principale produttore discografico della band statunitense Trivium, che produce dal 2003 con la sua casa di produzione, l'Audio Hammer Records, assieme ad una moltitudine di gruppi di genere metal, rock, country e rap. Nel 1994 fonda, assieme al fratello Jordan la band technical death metal Capharnaum, alla quale prendono parte anche Ryan Adams come chitarrista e Matt Heafy dei Trivium come cantante. \u00c8 membro inoltre del progetto musical-demenziale \"Crotchduster\", con lo pseudonimo di \"Fornicus 'Fuckmouth' McFlappy\" e dei Charred Walls of the Damned in veste di chitarrista, accanto al batterista Richard Christy, gi\u00e0 autore del programma radiofonico \"Howard Stern Show\"."}
{"id": "3752307", "revid": "1573940", "url": "https://it.wikipedia.org/wiki?curid=3752307", "title": "Podarcis hispanicus", "text": "La lucertola iberica o lucertola spagnola (Podarcis hispanicus , \ndal greco antico \" \u03c0\u03bf\u03b4\u03ac\u03c1\u03ba\u03b7\u03c2 \" (podarcis = pi\u00e8 veloce), \u00e8 un rettile appartenente alla famiglia dei lacertidi.\nBiologia.\nRiproduzione.\n\u00c8 una specie ovipara. Si riproduce pi\u00f9 volte in un anno deponendo da una a cinque uova.\nDistribuzione e habitat.\n\"P. hispanicus\" \u00e8 diffusa in quasi tutta la penisola iberica e nelle zone meridionali della Francia. Il suo areale si estende fino alle Isole Columbretes e Chafarinas.\nL'habitat di \"P. hispanicus\" \u00e8 rappresentato da aree rocciose o ricche di vegetazione. La si pu\u00f2 trovare anche presso muri di pietra o nelle fessure delle case di campagna. Segnalata dal livello del mare, fino a 3.481 metri di altezza.\nTassonomia.\nInizialmente, a \"P. hispanicus\" era stata assegnata la sottospecie \"P. h. vaucheri\", ma in seguito, venne riconosciuta come una specie a parte. Un'altra possibile sottospecie \u00e8 \"P. h. atrata\", endemica delle Isole Columbretes e Chafarinas, ma la questione \u00e8 ancora infondata."}
{"id": "3752309", "revid": "44916581", "url": "https://it.wikipedia.org/wiki?curid=3752309", "title": "Kraby Krabong", "text": ""}
{"id": "3752310", "revid": "44916586", "url": "https://it.wikipedia.org/wiki?curid=3752310", "title": "Mae Mai Muay Thay", "text": ""}
{"id": "3752313", "revid": "767487", "url": "https://it.wikipedia.org/wiki?curid=3752313", "title": "Brotherhood of Breath", "text": "Brotherhood of Breath \u00e8 stata una big band jazzistica, fondata a Londra nel 1969 dal pianista e compositore sudafricano bianco Chris McGregor (1936-1990), figlio di emigrati scozzesi. La band tent\u00f2 di coniugare le sonorit\u00e0 africane con il free jazz americano ed il jazz britannico e questo esperimento avrebbe dato una svolta decisiva alla musica d'oltremanica.\nStoria del gruppo.\nPremesse.\nAffascinato dalle musiche dei ghetti neri sudafricani e dal free jazz di Cecil Taylor, McGregor forma nel 1962 The Blue Notes, un sestetto con locali musicisti di colore: il trombettista Mongezi Feza, il contrabbassista e pianista Johnny Dyani, i sassofonisti Dudu Pukwana e Nikele Moyake ed il batterista Louis Moholo. Con il loro eccitante mix di musica africana e jazz, riscuotono grande successo ed ottengono il premio come miglior gruppo al festival nazionale sudafricano di jazz del 1963. La registrazione di un concerto a Durban nel 1964 verr\u00e0 pubblicata nell'album \"\" dalla Ogun Records nel 1995.\nTrasferimento in Europa.\nLe dure leggi dell'apartheid allora vigenti in Sudafrica proibivano a bianchi e neri di esibirsi insieme e The Blue Notes sono costretti a suonare clandestinamente. \u00c8 questo il principale motivo che spinge la band a lasciare il paese nel 1964.\nSbarcano in Europa e partecipano al Jazz Festival di Antibes, si trasferiscono poi a Zurigo, a Londra, dove soggiornano e suonano a lungo, e infine a Copenaghen. Problemi legati allo status di rifugiati, al razzismo e alla mancanza di ingaggi portano a defezioni e queste allo scioglimento del gruppo.\nInfluenza sul jazz britannico.\nL'arrivo di questi artisti sudafricani apre nuovi spiragli per i jazzisti britannici, che fino a quel momento avevano intrapreso solo la strada di un jazz serioso e sperimentale o quella delle orchestrine da ballo. Personaggi come Feza e Pakwana, con la loro incredibile capacit\u00e0 di passare con disinvoltura dal pi\u00f9 sfrenato free jazz ad una gioiosa e divertente musica da ballo, colmano questo \"gap\" con la loro meravigliosa township music, la musica dei ghetti sudafricani, che possono felicemente suonare per tutta la notte.\nIl loro apporto \u00e8 stato importante non solo dal punto di vista musicale, ma anche da quello temperamentale. Con la gran gioia di vivere che esprimono, si rivelano un toccasana per la stagnante atmosfera europea e finiscono per stregare i maggiori interpreti del jazz e della fusion di oltremanica, spazzando via i pregiudizi tipici dei londinesi verso i nuovi arrivati, ed il clima di competitivit\u00e0 che si era instaurato.\nFondazione.\nNel 1969 McGregor viene invitato in Nigeria per comporre con musicisti locali la colonna sonora di un film. Viene cos\u00ec notato dall'\"Arts Council of Great Britain\", un ente statale che finanzia artisti meritevoli, e grazie ai fondi che riceve, il suo progetto inglese continua con i Brotherhood of Breath, che all'inizio prendono il nome di Chris McGregor's Brotherhood of Breath.\nFondato nel 1969, il super-gruppo si stabilisce a Londra e vede confluire buona parte dei componenti dei Blue Notes con personaggi di spicco del jazz britannico. Questi ultimi facevano sostanzialmente capo ad un altro ambizioso progetto jazz, quello dei Centipede di Keith Tippett. Tra questi vanno segnalati i trombonisti Paul Rutherford e Nick Evans, i sassofonisti Lol Coxhill, Elton Dean, Gary Windo, John Surman, Mike Osborne, Evan Parker e Alan Skidmore ed i trombettisti Harry Beckett e Mark Charig.\nIl successo.\nIl grande successo di pubblico che raccolgono nei concerti, li consacra come una delle rivelazioni della scena jazzistica internazionale e li porta a pubblicare tre dischi nel giro di pochi anni. Anche se buona parte dei musicisti erano impegnati con altre band e non erano sempre disponibili, il gruppo resta unito per cinque anni.\nL'album d'esordio, l'eponimo \"Chris McGregor's Brotherhood of Breath\", ottiene un grande successo sia di critica che di pubblico. L'alto numero dei musicisti si rivela invece eccessivo in termini economici. Saranno pochi i promoter che si assumeranno il rischio di finanziare nuove iniziative del gruppo.\nIl secondo album, \"Brotherhood\", viene pubblicato nel 1972 ed \u00e8 considerato dalla critica pi\u00f9 votato al free jazz del precedente, ma viene accolto con giudizi favorevoli. Il gruppo diviene famoso anche all'estero e viene invitato ad esibirsi in altri paesi europei. La registrazione di un concerto dal vivo del 1973 per l'emittente tedesca Radio Bremen verr\u00e0 pubblicata nel 2001 nell'album \"Travelling Somewhere\". Altre registrazione di concerti tenuti tra il 1971 ed il 1975 vedranno la luce nel 2004 con il titolo \"From Bremen to Bridgewater\".\nScioglimento e riunioni.\nLa formazione originale si scioglie nel 1974, dopo il trasferimento di McGregor in Francia e prima delle morti del 1975 di Mongezi Feza ed Harry Miller. Quest'ultimo aveva fondato l'etichetta discografica indipendente Ogun Records, che ha pubblicato alcuni degli album del gruppo.\nVerso la fine degli anni settanta si sarebbero riformati in Francia per un breve periodo. Una nuova riunione si verifica nel 1987 a Londra, con una nuova formazione che comprende la trombonista Annie Whitehead. Il sound di questa nuova formazione \u00e8 pi\u00f9 discreto, e pur scostandosi leggermente dalle atmosfere di free improvisation presenti nei lavori precedenti, il livello musicale rimane estremamente godibile.\nNel 1989, i Brotherhood of Breath accompagnano un tour europeo del jazzista Archie Shepp, e dalla registrazione di una delle date viene realizzato l'album \"En Concert a Banlieues Bleues\". La pianificata tourn\u00e9e negli Stati Uniti del 1990 viene cancellata dopo che a McGregor viene diagnosticato un cancro ai polmoni che gli risulter\u00e0 fatale, morir\u00e0 in Francia il 26 maggio del 1990. Dopo la scomparsa del suo leader, la banda si scioglie definitivamente.\nTra il 1992 ed il 1994, Moholo ed altri superstiti dei Brotherhood of Breath si esibiscono in alcuni concerti sotto il nome di Dedication Orchestra. Alcuni dei musicisti che hanno suonato nelle ultime versioni del gruppo si riuniscono a Londra, nel dicembre del 1993, per un concerto in memoria di McGregor. La registrazione dell'evento viene pubblicata l'anno seguente nell'album \"The Memorial Concert\", che viene attribuito a Chris McGregor's Brotherhood of Breath."}
{"id": "3752316", "revid": "599013", "url": "https://it.wikipedia.org/wiki?curid=3752316", "title": "\u0160olochov", "text": ""}
{"id": "3752318", "revid": "216537", "url": "https://it.wikipedia.org/wiki?curid=3752318", "title": "Fenouil", "text": ""}
{"id": "3752319", "revid": "88740", "url": "https://it.wikipedia.org/wiki?curid=3752319", "title": "Reggiani", "text": ""}
{"id": "3752321", "revid": "599013", "url": "https://it.wikipedia.org/wiki?curid=3752321", "title": "Squarcialupi", "text": ""}
{"id": "3752322", "revid": "88740", "url": "https://it.wikipedia.org/wiki?curid=3752322", "title": "Moretta", "text": ""}
{"id": "3752326", "revid": "28592", "url": "https://it.wikipedia.org/wiki?curid=3752326", "title": "Famiglia astigiana", "text": ""}
{"id": "3752336", "revid": "986213", "url": "https://it.wikipedia.org/wiki?curid=3752336", "title": "Ludovico da Venezia", "text": "Biografia.\nOrigini.\nDelle sue origini si hanno scarsissime notizie. La data - approssimativa - di nascita si pu\u00f2 desumere da quella in cui consegu\u00ec la laurea (1363). Se si presta fede ad alcune fonti che lo indicano come \"Ludovicus de S. Martino de Venetiis\", dovrebbe essere nato a Venezia nella contrada di San Martino.\nUna tradizione erudita gli ha assegnato il cognome Donati e lo ha ritenuto membro della famiglia patrizia Don\u00e0, ma questa notizia non \u00e8 in alcun modo confermata dalla documentazione storica. Il Ghedina ha notato come, quando fu proposto al cardinalato, il Senato veneziano lo avesse presentato come \"civis noster\" e non \"nobilis noster\", quindi non avrebbe avuto ascendenze aristocratiche.\nFormazione e carriera.\nLa prima notizia sul suo conto risale al 17 giugno 1362, quando il capitolo generale dei frati minori, durante un'assemblea a Strasburgo, lo invi\u00f2 al convento di San Francesco di Pisa come \"lector principalis\". Si pu\u00f2 presumere che Ludovico, appartenente alla provincia francescana di Sant'Antonio (quella estesa sul Nordest italiano), si fosse formato presso il convento veneziano dei Frari dove era stato indirizzato al \"cursus studiorum\". Divenne grande esperto di filosofia e teologia, nonch\u00e9 un ottimo oratore, tenendo corsi in vari conventi dell'Ordine.\nDopo aver trascorso meno di un anno a Pisa, chiese a papa Urbano V di essere esonerato dall'insegnamento per cinque anni in modo da conseguire la licenza magistrale; ci\u00f2 significa che in quella data aveva svolto sei anni di . Poco dopo il pontefice incaric\u00f2 i maestri Pietro Tommaso, arcivescovo di Creta, e Giovanni de Caturco, vescovo di Torcello, di esaminare il candidato e, eventualmente, di conferirgli il titolo (cosa che in effetti avvenne).\nDivenuto uno dei pi\u00f9 importanti intellettuali dell'epoca, Ludovico fece sicuramente parte del movimento chiamato a fondare e organizzare le facolt\u00e0 di teologia nelle universit\u00e0. Secondo Francesco Antonio Benoffi fu coinvolto nell'apertura di quella di universit\u00e0 di Padova (15 aprile 1363); \u00e8 certa, invece, la sua presenza alla solenne inaugurazione di quella di universit\u00e0 di Bologna (2 giugno 1364).\nDurante i pontificati di Urbano V e Gregorio XI fu inquisitore a Venezia e nella Marca Trevigiana, ruolo che ricopr\u00ec per pi\u00f9 di dieci anni a partire dal 1367 (e forse anche da prima). Inoltre, negli anni 1370 gli furono conferiti incarichi sempre pi\u00f9 importanti in seno all'Ordine francescano: fu ministro della provincia di Sant'Antonio (dal 1370 al 1373 e poi dal 1376 al 1378 almeno) e procuratore dell'Ordine presso la Curia papale (dal 1374).\nGrazie alla sua abilit\u00e0 oratoria svolse al contempo l'attivit\u00e0 di ambasciatore per conto della Santa Sede. Nel 1377 fu a Firenze per dirimere la lite tra il pontefice e la citt\u00e0 (la cosiddetta guerra degli Otto Santi), ma non ebbe successo.\nIl 5 gennaio 1378 il Senato veneziano lo propose con altri alla guida della diocesi di Ceneda. All'inizio di maggio prese parte al capitolo provinciale che si era riunito a Padova, mentre il 3 e il 4 ratific\u00f2 gli accordi tra Bonifacio e Rainaldino Lupi e i frati della basilica di Sant'Antonio. Il 6 maggio rispose a Ludovico II Gonzaga in merito alla nomina del visitatore delle suore clarisse di Mantova.\nLo Scisma d'Occidente e le missioni in Ungheria.\nCon l'avvento dello Scisma d'Occidente, nello stesso 1378, anche l'Ordine dei minori fin\u00ec per dividersi. Poich\u00e9 il generale dell'Ordine Leonardo Rossi si era dichiarato fedele all'antipapa Clemente VII, papa Urbano VI lo dichiar\u00f2 decaduto e nomin\u00f2 Ludovico da Venezia vicario con lo scopo di convocare a Esztergom i comizi generali per la nomina del nuovo capo dei francescani. Come prevedibile, il 28 maggio 1379 fu eletto all'unanimit\u00e0. Erano presenti solo 12 delle 34 province in quanto quelle Francia, Scozia, Navarra e Spagna si erano schierate con l'antipapa; il 1\u00ba ottobre, infatti, queste organizzarono un'assemblea analoga in cui elessero Angelo Brandolini.\nNel periodo successivo il pontefice affid\u00f2 a Ludovico le trattative con il re ungherese Luigi I d'Angi\u00f2 per convincerlo ad abbandonare la lega antiveneziana (erano gli anni della guerra di Chioggia) e di contrapporsi, piuttosto, alla regina di Napoli Giovanna I d'Angi\u00f2 che sosteneva l'antipapa. Per tutto il 1379, quindi, il frate fu ambasciatore pontificio e anche capo dei diplomatici (Zaccaria Contarini, Giacomo Priuli, Michele e Nicol\u00f2 Morosini, Giovanni Gradenigo) inviati dalla Serenissima per concludere la pace. Le trattative, intavolate con Carlo di Durazzo, si protrassero a lungo spostandosi anche a Sacile e a Treviso ma non portarono a nulla.\nNonostante ci\u00f2 non perse la stima della Repubblica di Venezia che il 30 luglio 1381, essendo morto l'altro candidato Tommaso Frignani, decise di proporlo al cardinalato. La richiesta fu accolta e in data imprecisata (forse il 18 settembre; la cerimonia dovrebbe collocarsi il 21 dicembre) Ludovico fu nominato cardinale presbitero di San Marco.\nLa prigionia e la morte.\nIl favore del pontefice, tuttavia, gli venne meno a causa del fallimento di una nuova missione presso gli Angioini. Dopo la sconfitta di Giovanna I e la morte di Luigi I, la corona di Napoli era passata a Carlo di Durazzo (giugno 1381); nella primavera successiva Ludovico, Bartolomeo Mezzavacca e Niccol\u00f2 Moschino Caracciolo si recarono presso il sovrano chiedendoli di mantenere quanto promesso in merito al ducato di Capua che, dopo la sua incoronazione, sarebbe dovuto passare a Francesco Prignano nipote del papa. \nLa richiesta non venne accolta. Ludovico, sospettato di tradimento, si port\u00f2 a Roma sperando di non incorrere nell'ira del papa. Ma il 15 ottobre fu accusato di disobbedienza e venne chiamato a discolparsi. Dovette pertanto tornare nel regno di Napoli: qui si trovavano Urbano e la sua Curia, spostandosi ora ad Aversa, ora a Napoli, ora a Nocera, di fatto prigionieri di re Carlo. \nNell'estate 1384 propose al papa di trovare un accordo con il sovrano, ma l'11 gennaio 1385, alla fine di un pubblico concistoro, fu accusato di lesa maest\u00e0 e di complottare contro il pontefice. Arrestato con altri cinque cardinali (Giovanni da Amelia, Gentile da Sangro, Bartolomeo da Cogorno, Marino del Giudice e Adam Easton), fu torturato ma profess\u00f2 sempre la propria innocenza evocando le parole della prima lettera di Pietro. \nNel settembre 1385 il pontefice riusc\u00ec a fuggire stabilendosi a Genova con al seguito la Curia e i cinque prigionieri. Qui, probabilmente nella prima met\u00e0 del dicembre 1386, vennero giustiziati; solo l'Easton venne risparmiato grazie alle pressioni del re d'Inghilterra. \nI resti di Ludovico furono sepolti nella chiesa genovese di San Francesco."}
{"id": "3752338", "revid": "47767", "url": "https://it.wikipedia.org/wiki?curid=3752338", "title": "Terra di Vil'\u010dek", "text": ""}
{"id": "3752348", "revid": "767487", "url": "https://it.wikipedia.org/wiki?curid=3752348", "title": "Diocesi di Dadibra", "text": "La diocesi di Dadibra (in latino: \"Dioecesis Dadybrensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nDadibra, forse identificabile con Kastamonu nell'odierna Turchia, \u00e8 un'antica sede episcopale della provincia romana della Paflagonia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Gangra. La sede \u00e8 documentata nelle \"Notitiae Episcopatuum\" del patriarcato fino al XII secolo.\nDiversi sono i vescovi noti di questa antica sede episcopale. Policronio non prese parte al concilio di Calcedonia del 451, ma al suo posto sottoscrisse gli atti conciliari il metropolita Pietro di Gangra. Tra i vescovi della Paflagonia, menzionati nell'intestazione della lettera inviata nel 458 all'imperatore Leone dopo l'uccisione di Proterio di Alessandria, figura anche il vescovo \"Hypedius\", termine che Le Quien interpreta come \"Hyperius\", mentre Schwartz come \"Hyperechius\"; questo vescovo, la cui sede di appartenenza non \u00e8 indicata, sottoscrisse la medesima lettera tramite Saturnillo di Amastri. \"Hypedius\" dovrebbe essere vescovo o di Dadibra o di Gionopoli, le uniche sedi della Paflagonia i cui vescovi non sottoscrissero esplicitamente la lettera all'imperatore Leone.\nFoca prese parte al concilio di Costantinopoli del 680 e a quello in Trullo del 692. Niceta fu uno dei padri del secondo concilio di Nicea nel 787, mentre Cristoforo assistette al concilio di Costantinopoli dell'879-880 durante il quale venne riabilitato il patriarca Fozio. Un altro vescovo di nome Niceta sarebbe stato trasferito attorno all'885 all'arcidiocesi di Atene. Infine la sigillografia ci ha trasmesso i nomi dei vescovi Giovanni, vissuto fra X e XI secolo, e Nicola e Tommaso, vissuti nell'XI secolo.\nDal 1933 Dadibra \u00e8 annoverata tra le sedi vescovili titolari della Chiesa cattolica; il titolo finora non \u00e8 stato assegnato."}
{"id": "3752349", "revid": "1305772", "url": "https://it.wikipedia.org/wiki?curid=3752349", "title": "Episodi di Nightmare Cafe", "text": "La prima stagione della serie televisiva Nightmare Cafe \u00e8 stata trasmessa negli Stati Uniti dal 29 gennaio 1992 al 3 aprile 1992 sul canale NBC."}
{"id": "3752351", "revid": "267975", "url": "https://it.wikipedia.org/wiki?curid=3752351", "title": "Arcidiocesi di Gangra", "text": "L'arcidiocesi di Gangra (in latino: \"Archidioecesis Gangrensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nGangra, in greco \u0393\u03ac\u03b3\u03b3\u03c1\u03b1, identificabile con \u00c7ank\u0131r\u0131 nell'omonima provincia in Turchia, \u00e8 l'antica sede metropolitana della provincia romana della Paflagonia nella diocesi civile del Ponto e nel patriarcato di Costantinopoli.\nIl Martirologio Romano ricorda due santi martiri di Gangra, il vescovo Ipazio il 14 novembre, lapidato dai Novaziani, e Callinico il 29 luglio. Secondo la tradizione, Ipazio \u00e8 il primo vescovo noto di Gangra, che avrebbe partecipato al concilio di Nicea nel 325 e a quello celebrato a Gangra verso la met\u00e0 del IV secolo.\nSecondo la Vita di Ipazio, la chiesa episcopale di Gangra venne costruita dal suo predecessore, Atanasio, che modific\u00f2 un preesistente tempio pagano in chiesa cristiana; nella medesima chiesa, dedicata a san Demetrio di Alessandria, vennero sepolte le spoglie mortali del santo.\nLa sede \u00e8 documentata nelle \"Notitiae Episcopatuum\" patriarcali fino al XIV secolo; in queste occupa una posizione che varia tra il 15\u00ba e il 21\u00ba posto nell'ordine gerarchico delle metropolie del patriarcato, e le sono attribuite tre diocesi suffraganee, Gionopoli, Dadibra e Sora. Alla provincia ecclesiastica appartenevano anche due arcidiocesi autocefale, Amastri e Pompeopoli.\nA Gangra si tennero due sinodi provinciali. Il pi\u00f9 conosciuto, oltre a quello del 375, \u00e8 il sinodo che si celebr\u00f2 tra il 340 e il 360, e di cui sono stati conservati i canoni. In esso furono condannate le tesi dell'asceta o del monaco Eustazio d'Armenia, il quale sosteneva che il matrimonio impediva di salvarsi ed era inferiore alla vita religiosa; il concilio ribad\u00ec la validit\u00e0 e la liceit\u00e0 del matrimonio.\nPer un certo periodo, nella seconda met\u00e0 del IV secolo, la sede di Gangra fu occupata da un vescovo ariano, Basilide. La citt\u00e0, tra V e VI secolo, fu scelta come luogo di esilio di prelati eterodossi: il patriarca monofisita Dioscoro di Alessandria, e il patriarca Macedonio di Costantinopoli, che morirono a Gangra; e Filosseno di Gerapoli.\nI Bizantini persero definitivamente Gangra nel 1391, quando la citt\u00e0 fu conquistata dagli Ottomani. Sono noti metropoliti di Gangra fino al XVII secolo, anche se dal XIV secolo risiedevano stabilmente a Costantinopoli. La metropolia fu soppressa dal sinodo patriarcale il 19 gennaio 1630 e il suo territorio annesso a quello della metropolia di Neocesarea.\nDal XIX secolo Gangra \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 28 febbraio 1989. Il suo ultimo titolare \u00e8 stato Ant\u00f4nio Ferreira de Macedo, arcivescovo coadiutore di Aparecida in Brasile. "}
{"id": "3752352", "revid": "92723", "url": "https://it.wikipedia.org/wiki?curid=3752352", "title": "Diocesi di Gionopoli", "text": "La diocesi di Gionopoli (in latino: \"Dioecesis Ionopolitana\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nGionopoli, identificabile con \u0130nebolu nell'odierna Turchia, \u00e8 un'antica sede vescovile della provincia romana della Paflagonia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Gangra. La sede \u00e8 documentata nelle \"Notitiae Episcopatuum\" del patriarcato fino al XII secolo.\nDiversi sono i vescovi documentati di questa antica sede episcopale bizantina. Il primo \u00e8 Petronio, che prese parte al concilio ecumenico celebrato a Nicea nel 325. Diogene fu tra i padri del concilio di Efeso del 431 e Reno di quello di Calcedonia del 451. Tra i vescovi della Paflagonia, menzionati nell'intestazione della lettera inviata nel 458 all'imperatore Leone dopo l'uccisione di Proterio di Alessandria, figura anche il vescovo \"Hypedius\", termine che Le Quien interpreta come \"Hyperius\", mentre Schwartz come \"Hyperechius\"; questo vescovo, la cui sede di appartenenza non \u00e8 indicata, sottoscrisse la medesima lettera tramite Saturnillo di Amastri. \"Hypedius\" dovrebbe essere vescovo o di Gionopoli o di Dadibra, le uniche sedi della Paflagonia i cui vescovi non sottoscrissero esplicitamente la lettera all'imperatore Leone.\nGiorgio intervenne al concilio di Costantinopoli nel 680 e al concilio in Trullo nel 692. Eraclio assistette al secondo concilio di Nicea nel 787. Antes partecip\u00f2 al concilio dell'869-870 che condann\u00f2 il patriarca Fozio, mentre Gregorio fu presente a quello che dieci anni dopo lo riabilit\u00f2. Tre vescovi, un anonimo nel X secolo, Giovanni e Niceta nell'XI secolo, sono documentati dai loro sigilli vescovili.\nDal XVIII secolo Gionopoli \u00e8 annoverata tra le sedi vescovili titolari della Chiesa cattolica; la sede \u00e8 vacante dal 12 agosto 1966. Il suo ultimo titolare \u00e8 stato Hubert Joseph Paulissen, gi\u00e0 vescovo di Kumasi in Ghana."}
{"id": "3752355", "revid": "84184", "url": "https://it.wikipedia.org/wiki?curid=3752355", "title": "Merriman", "text": ""}
{"id": "3752364", "revid": "92723", "url": "https://it.wikipedia.org/wiki?curid=3752364", "title": "Arcidiocesi di Pompeopoli di Paflagonia", "text": "L'arcidiocesi di Pompeopoli di Paflagonia (in latino: \"Archidioecesis Pompeiopolitana in Paphlagonia\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nPompeopoli di Paflagonia, identificabile con Ta\u015fk\u00f6pr\u00fc nell'odierna Turchia, \u00e8 un'antica sede arcivescovile della provincia romana della Paflagonia nella diocesi civile del Ponto e nel patriarcato di Costantinopoli.\nOriginariamente suffraganea dell'arcidiocesi di Gangra, fu in seguito elevata al rango di sede arcivescovile autocefala. Come tale \u00e8 documentata nelle \"Notitiae Episcopatuum\" del patriarcato dal VII alla fine del X secolo; in seguito le medesime \"Notitiae\" annoverano Pompeopoli tra le sedi metropolitane senza suffraganee fino al XIV secolo.\nLa diocesi \u00e8 documentata per la prima volta nel IV secolo, con i vescovi Filadelfio, che prese parte al primo concilio ecumenico celebrato a Nicea nel 325; e Sofronio, che figura tra i membri del sinodo riunito a Seleucia di Isauria il 27 settembre 359, e che venne deposto nel gennaio successivo.\nMolti dei vescovi conosciuti presero parte alle grandi assisi ecumeniche del primo millennio cristiano: Argino al concilio di Efeso nel 431, Eterio al concilio di Calcedonia nel 451, Severo al concilio di Costantinopoli nel 553, Teodoro I al concilio di Costantinopoli nel 680, Mauriano al concilio di Nicea del 787, Giovanni I e Teodosio rispettivamente ai concili di Costantinopoli dell'869-870 e dell'879-880. Altri metropoliti sono documentati nei primi secoli del secondo millennio cristiano per la loro partecipazione ai sinodi patriarcali; l'ultimo prelato noto \u00e8 Gregorio, all'epoca del patriarca Giovanni XIV Kalekas (1334-1347).\nDal XIX secolo Pompeopoli di Paflagonia \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 6 dicembre 1966. Il suo ultimo titolare \u00e8 stato Jean Delay, gi\u00e0 arcivescovo di Marsiglia.\nCronotassi.\nArcivescovi titolari.\nLa cronotassi di Pompeopoli di Cilicia potrebbe comprendere anche alcuni vescovi di questa sede, in quanto nelle fonti citate le due cronotassi non sono distinte."}
{"id": "3752366", "revid": "92723", "url": "https://it.wikipedia.org/wiki?curid=3752366", "title": "Diocesi di Sora (Paflagonia)", "text": "La diocesi di Sora (in latino: \"Dioecesis Sorana\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nSora, identificabile con Zora, 14 km a sud-ovest di Safranbolu, nell'odierna Turchia, \u00e8 un'antica sede vescovile della provincia romana della Paflagonia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Gangra. La sede \u00e8 documentata nelle \"Notitiae Episcopatuum\" del patriarcato fino al XII secolo.\nDiversi sono i vescovi documentati di questa antica sede episcopale bizantina. Teodoro prese parte al concilio di Calcedonia del 451. Olimpio sottoscrisse nel 458 la lettera dei vescovi della Paflagonia all'imperatore Leone dopo l'uccisione di Proterio di Alessandria. Giovanni intervenne al concilio in Trullo nel 692. Teofane assistette al secondo concilio di Nicea nel 787. Foca partecip\u00f2 al concilio dell'869-870 che condann\u00f2 il patriarca Fozio di Costantinopoli, mentre Costantino fu presente a quello che dieci anni dopo lo riabilit\u00f2. La sigillografia infine ha restituito i nomi di due vescovi, Simeone e Leonzio, vissuti fra X e XI secolo.\nDal XIX secolo Sora \u00e8 annoverata tra le sedi vescovili titolari della Chiesa cattolica; la sede \u00e8 vacante dal 14 giugno 1967. Il suo ultimo titolare \u00e8 stato Alonso Manuel Escalante, vicario apostolico di Pando in Bolivia."}
{"id": "3752369", "revid": "267975", "url": "https://it.wikipedia.org/wiki?curid=3752369", "title": "Diocesi di Adrianopoli di Onoriade", "text": "La diocesi di Adrianopoli di Onoriade () \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nAdrianopoli di Onoriade, le cui rovine si trovano 3\u00a0km a est di Eskipazar (chiamata in precedenza Viran\u015fehir) nella provincia turca di Karab\u00fck, \u00e8 un'antica sede vescovile della provincia romana di Onoriade nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Claudiopoli. La sede \u00e8 documentata nelle \"Notitiae Episcopatuum\" del patriarcato fino al XII secolo.\nDiversi sono i vescovi documentati di questa antica sede episcopale. Le Quien assegna a questa diocesi il vescovo Evezio, che prese parte al primo concilio ecumenico celebrato a Nicea nel 325; tuttavia lo stesso autore inserisce Evezio anche nella cronotassi di Adriani in Bitinia. Nell\"'Index patrum Nicaenorum restitutus\" di Heinrich Gelzer, questo vescovo \u00e8 indicato come prelato di Adriani e non di Adrianopoli. L'incertezza nell'attribuzione della sede di questo vescovo \u00e8 manifestata anche da Daniel Stiernon, mentre Ernest Honigmann si dichiara a favore di Adrianopoli di Onoriade.\nIl primo vescovo certamente attribuibile a Adrianopoli di Onoriade \u00e8 Teofilo, che si fece rappresentare al concilio di Calcedonia nel 451 dal prete Pelagio. Segue Teodoro I, che sottoscrisse, il 20 luglio 518, la petizione inviata dal sinodo di Costantinopoli al patriarca Giovanni, perch\u00e9 rompesse i suoi legami con Severo di Antiochia e il partito monofisita e ristabilisse la fede calcedonese.\nNella vita di sant'Alipio lo stilita, morto centenario durante il regno dell'imperatore Eraclio I (610-641), si menzionano due vescovi di nome Teodoro: Teodoro I, probabilmente lo stesso vescovo del 518, a cui fu affidata la prima educazione del santo; e Teodoro II, che lo consacr\u00f2 diacono e lo nomin\u00f2 economo della chiesa episcopale. Un altro vescovo legato alla vita di Alipio, \u00e8 Giovanni, menzionato in un mandamento imperiale datato alla met\u00e0 del VI secolo, identificato con il vescovo omonimo che il diacono Alipio, trentenne, accompagn\u00f2 a Costantinopoli.\nLe fonti conciliari del VII-IX secolo attestano l'esistenza di altri tre vescovi: Platone, che partecip\u00f2 al concilio di Costantinopoli del 680; Niceta, che figura tra i prelati presenti al secondo concilio di Nicea nel 787; e Sofronio, che partecip\u00f2 al concilio di Costantinopoli dell'879-880 dove venne riabilitato il patriarca Fozio. Stiernon non esclude che quest'ultimo vescovo possa appartenere anche alla diocesi di Adrianopoli di Pisidia.\nAl concilio di Costantinopoli dell'869-870, che condann\u00f2 il patriarca Fozio, fu presente Cosma di Adrianopoli, che Le Quien inserisce nelle cronotassi di Adrianopoli di Emimonto, di Adrianopoli di Pisidia e di Adrianopoli di Epiro. Secondo Stiernon, non si tratta di tre vescovi omonimi, ma dello stesso vescovo, la cui attribuzione a Adrianopoli di Onoriade \u00e8 indubitabile.\nUn sigillo vescovile datato al X secolo riporta il nome del vescovo Giorgio di Adrianopoli. Tuttavia l'assenza nel sigillo di ulteriori indicazioni non permette di chiarire se Giorgio sia stato vescovo di Adrianopoli di Onoriade, oppure delle sedi omonime di Adrianopoli di Pisidia e Adrianopoli di Epiro.\nDal XVII secolo Adrianopoli di Onoriade \u00e8 annoverata tra le sedi vescovili titolari della Chiesa cattolica; la sede \u00e8 vacante dall'11 febbraio 1985. Il suo ultimo titolare \u00e8 stato Joseph Maria Pernicone, vescovo ausiliare di New York."}
{"id": "3752371", "revid": "132266", "url": "https://it.wikipedia.org/wiki?curid=3752371", "title": "Limeniko Soma", "text": ""}
{"id": "3752373", "revid": "767487", "url": "https://it.wikipedia.org/wiki?curid=3752373", "title": "Agente 077 missione Bloody Mary", "text": "Agente 077 missione Bloody Mary \u00e8 un film del 1965, diretto da Sergio Grieco con l'abituale pseudonimo \"Terence Hathaway\". \u00c8 una pellicola del filone del fantaspionaggio ed \u00e8 una coproduzione internazionale tra Italia, Francia e Spagna.\nHa avuto due seguiti: \"Agente 077 dall'Oriente con furore\" girato lo stesso anno e \"Missione speciale Lady Chaplin\" del 1966.\nTrama.\nUn bombardiere degli Stati Uniti d'America, che trasporta un'arma nucleare, chiamata Bloody Mary, precipita sorvolando la Francia. L'agente segreto americano 077, Dick Malloy, ha il compito di trovare e recuperare l'ordigno, scomparso nel disastro. I primi indizi portano ad un ufficiale a bordo dell'aereo, il cui cadavere per\u00f2 non \u00e8 stato trovato. Nelle indagini, 077 viene affiancato dalla dottoressa Elsa Freeman e dal collega Lester. Dapprima si reca a Parigi nella clinica di chirurgia estetica del dott. Betz, successivamente in Spagna, da dove parte con la nave Trinidad alla volta della Grecia. Qui viene catturato dal Giglio Nero, l'organizzazione criminale che ha rubato la bomba, ma riesce a scappare e a fare ritorno sulla terraferma. Di ritorno a Parigi, scopre il piano del Giglio Nero, di cui il dott. Betz \u00e8 il capo, e riesce a far arrestare i criminali appena salgono sulla nave Trinidad, dove trovano l'esercito americano che aveva precedentemente sequestrato l'imbarcazione.\nDistribuzione.\nDistribuito dalla FIDA il 13 agosto 1965.\nDoppiaggio.\nDoppiaggio affidato alla CDC."}
{"id": "3752376", "revid": "92723", "url": "https://it.wikipedia.org/wiki?curid=3752376", "title": "Arcidiocesi di Claudiopoli di Onoriade", "text": "L'arcidiocesi di Claudiopoli di Onoriade (in latino: \"Archidioecesis Claudiopolitana in Honoriade\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nClaudiopoli di Onoriade, identificabile con Eskihisar nei pressi di Bolu nell'odierna Turchia, \u00e8 l'antica sede metropolitana della provincia romana di Onoriade nella diocesi civile del Ponto e nel patriarcato di Costantinopoli.\nSecondo la tradizione greca, sant'Autonomo, originario dell'Italia, avrebbe evangelizzato la citt\u00e0 all'epoca dell'imperatore Diocleziano. Socrate Scolastico, nella sua storia ecclesiastica, menziona nella seconda met\u00e0 del IV secolo il vescovo Callicrate tra i sostenitori di Macedonio che indirizzarono una supplica all'imperatore Gioviano (363-364). Primo vescovo storicamente documentato \u00e8 Geronzio, che prese parte ad un concilio celebrato nel 394 a Costantinopoli dal patriarca Nettario per trattare la questione della sede di Bosra contesa da due vescovi, Bagadio e Agapio.\nLa sede di Claudiopoli di Onoriade \u00e8 documentata nelle \"Notitiae Episcopatuum\" del patriarcato fino al XIV secolo; tuttavia il suo inserimento nelle \"Notitiae\" fino a questo periodo deve essere puramente onorifico, in quanto la sede, a causa della sua distruzione ad opera dei Turchi, aveva perso il rango di sede metropolitana a favore di Eraclea Pontica gi\u00e0 nella prima met\u00e0 del XIII secolo. Nelle \"Notitiae\" occupa tra il 16\u00ba e il 25\u00ba posto nell'ordine gerarchico delle sedi metropolitane del patriarcato, e le sono assegnate cinque diocesi suffraganee: Eraclea Pontica, Prusiade, Tio, Crazia e Adrianopoli. \nLa sede bizantina scomparve all'incirca nel XIII o XIV secolo; ultimo suo vescovo documentato \u00e8 un anonimo, menzionato nel 1250. In seguito, la metropolia \u00e8 diventata una sede titolare del patriarcato; sono noti vescovi titolari dal XVII al XX secolo.\nDal XV secolo Claudiopoli di Onoriade \u00e8 annoverata anche tra le sedi arcivescovili titolari della Chiesa cattolica; la sede \u00e8 vacante dal 26 marzo 2000. Il suo ultimo titolare \u00e8 stato Alfredo Bruniera, delegato e nunzio apostolico, e vice-presidente del Pontificio consiglio \"Cor Unum\".\nCronotassi.\nVescovi e arcivescovi titolari.\nI vescovi di Claudiopoli di Onoriade appaiono confusi con i vescovi di Claudiopoli di Isauria, perch\u00e9 nelle fonti citate le cronotassi delle due sedi non sono distinte."}
{"id": "3752378", "revid": "1337443", "url": "https://it.wikipedia.org/wiki?curid=3752378", "title": "Cesare Cristiani di Ravarano", "text": "Laureatosi in Giurisprudenza presso l'Universit\u00e0 di Parigi, titolo di studio confermato presso l'Universit\u00e0 di Torino divenne Procuratore generale presso la Regia Camera dei conti del Piemonte nel 1841,\nPresidente di classe nel Senato di Piemonte il 11 dicembre 1847, l'anno successivo Primo presidente del Senato di Casale. Fu anche Membro della Commissione superiore di liquidazione e del Consiglio generale dell'Amministrazione del debito pubblico negli Stati di Terraferma.\nIncarichi di Governo.\nRegno di Sardegna ante 4 marzo 1848:\nRegno di Sardegna post 4 marzo 1848 - Regno d'Italia:"}
{"id": "3752381", "revid": "92723", "url": "https://it.wikipedia.org/wiki?curid=3752381", "title": "Diocesi di Crazia", "text": "La diocesi di Crazia (in latino: \"Dioecesis Cratiensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nCrazia, nota anche con il nome di Flaviopoli, identificabile con Gerede nell'odierna Turchia, \u00e8 un'antica sede vescovile della provincia romana di Onoriade nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Claudiopoli. La sede \u00e8 documentata nelle \"Notitiae Episcopatuum\" del patriarcato fino al XII secolo.\nSono diversi i vescovi noti di questa antica sede episcopale, molti dei quali parteciparono ai concili ecumenici del primo millennio: Epifanio (431), Genetlio (451), Diogene (553), Giorgio (680 e 692), Costantino (787) e Basilio (869 e 879). Il primo vescovo noto \u00e8 Fileto, che fu uno dei vescovi ariani che abbandonarono il concilio di Sardica e a Filippopoli tennero nel 344 un loro concilio alternativo. Paolo visse all'inizio del V secolo e seppe resistere coraggiosamente all'imperatrice Elia Eudossia che perseguitava Giovanni Crisostomo.\nPlatone sottoscrisse, il 20 luglio 518, la petizione inviata dal sinodo di Costantinopoli al patriarca Giovanni, perch\u00e9 rompesse i suoi legami con Severo di Antiochia e il partito monofisita e ristabilisse la fede calcedonese. Abramo prese parte al sinodo riunito a Costantinopoli nel 536 dal patriarca Mena, durante il quale furono condannati Severo di Antiochia e i suoi sostenitori, l'ex patriarca Antimo, il monaco siriano Zoora e Pietro di Apamea. Abramo \u00e8 da identificare con il santo vescovo omonimo, documentato da una \"Vita\" scritta da un suo contemporaneo, Cirillo di Scitopoli, e nella quale si fa menzione del suo diretto predecessore sulla sede di Crazia, Platone, lo stesso vescovo documentato nel 518.\nLa sigillografia ha restituito i nomi di due vescovi di Crazia, Sabas, vissuto tra X e XI secolo, e Costantino, il cui sigillo vescovile \u00e8 databile all'XI secolo. Un anonimo vescovo \u00e8 documentato in occasione di una disputa per un'eredit\u00e0 nel 1033.\nDal XIX secolo Crazia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 20 gennaio 1985. La sede fu istituita con il nome di \"Flaviopolitana\", che mut\u00f2 in \"Cratiensis\" nel 1930. Il suo ultimo titolare \u00e8 stato il cappuccino Camilo Pl\u00e1cido Crous y Salichs, vicario apostolico di Caquet\u00e1 (Sibundoy) in Colombia, oggi diocesi di Mocoa-Sibundoy."}
{"id": "3752384", "revid": "267975", "url": "https://it.wikipedia.org/wiki?curid=3752384", "title": "Sede titolare di Flaviopoli", "text": ""}
{"id": "3752386", "revid": "267975", "url": "https://it.wikipedia.org/wiki?curid=3752386", "title": "Diocesi di Eraclea Pontica", "text": "La diocesi di Eraclea Pontica (in latino: \"Dioecesis Heracleensis Pontica\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nEraclea Pontica, oggi conosciuta con il nome di Karadeniz Ere\u011fli nell'odierna Turchia, \u00e8 un'antica sede vescovile della provincia romana di Onoriade nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Claudiopoli.\nNella prima met\u00e0 del XIII secolo fu elevata al rango di sede metropolitana al posto di Claudiopoli, caduta definitivamente in mano ai Turchi. Presa a sua volta dai Turchi nel luglio del 1360, Eraclea non ebbe pi\u00f9 arcivescovi; la sede fu soppressa nel luglio del 1387 e il suo territorio annesso a quello di Amastri. La sede \u00e8 documentata nelle \"Notitiae Episcopatuum\" del patriarcato fino al XIV secolo.\nI racconti agiografici e la tradizione liturgica bizantina attribuiscono all'apostolo sant'Andrea l'evangelizzazione della citt\u00e0 e pongono a Eraclea il martirio, sotto Licinio, di san Teodoro di Amasea.\nDiversi sono i vescovi e i metropoliti documentati di quest'antica sede bizantina. Per il primo millennio cristiano sono noti i seguenti vescovi. Eusebio prese parte al concilio di Efeso 431. Teodoro intervenne al concilio di Calcedonia nel 451. Epifanio prese parte al sinodo riunito a Costantinopoli nel 536 dal patriarca Mena, durante il quale furono condannati Severo di Antiochia e i suoi sostenitori, l'ex patriarca Antimo, il monaco siriano Zoora e Pietro di Apamea. Stefano partecip\u00f2 al concilio di Costantinopoli nel 680 e al concilio in Trullo del 692. Giovanni assistette al secondo concilio di Nicea nel 787. Costantino \u00e8 documentato da un sigillo databile all'VIII-IX secolo. Paolo \u00e8 citato in una lettera di papa Niccol\u00f2 I all'imperatore Michele III del 28 settembre 865 come uno dei pi\u00f9 strenui difensori del patriarca Ignazio. Melezio partecip\u00f2 ai concili di Costantinopoli dell'869-870 e dell'879-880 che trattarono della questione del patriarca Fozio. Un altro sigillo, databile fra IX e X secolo, attesta l'esistenza del vescovo Acacio.\nDal XIX secolo Eraclea Pontica \u00e8 annoverata tra le sedi vescovili titolari della Chiesa cattolica; dal 30 settembre 1977 il vescovo titolare \u00e8 Helmut Kr\u00e4tzl, gi\u00e0 vescovo ausiliare di Vienna."}
{"id": "3752387", "revid": "21880", "url": "https://it.wikipedia.org/wiki?curid=3752387", "title": "Podarcis peloponnesiaca", "text": ""}
{"id": "3752393", "revid": "1543377", "url": "https://it.wikipedia.org/wiki?curid=3752393", "title": "Tambo (struttura inca)", "text": "Il tambo (quechua: \"tampu\", \"albergo\") era una struttura Inca costruita per usi amministrativi e militari. Situata lungo le strade inca, i tambo servivano per i rifornimenti e per fornire riparo al personale statale in viaggio. Erano anche depositi di registri basati sui quipu.\nDescrizione.\nEsistevano diversi tipi di tambo. Alcuni servivano per alloggiare gli Inca che stavano viaggiando ed il loro entourage (solitamente mogli ed ufficiali di stato), altri come tappa dei chaski, ovvero dei messaggeri che correvano lungo le strade per consegnare messaggi.\nI tambo erano anche insediamenti pianificati. Prove architettoniche e documentarie fanno pensare che la dimensione degli insediamenti corrispondeva probabilmente alla loro capacit\u00e0 di ospitare una data popolazione.\nNon tutte le strutture che oggi chiamiamo \"tambo\" erano necessariamente stazioni di questo genere, o tampu inca. Apparentemente, i tampu erano distanti solo un giorno l'uno dall'altro, con strutture principali poste ogni 5 o 6 giorni di cammino.\nRovine dei tambo sono sparse per tutto l'attuale Per\u00f9, la Bolivia, il Cile e la Colombia. Pedro Cieza de Le\u00f3n fa continui riferimenti ai tambo nel suo \"Cr\u00f3nicas de Peru\". Nel seguente passaggio, Cieza de Le\u00f3n descrive gli utilizzi generali dei tambo che apprese dai nativi: "}
{"id": "3752396", "revid": "92723", "url": "https://it.wikipedia.org/wiki?curid=3752396", "title": "Diocesi di Prusiade", "text": "La diocesi di Prusiade (in latino: \"Dioecesis Prusiensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nPrusiade (\"Prusias ad Hypium\"), identificabile con Konuralp (anticamente Usk\u00fcb) nella provincia di D\u00fczce in Turchia, \u00e8 un'antica sede vescovile della provincia romana di Onoriade nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Claudiopoli. La sede \u00e8 documentata nelle \"Notitiae Episcopatuum\" del patriarcato fino al XII secolo.\nDiversi sono i vescovi documentati di questa antica sede episcopale. Giorgio prese parte al primo concilio ecumenico celebrato a Nicea nel 325. Olimpio intervenne al concilio di Calcedonia nel 451. Domizio partecip\u00f2 al concilio di Costantinopoli nel 680. Teofilo assistette al secondo concilio di Nicea nel 787. Paolo sub\u00ec il martirio all'epoca della lotta iconoclasta ed \u00e8 ricordato nel menologio greco alla data del 7 maggio. Costantino e Leone presero parte rispettivamente ai concili di Costantinopoli dell'869-870 e dell'879-880 che trattarono la questione del patriarca Fozio. La sigillografia ha restituito i nomi di alcuni vescovi di Prusiade: Giorgio II, vissuto tra VII e VIII secolo; Basilio, vissuto fra X e XI secolo; e Nicola, il cui sigillo \u00e8 databile all'XI secolo.\nDal XIX secolo Prusiade \u00e8 annoverata tra le sedi vescovili titolari della Chiesa cattolica; la sede \u00e8 vacante dal 15 settembre 1967. Il suo ultimo titolare \u00e8 stato Jos\u00e9 Salazar L\u00f3pez, vescovo coadiutore di Zamora in Messico."}
{"id": "3752398", "revid": "19933", "url": "https://it.wikipedia.org/wiki?curid=3752398", "title": "Khoros", "text": ""}
{"id": "3752399", "revid": "19933", "url": "https://it.wikipedia.org/wiki?curid=3752399", "title": "Hagioupolis", "text": ""}
{"id": "3752400", "revid": "19933", "url": "https://it.wikipedia.org/wiki?curid=3752400", "title": "Bani Hurri", "text": ""}
{"id": "3752401", "revid": "287204", "url": "https://it.wikipedia.org/wiki?curid=3752401", "title": "Spina di Lupo", "text": "Lo Spina di Lupo (2.783 - \"Wolfendorn\" in tedesco) \u00e8 una montagna delle Alpi della Zillertal nelle Alpi dei Tauri occidentali.\nCaratteristiche.\nIl monte si trova lungo la linea di confine, tra l'Italia e l'Austria, infatti sulla cima si trova un cippo di confine che oltre a riportare le iniziali dei due stati (\"I\" e \"\u00d6\"), riporta la scritta \"e-94\".\nSulla cima si trova una stazione meteorologica dell'Istituto di meteorologia e geofisica di Innsbruck (IMGI).\n\u00c8 uno dei punti pi\u00f9 panoramici attorno al passo del Brennero, infatti si possono scorgere diverse cime, tra cui: Monte Gerla, Gran Pilastro, Punta Bianca, Picco della Croce, Cima Gallina, Cima Vallaccia, Tribulaun, fino a intravedere, lungo la valle dell'Inn, la citt\u00e0 di Innsbruck. Sempre dalla cima si intravedono le Tre Cime di Lavaredo.\nItinerari.\nPer raggiungere la cima, posta al confine italo-austriaco, esistono principalmente due vie:"}
{"id": "3752402", "revid": "688488", "url": "https://it.wikipedia.org/wiki?curid=3752402", "title": "Poliuretaniche", "text": ""}
{"id": "3752403", "revid": "339392", "url": "https://it.wikipedia.org/wiki?curid=3752403", "title": "Epossidiche", "text": ""}
{"id": "3752404", "revid": "92723", "url": "https://it.wikipedia.org/wiki?curid=3752404", "title": "Diocesi di Tio", "text": "La diocesi di Tio (in latino: \"Dioecesis Tiana\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nTio, identificabile con Filyos (distretto di \u00c7aycuma nella provincia di Zonguldak) nell'odierna Turchia, \u00e8 un'antica sede vescovile della provincia romana di Onoriade nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Claudiopoli. La sede \u00e8 documentata nelle \"Notitiae Episcopatuum\" del patriarcato fino al XII secolo.\nDiversi sono i vescovi documentati di questa antica sede episcopale. Apragmonio prese parte al concilio di Efeso 431 e a quello di Calcedonia nel 451; in quest'ultimo concilio Apragmonio rappresent\u00f2 anche il suo metropolita Calogero di Claudiopoli. Andrea sottoscrisse, il 20 luglio 518, la petizione inviata dal sinodo di Costantinopoli al patriarca Giovanni, perch\u00e9 rompesse i suoi legami con Severo di Antiochia e il partito monofisita e ristabilisse la fede calcedonese. Eugenio prese parte al sinodo riunito a Costantinopoli nel 536 dal patriarca Mena, durante il quale furono condannati Severo di Antiochia e i suoi sostenitori, l'ex patriarca Antimo, il monaco siriano Zoora e Pietro di Apamea. Longino partecip\u00f2 al concilio di Costantinopoli nel 680. Michele assistette al secondo concilio di Nicea nel 787. Costantino prese parte ai concili di Costantinopoli dell'869-870 e dell'879-880 che trattarono la questione del patriarca Fozio.\nOltre a questi vescovi documentati dalle fonti conciliari, la sigillografia ci ha restituito i nomi di altri vescovi di Tio, Cipriano, Antonio, Basilio, Michele II e Anthio, vissuti tra VIII e XI secolo. Infine altri due vescovi sono menzionati nelle fonti agiografiche, Costantino I e Sisinnio. \nDal XVIII secolo Tio \u00e8 annoverata tra le sedi vescovili titolari della Chiesa cattolica; la sede \u00e8 vacante dal 30 aprile 1970. Il suo ultimo titolare \u00e8 stato Alfredo Maria Cavagna, vescovo della Curia romana."}
{"id": "3752405", "revid": "599013", "url": "https://it.wikipedia.org/wiki?curid=3752405", "title": "Lorraine Fenton", "text": "Biografia.\nHa al suo attivo due argenti olimpici, vinti entrambi alle Olimpiadi di Sydney del 2000.\nNon prese parte alle Olimpiadi di Atene del 2004 a causa di un infortunio al tendine del ginocchio, ma l'anno successivo torn\u00f2 a vincere una medaglia d'argento nella staffetta 4\u00d7400 metri ai mondiali del 2005 insieme alle connazionali Shericka Williams, Novlene Williams e Ronetta Smith.\nSi ritir\u00f2 dopo la stagione 2006.\nCampionati nazionali.\n2002\nAltre competizioni internazionali.\n1998\n2000\n2002\n2003"}
{"id": "3752407", "revid": "4252", "url": "https://it.wikipedia.org/wiki?curid=3752407", "title": "Diocesi di Amiso", "text": "La diocesi di Amiso (in latino: \"Dioecesis Amisena\") \u00e8 una sede soppressa del patriarcato di Costantinopoli e una sede titolare della Chiesa cattolica. Nel corso del XIV secolo, la citt\u00e0 fu sede di una diocesi di rito latino.\nStoria.\nAmiso, corrispondente alla citt\u00e0 di Samsun nell'odierna Turchia, \u00e8 un'antica sede vescovile della provincia romana dell'Elenoponto nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Amasea. La sede \u00e8 documentata nelle \"Notitiae Episcopatuum\" del patriarcato fino al XII secolo.\nSecondo la tradizione, Amiso venne evangelizzata nel corso del I secolo dall'apostolo Andrea. All'inizio del IV secolo, durante l'impero di Diocleziano, sub\u00ec il martirio la vergine Caritina, ricordata nel martirologio romano al 5 ottobre. Sono noti altre martiri, uccise all'inizio del regno di Galerio, e cio\u00e8 Alessandra, Claudia, Eufrasia, Matrona, Giuliana, Eufemia e Teodosia.\nDiversi sono i vescovi conosciuti di questa antica diocesi bizantina. Antoniano partecip\u00f2 al concilio di Calcedonia del 451, ma sottoscrisse la definizione di fede tramite il diacono Olimpio. Eritrio sottoscrisse nel 458 la lettera dei vescovi dell'Elenoponto all'imperatore Leone in seguito all'uccisione del patriarca Proterio di Alessandria. Il menologio greco, alla data del 18 dicembre, ricorda il santo vescovo Floro vissuto alla fine del VI secolo. Tiberio, Leone e Basilio parteciparono ai concili ecumenici della loro epoca, rispettivamente il terzo concilio di Costantinopoli (680), il secondo concilio di Nicea (787) ed il concilio di Costantinopoli dell'879-880 che riabilit\u00f2 il patriarca Fozio. Costantino, Niceforo e un anonimo vescovo sono documentati dall'esistenza dei loro sigilli episcopali, datati tra XI e XII secolo. Infine, durante il suo patriarcato, Michele III di Anchialo (1170-1178) invi\u00f2 al metropolita Leone di Amasea l'ordine di eleggere al pi\u00f9 presto un nuovo vescovo, il cui nome resta sconosciuto, per la sede di Amiso.\nA partire dal XIV secolo Amiso divenne la sede dei metropoliti di Amasea, che vi risedettero stabilmente fino alla soppressione dell'arcidiocesi greca nel 1923; qui si trovava la cattedrale metropolitana dedicata alla Santissima Trinit\u00e0, oggi scomparsa.\nAgli inizi del XIV secolo ad Amiso, conosciuta all'epoca come Simisso, \u00e8 attestata la presenza di un convento di Francescani della \"Vicaria Orientalis\" dipendente dalla Custodia di Trebisonda. Come molte altre citt\u00e0 della costa del mar Nero ove erano presenti gli Ordini mendicanti, anche Simisso divenne sede di una diocesi di rito latino, esistente prima del 1345. Un suo vescovo, Paolo, fu trasferito dal patriarca latino di Costantinopoli a Smirne, citt\u00e0 recentemente conquistata; al suo posto fu nominato il domenicano Benedetto, cui segu\u00ec un armeno italiano, Tommaso. La diocesi latina scomparve, al pi\u00f9 tardi, con la conquista di Samsun ad opera degli Ottomani nel 1401.\nDal XIX secolo Amiso \u00e8 annoverata tra le sedi vescovili titolari della Chiesa cattolica; la sede \u00e8 vacante dal 18 febbraio 1978. Il suo ultimo titolare \u00e8 stato Cornelius de Wit, prelato di San Jose di Antioquia nelle Filippine."}
{"id": "3752408", "revid": "92723", "url": "https://it.wikipedia.org/wiki?curid=3752408", "title": "Diocesi di Andrapa", "text": "La diocesi di Andrapa (in latino: \"Dioecesis Andrapena\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nAndrapa, identificabile con Vezirk\u00f6pr\u00fc nell'odierna Turchia, \u00e8 un'antica sede vescovile della provincia romana dell'Elenoponto nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Amasea. La diocesi \u00e8 menzionata in tutte le \"Notitiae Episcopatuum\" del patriarcato dalla met\u00e0 del VII secolo fino al XII secolo.\nDi questa antica diocesi bizantina sono noti diversi vescovi. Paralio prese parte al concilio di Efeso nel 431 e si fece rappresentare dal diacono Eucario a quello di Calcedonia nel 451. Paolo sottoscrisse nel 458 la lettera dei vescovi dell'Elenoponto all'imperatore Leone in seguito all'uccisione del patriarca Proterio di Alessandria. Andrea \u00e8 noto grazie alla scoperta del suo sigillo episcopale, databile al VI secolo. Giovanni \u00e8 documentato nel concilio di Costantinopoli del 680; a questo vescovo sono attribuiti due sigilli databili al VII secolo. Sergio partecip\u00f2 al concilio in Trullo nel 692. Un altro sigillo, databile al VII-VIII secolo, riporta il nome del vescovo Nicola. Teodoro si fece rappresentare al secondo concilio niceno nel 787 dal diacono Mariano. Antonio prese parte al concilio di Costantinopoli dell'879-880 che riabilit\u00f2 il patriarca Fozio. Altri sigilli del X e XI secolo hanno restituito i nomi dei vescovi Leone e Teodosio.\nDal XX secolo Andrapa \u00e8 annoverata tra le sedi vescovili titolari della Chiesa cattolica; la sede \u00e8 vacante dal 9 dicembre 1966. Il suo ultimo titolare \u00e8 stato John Francis Whealon, vescovo ausiliare di Cleveland."}
{"id": "3752409", "revid": "729019", "url": "https://it.wikipedia.org/wiki?curid=3752409", "title": "Goffredo Marzano", "text": "Fu conte di Squillace e signore di Laconia, Maida e Policastro e grande ammiraglio del Regno di Napoli.\nBiografia.\nFu nominato nel 1330 grande ammiraglio del Regno di Napoli. Morto il Re Roberto d'Angi\u00f2, il 16 gennaio 1343 successe al trono per diritto ereditario Giovanna I d'Angi\u00f2, che aveva appena 16 anni. Goffredo partecip\u00f2 in nome della Regina alla lotta contro il Re Luigi I d'Ungheria. Nel gennaio 1348 l'esercito ungherese al comando del sovrano invase il Regno senza incontrare grandi resistenze. Goffredo Marzano con il suo esercito lo affront\u00f2 nei pressi di Roccamonfina, dimostrando coraggio e determinazione, ma ci\u00f2 non bast\u00f2 ad apportare un contributo positivo alla guerra gi\u00e0 persa in partenza.\nDiscendenza.\nGoffredo Marzano si spos\u00f2 con Giovanna Ruffo, che gli diede due figli, Roberto e Tommaso, e tre figlie, Rogasia, Caterina e Maria."}
{"id": "3752417", "revid": "92723", "url": "https://it.wikipedia.org/wiki?curid=3752417", "title": "Arcidiocesi di Eucaita", "text": "L'arcidiocesi di Eucaita (in latino: \"Archidioecesis Euchaitena\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nEucaita, identificabile con Avhat (Avkat) nell'odierna Turchia, \u00e8 un'antica sede della provincia romana dell'Elenoponto nella diocesi civile del Ponto e nel patriarcato di Costantinopoli.\nQuesta antica diocesi bizantina \u00e8 documentata nelle \"Notitiae Episcopatuum\" del patriarcato dal VII al XIV secolo, dapprima come arcidiocesi autocefala, e dall'inizio del X secolo come sede metropolitana. Secondo la \"Vita Ignatii\" di Stiliano di Neocesarea, Eucaita fu elevata al rango di metropolia dal patriarca Fozio in occasione della sua restaurazione sulla sede costantinopolitana nell'880, o poco dopo. Le \"Notitiae\" del X, XI e XII secolo assegnano a Eucaita quattro diocesi suffraganee, Gazala, Koutziagra, Sibiktos e Barian\u00e9, che furono probabilmente sedi effimere, bench\u00e9 siano documentati vescovi per queste diocesi.\nLa diocesi \u00e8 documentata per la prima volta verso la fine del V secolo, durante il regno dell'imperatore Anastasio I (491-518), secondo un'iscrizione di questo periodo, che attesta anche l'esistenza del primo vescovo noto, Mamas; in quest'epoca la diocesi era ancora suffraganea dell'arcidiocesi di Amasea. Il primo arcivescovo conosciuto \u00e8 Epifanio, alla fine del VII secolo, che partecip\u00f2 al concilio ecumenico del 680 e al concilio in Trullo del 692. Il primo prelato attestato come metropolita fu Teodoro Santabarenos, imposto sulla sede di Eucaita dal patriarca Fozio, che in precedenza aveva costretto alle dimissioni l'arcivescovo Eufemiano.\nEucaita era famosa per aver dato i natali a san Teodoro, martirizzato a Amasea e le cui reliquie furono trasferite a Eucaita nel IV secolo; da questo momento la citt\u00e0 divenne sede di un importante pellegrinaggio sulla tomba del santo.\nNella prima met\u00e0 del XIV secolo la sede fu data in amministrazione ai metropoliti di Apro e di Cesarea; nel corso del secolo la sede fu soppressa per la crescente presenza mussulmana e la fine della comunit\u00e0 cristiana.\nDal 1922 Eucaita \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 28 giugno 1972. Il titolo \u00e8 stato assegnato a tre vescovi: Bernard Gijlswijk, delegato apostolico in Sudafrica; Octavio Antonio Beras Rojas, arcivescovo coadiutore di Santo Domingo; e Boles\u0142aw Kominek, vescovo ausiliare di Breslavia."}
{"id": "3752419", "revid": "92723", "url": "https://it.wikipedia.org/wiki?curid=3752419", "title": "Diocesi di Ibora", "text": "La diocesi di Ibora (in latino: \"Dioecesis Iborena\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nIbora, identificabile con Iver\u00f6n\u00fc, distretto di Erbaa, nell'odierna Turchia, \u00e8 un'antica sede vescovile della provincia romana dell'Elenoponto nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Amasea. La sede \u00e8 documentata nelle \"Notitiae Episcopatuum\" del patriarcato fino al XII secolo. Nativo di Ibora era lo scrittore e teologo origenista del IV secolo, Evagrio Pontico.\nDiversi sono i vescovi noti di questa antica diocesi bizantina. Il vescovo Arassio \u00e8 menzionato nella \"Vita di santa Macrina\", scritta da Gregorio di Nissa, il cui monastero era situato nei pressi di Ibora. Pantofilo prese parte al concilio di Costantinopoli nel 381. Sant'Uranio intervenne al concilio di Calcedonia del 451 e sottoscrisse nel 458 la lettera dei vescovi dell'Elenoponto all'imperatore Leone I dopo l'uccisione del patriarca Proterio di Alessandria. Teodoro partecip\u00f2 al concilio di Costantinopoli nel 680. Fozio I era presente al concilio in Trullo nel 692. Paolo e Nicola presero parte rispettivamente ai concili di Costantinopoli dell'869-870 e dell'879-880 che trattarono la questione del patriarca Fozio. La sigillografia ha restituito i nomi dei vescovi Fozio II e Michele, vissuti nel X e nell'XI secolo.\nDal XIX secolo Ibora \u00e8 annoverata tra le sedi vescovili titolari della Chiesa cattolica; la sede \u00e8 vacante dal 31 dicembre 1973. Il suo ultimo titolare \u00e8 stato il carmelitano Vincent Victor Dereere, gi\u00e0 vescovo di Trivandrum in India."}
{"id": "3752420", "revid": "1337443", "url": "https://it.wikipedia.org/wiki?curid=3752420", "title": "Giacomo Oneto", "text": "Fu Consigliere di Stato ordinario e straordinario annuale per le divisioni nel 1847. Il 27 luglio 1849 venne nominato Senatore del Regno di Sardegna poi Vicepresidente e successivamente Presidente della Camera di commercio di Genova. Fu anche Membro del Consiglio di reggenza della Banca nazionale degli Stati sardi, sede di Genova."}
{"id": "3752421", "revid": "1305772", "url": "https://it.wikipedia.org/wiki?curid=3752421", "title": "Zora", "text": ""}
{"id": "3752426", "revid": "92723", "url": "https://it.wikipedia.org/wiki?curid=3752426", "title": "Diocesi di Sinope", "text": "La diocesi di Sinope (in latino: \"Dioecesis Sinopena\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nSinope, corrispondente alla citt\u00e0 di Sinop nell'odierna Turchia, \u00e8 un'antica sede vescovile della provincia romana dell'Elenoponto nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Amasea. La sede \u00e8 documentata nelle \"Notitiae Episcopatuum\" del patriarcato fino al XII secolo.\nSecondo la tradizione cristiana fu l'apostolo Andrea ad evangelizzare la citt\u00e0 di Sinope. Il Menologio registra come primo vescovo san Filologo, istituito dallo stesso apostolo. Il Martirologio Romano, alla data del 5 marzo, menziona il vescovo san Foca, che sub\u00ec il martirio all'epoca dell'imperatore Traiano; 200 martiri di Sinope sono ricordati il 7 aprile. Epifanio di Salamina, nel suo \"Adversus haereses\", riferisce che tra i vescovi di Sinope figura anche il padre di Marcione (140 circa), fondatore della dottrina cristiana che prende il nome di marcionismo.\nDi questa antica diocesi bizantina sono noti una quindicina di vescovi storicamente documentati, il primo dei quali \u00e8 stato Proeresio, che fece parte del gruppo di vescovi orientali che, attorno al 343/344, abbandon\u00f2 il concilio di Sardica per sottoscrivere a Filippopoli una formula di fede dai contenuti ariani; lo stesso vescovo prese parte al sinodo di Gangra, la cui datazione \u00e8 a tutt'oggi incerta (circa 340-360). La sede scomparve probabilmente nel XIV secolo quando la citt\u00e0 e il suo territorio vennero conquistati dai turchi selgiuchidi: un suo vescovo \u00e8 ancora attestato nel 1315.\nDal XVII secolo Sinope \u00e8 annoverata tra le sedi vescovili titolari della Chiesa cattolica; la sede \u00e8 vacante dal 5 giugno 1985. Il suo ultimo titolare \u00e8 stato Josef Maria Reu\u00df, vescovo ausiliare di Magonza.\nCronotassi.\nVescovi greci.\nLa seguente cronotassi integra le liste episcopali riprodotte da Le Quien, Vailh\u00e9 e Giftopoulou; per gli altri vescovi, assenti in queste liste, \u00e8 riportata in nota la fonte di riferimento."}
{"id": "3752431", "revid": "267975", "url": "https://it.wikipedia.org/wiki?curid=3752431", "title": "Diocesi di Zaliche", "text": "La diocesi di Zaliche () \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nZaliche, identificabile con Ala\u00e7am nella provincia turca di Samsun, \u00e8 un'antica sede vescovile della provincia romana dell'Elenoponto nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Amasea. Nota anche con il nome di Leontopoli, la sede \u00e8 documentata nelle \"Notitiae Episcopatuum\" del patriarcato fino al XII secolo.\nLe Quien attribuisce a questa antica diocesi due soli vescovi: Giovanni I, che prese parte al secondo concilio di Nicea nel 787; e Giovanni II, che partecip\u00f2 al concilio dell'879-880 che riabilit\u00f2 il patriarca Fozio di Costantinopoli.\nGli studi di prosopografia bizantina menzionano altri vescovi, per i quali tuttavia vi \u00e8 incertezza nell'identificazione della sede di appartenenza, non essendo chiaro se si tratti della sede di Leontopoli di Elenoponto o di quella omonima arcivescovile di Isauria. Sono i vescovi: Michele, che prese parte al concilio dell'869-870 che condann\u00f2 il patriarca Fozio; e Giovanni, che nell'891 sottoscrisse assieme ad altri vescovi una lettera che Stiliano di Neocesarea indirizz\u00f2 a papa Stefano V sul conto di Fozio.\nLa sigillografia ha restituito i nomi di altri vescovi, Cristoforo, Stefano e Leone, vissuti tra X e XI secolo.\nDal 1933 Zaliche \u00e8 annoverata tra le sedi vescovili titolari della Chiesa cattolica; la sede \u00e8 vacante dal 30 aprile 1990. In titolo \u00e8 stato assegnato a due soli vescovi: Franz Xavier Eberle, vescovo ausiliare di Augusta in Germania, e Gustavo Posada Pel\u00e1ez, vicario apostolico di Istmina in Colombia.\nDal XVIII secolo la Santa Sede ha assegnato a pi\u00f9 riprese il titolo Leontopolitano. Questa sede \u00e8 assegnata da Konrad Eubel alla Bitinia \"sub metropolia Helenopolitana\". Questa indicazione \u00e8 completamente errata, e secondo Aubert si tratterebbe verosimilmente della diocesi di Leontopoli (ossia Zaliche), suffraganea di Amasea nella provincia dell'Elenoponto."}
{"id": "3752432", "revid": "92723", "url": "https://it.wikipedia.org/wiki?curid=3752432", "title": "Diocesi di Zela", "text": "La diocesi di Zela (in latino: \"Dioecesis Zelitena\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nZela, corrispondente alla citt\u00e0 di Zile nell'odierna Turchia, \u00e8 un'antica sede vescovile della provincia romana dell'Elenoponto nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Amasea. La sede \u00e8 documentata nelle \"Notitiae Episcopatuum\" del patriarcato fino al XII secolo.\nDiversi sono i vescovi documentati di questa antica diocesi bizantina. Il primo \u00e8 Eraclio, che prese parte al concilio di Ancira nel 314; il suo nome appare anche tra i padri che parteciparono al primo concilio ecumenico celebrato a Nicea nel 325. Verso la met\u00e0 del IV secolo \u00e8 noto il vescovo ariano Bitinico, che fece parte del gruppo di vescovi orientali che abbandonarono il concilio di Sardica (343/344) e sottoscrissero una formula di fede ariana in un concilio alternativo celebrato a Filippopoli; un vescovo di nome Bitinico, ma senza l'indicazione della sede di appartenenza, prese parte anche al sinodo di Gangra, la cui datazione, ancora incerta, \u00e8 compresa tra il 340 e il 360.\nPer il V secolo sono noti due vescovi: Attico, che assistette al concilio di Calcedonia del 451; e Iperechio, che sottoscrisse nel 458 la lettera dei vescovi dell'Elenoponto all'imperatore Leone I dopo l'uccisione di Proterio di Alessandria.\nGiorgio era presente al concilio in Trullo nel 692. Costantino figura tra i vescovi che intervenne al secondo concilio di Nicea nel 787. Paolo infine partecip\u00f2 al concilio dell'879-880 che riabilit\u00f2 il patriarca Fozio di Costantinopoli; questo vescovo pu\u00f2 essere identificato con l'anonimo prelato menzionato in una lettera sinodale dello stesso Fozio, scritta tra novembre 877 e settembre 886.\nDal XVIII secolo Zela \u00e8 annoverata tra le sedi vescovili titolari della Chiesa cattolica; la sede \u00e8 vacante dal 7 luglio 1964. Il suo ultimo titolare \u00e8 stato Jos\u00e9 Mar\u00eda Garc\u00eda Lahiguera, vescovo ausiliare di Madrid."}
{"id": "3752435", "revid": "92723", "url": "https://it.wikipedia.org/wiki?curid=3752435", "title": "Diocesi di Adriani", "text": "La diocesi di Adriani (in latino: \"Dioecesis Hadrianiensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nAdriani (Adriani all'Olimpo), identificabile con Atranos nell'odierna Turchia, \u00e8 un'antica sede vescovile della provincia romana di Bitinia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Nicomedia.\nLa diocesi \u00e8 documentata nelle \"Notitiae Episcopatuum\" del patriarcato fino al XII secolo. Il primo vescovo noto \u00e8 Evezio, che fu tra i padri del primo concilio ecumenico celebrato a Nicea nel 325.\nIncerta \u00e8 l'attribuzione dei vescovi a questa antica sede episcopale, per la confusione creatasi nelle fonti con la quasi omonima sede di Adriania in Ellesponto. Le Quien attribuisce ad embrambe le diocesi il vescovo Alessandro. Nel 434 Proclo fu trasferito da Cizico al patriarcato di Costantinopoli; questo trasferimento suscit\u00f2 le critiche di coloro che lo ritenevano contrario alle norme canoniche. Lo storico Socrate Scolastico, nella sua \"Historia ecclesiastica\", difese la legittimit\u00e0 di quest'atto riportando una serie di precedenti, tra cui quello di Alessandro trasferito da Elenopoli in Bitinia a Adriani (o Adriania).\nAnche il successivo vescovo, Davide, che prese parte al concilio di Calcedonia nel 451, \u00e8 stato inserito da Le Quien nelle cronotassi di Adriani e di Adriania; questo prelato \u00e8 per\u00f2 da espungere dalla serie dei vescovi di Adriani, poich\u00e9 gli atti conciliari riportano esplicitamente che fu vescovo della sede in Ellesponto. Appartenevano certamente alla diocesi di Adriani i successivi due vescovi: Elia, che nel 536 prese parte al sinodo riunito a Costantinopoli dal patriarca Mena, durante il quale furono condannati Severo di Antiochia e i suoi sostenitori, l'ex patriarca Antimo, il monaco siriano Zoora e Pietro di Apamea; e Conone, che figura tra i padri che presero parte al concilio di Costantinopoli del 553.\nIncerta \u00e8 l'assegnazione della sede vescovile di Giovanni, che partecip\u00f2 al concilio di Costantinopoli nel 680, a causa della diversit\u00e0 di sede riportata dal testo greco degli atti e dalla traduzione latina. Apparteneva invece certamente a Adriani il vescovo Niceforo, che assistette al secondo concilio di Nicea nel 787. Infine, Le Quien riporta il nome del vescovo Basilio, che intervenne al concilio di Costantinopoli dell'879-880 che riabilit\u00f2 il patriarca Fozio; ma anche su questo vescovo vi \u00e8 incertezza.\nDal XIX secolo Adriani \u00e8 annoverata tra le sedi vescovili titolari della Chiesa cattolica; la sede \u00e8 vacante dal 3 febbraio 1997. Il suo ultimo titolare \u00e8 stato Aristide Pirovano, prelato di Macap\u00e1 in Brasile."}
{"id": "3752438", "revid": "92723", "url": "https://it.wikipedia.org/wiki?curid=3752438", "title": "Diocesi di Apolloniade", "text": "La diocesi di Apolloniade (in latino: \"Dioecesis Apolloniensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nApolloniade, identificabile con le rovine nei pressi del lago di Uluabat nell'odierna Turchia, \u00e8 un'antica sede vescovile della provincia romana di Bitinia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Nicomedia.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XV secolo. Nei concili del 680 e del 692 i vescovi apposero la loro firma agli atti con il titolo di \"episcopi Theotocianorum civitatis\".\nTra i vescovi conosciuti di Apolloniade vi sono due santi: Marco, menzionato nel Menologio greco alla data del 25 giugno, che sub\u00ec il martirio tramite la lapidazione; e Niceta, confessore della fede, che sub\u00ec la persecuzione ad opera degli oppositori del culto delle immagini ed \u00e8 ricordato nel martirologio romano alla data del 20 marzo.\nSi conoscono altri vescovi di questa antica diocesi. Gorgonio (\"Gorgonios Apolloniados\") fu tra i padri del primo concilio ecumenico celebrato a Nicea nel 325. Eugenio (\"Eugenios Apolloniados\") partecip\u00f2 al concilio di Efeso del 431. Paolo intervenne al sinodo di Costantinopoli del 22 novembre 448, durante il quale fu condannato l'archimandrita Eutiche; lo stesso vescovo prese parte il 13 aprile dell'anno successivo ad una nuova riunione sinodale, dove, su istanza dell'imperatore Teodosio II, fu confermata la condanna di Eutiche.\nCiriaco, \"episcopus Apolloniadis\", sottoscrisse il decreto sinodale di Gennadio I di Costantinopoli contro i simoniaci nel 458/459 circa. Anastasio prese parte al terzo concilio di Costantinopoli nel 680. Simeone era presente al concilio in Trullo nel 692. Teofilatto assistette al secondo concilio di Nicea nel 787.\nUn anonimo vescovo di Apolloniade, iconoclasta, \u00e8 documentato nella vita di san Pietro di Atroa, attorno all'anno 832 circa. Michele infine partecip\u00f2 al concilio di Costantinopoli dell'879-880 che riabilit\u00f2 il patriarca Fozio.\nDal 1933 Apolloniade \u00e8 annoverata tra le sedi vescovili titolari della Chiesa cattolica; la sede \u00e8 vacante dal 9 febbraio 1968. Il titolo \u00e8 stato assegnato a tre vescovi: Pjet\u00ebr Dema, vescovo in Albania; Nicholas Thomas Elko, esarca apostolico per i fedeli ruteni residenti negli Stati Uniti d'America; e Enrico Petrilli, vescovo ausiliare di Siena."}
{"id": "3752440", "revid": "729019", "url": "https://it.wikipedia.org/wiki?curid=3752440", "title": "Jerome Young", "text": "Biografia.\nNel 1995 Jerome stabil\u00ec il primato dei 400 metri piani con 45.01.\nStabil\u00ec il primato mondiale nella staffetta 4 x 400 metri nel 1998 con Michael Johnson, Antonio Pettigrew e Tyree Washington.\nIl 29 giugno 2004 venne dichiarato colpevole di doping per positivit\u00e0 al nandrolone nel 1999, da cui era stato inizialmente assolto da un tribunale sportivo statunitense, negandogli i risultati ottenuti dal 26 giugno 1999 al 25 giugno 2001. Venne successivamente trovato positivo all'EPO in un controllo antidoping effettuato il 23 luglio 2004, a seguito del quale venne squalificato a vita e privato della medaglia d'oro nella staffetta 4\u00d7400 ai campionati del mondo indoor del 2003 e la medaglia d'oro nei 400 ai campionati del mondo del 2003."}
{"id": "3752441", "revid": "267975", "url": "https://it.wikipedia.org/wiki?curid=3752441", "title": "Diocesi di Basilinopoli", "text": "La diocesi di Basilinopoli () \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nBasilinopoli, identificabile con Pazark\u00f6y (Bazar K\u00f6y), sulle rive orientali del lago di Nicea, nell'odierna Turchia, \u00e8 un'antica sede vescovile della provincia romana di Bitinia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Nicomedia.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo. Durante il concilio di Calcedonia del 451, i metropoliti di Nicomedia e di Nicea si disputarono arduamente la giurisdizione su Basilinopoli, che fu affidata al primo.\nDiversi sono i vescovi noti di questa antica sede episcopale. Il primo vescovo conosciuto \u00e8 Alessandro, originario di Cirene in Libia, di cui parla Sinesio di Cirene nelle sue lettere. Monaco e prete, in occasione di un viaggio a Costantinopoli conobbe Giovanni Crisostomo, con cui si leg\u00f2 in stretta amicizia; all'incirca verso il 401 il patriarca lo nomin\u00f2 vescovo di Basilinopoli. Per il sostegno dato al Crisostomo, attorno al 403/404 Alessandro fu deposto e mandato in esilio. Rientr\u00f2 allora nella sua patria e non sembra sia pi\u00f9 ritornato a Basilinopoli.\nGeronzio prese parte al sinodo di Costantinopoli del 13 aprile 449 che, su ordine dell'imperatore Teodosio II, fu chiamato a rivedere il processo contro l'archimandrita Eutiche, confermandone la sentenza di condanna. Lo stesso vescovo fu tra i prelati che presenziarono al concilio di Calcedonia del 451. Ciriaco sottoscrisse, il 20 luglio 518, la petizione inviata dal sinodo di Costantinopoli al patriarca Giovanni, perch\u00e9 rompesse i suoi legami con Severo di Antiochia e il partito monofisita e ristabilisse la fede calcedonese.\nSisinnio \u00e8 documentato nel terzo concilio di Costantinopoli del 680 e nel concilio in Trullo del 692. Giorgio assistente al concilio di Nicea del 787. Antimo partecip\u00f2 al concilio di Costantinopoli dell'879-880 che riabilit\u00f2 il patriarca Fozio. La sigillografia ha restituito il nome di due vescovi, Basilio e Michele, i cui sigilli sono datati rispettivamente al X e XI secolo.\nDal XVII secolo Basilinopoli \u00e8 annoverata tra le sedi vescovili titolari della Chiesa cattolica; la sede \u00e8 vacante dal 18 settembre 1973. L'ultimo titolare \u00e8 stato Alexandre Poncet, primo vicario apostolico di Wallis e Futuna."}
{"id": "3752443", "revid": "484362", "url": "https://it.wikipedia.org/wiki?curid=3752443", "title": "Parco etnoculturale Suvar", "text": "Il parco Etnoculturale Suvar \u00e8 un parco tematico della repubblica della federazione russa della Ciuvascia. \u00c8 situato sulla riva sinistra del fiume Volga, nei pressi della citt\u00e0 di \u010ceboksary, nel complesso di tutela della salute \"Ciuvascia\". Fondato nel 1993 \u00e8 punteggiato da enormi sculture in legno. Finora, nell'etnoparco sono gi\u00e0 state installate 120 sculture in legno Yuppa, per consentire ai visitatori di familiarizzare con la storia, la mitologia e il simbolismo. Creatore dell'etnoparco, nonch\u00e9 autore-scultore della maggior parte delle opere, \u00e8 l'artista ciuvascio Nikolaj Mihajlovi\u010d Baltaev, meglio conosciuto col nome d'arte, \"Paltaj Miku\u00e7\u0115\".\nEsposizioni.\nIl parco \u00e8 diviso in tre sezioni, Ylt\u0103n tu (la Montagna dorata), K\u0115m\u0115l tu (la Montagna d'argento) e P\u0103h\u0103r tu (la Montagna del rame). Ognuna delle sezioni del parco ha raggiunto una scena alla scultura present\nEventi.\nSimposi di scultori.\nNei laboratori etnocolutruali del parco ogni anno vengono organizzati simposi di scultori e artisti ciuvasci, con cerimonie dedicate alla scultura lignea. L'obiettivo principale consiste nel comprendere e mantenere le tradizioni spirituali e artistiche del popolo ciuvascio.\nPer 10 giorni, ogni partecipante \u00e8 invitato a scolpire tronchi in quercia spessi dai 2,5 ai 3 m, con soggetti che riflettono i concetti filosofici, storici e mitologici del popolo ciuvascio. Nelle opere, un profondo e combinato simbolismo si concretizza, sia nella forma scultorea, che negli ornamenti. Nell'ultimo giorno del simposio, a lavori terminati, le opere vengono installate nel parco etnoculturale. Ogni anno partecipano al convegno un'\u00e9quipe di esperti e di inviati: docenti universitari, esperti di folclore e giornalisti."}
{"id": "3752445", "revid": "120817612", "url": "https://it.wikipedia.org/wiki?curid=3752445", "title": "Fosfine", "text": "Le fosfine sono un gruppo di composti del fosforo che comprendono la fosfina PH3 e i vari composti organofosforici che ne derivano per sostituzione di uno o pi\u00f9 idrogeni con altri gruppi organici R. Le fosfine sono molto importanti come leganti in composti organometallici, perch\u00e9 le loro propriet\u00e0 elettroniche e steriche possono essere variate entro limiti molto ampi cambiando i sostituenti R, modificando cos\u00ec anche le propriet\u00e0 dei complessi formati. Molti complessi organometallici e catalizzatori omogenei contengono leganti fosfinici. Esempi ben noti sono il complesso di Vaska \"trans\"-[Ir(CO)Cl(PPh3)2], il catalizzatore di Wilkinson RhCl(PPh3)3 e il catalizzatore di Crabtree [Ir(COD)(PCy3)(py)]+.\nClassificazione ed esempi.\nSi possono avere tre famiglie di fosfine, RPH2, R2PH e R3P, chiamate rispettivamente fosfine primarie, secondarie e terziarie. Inoltre, a seconda della struttura e della complessit\u00e0 molecolare, le fosfine si possono classificare come segue.\nPropriet\u00e0 generali.\nLa fosfina PH3 \u00e8 gassosa, mentre la maggior parte delle fosfine sono liquidi incolori, insolubili in acqua, con un odore agliaceo forte e penetrante. Le fosfine sono molto tossiche; la tossicit\u00e0 diminuisce al crescere del peso molecolare.\nSintesi.\nLe fosfine terziarie si possono produrre in vari modi. Una possibilit\u00e0 \u00e8 per reazione tra PCl3 e reattivi di Grignard, ad esempio:\nUn'altra possibilit\u00e0 \u00e8 per addizione di composti insaturi a PH3:\nLa sintesi di fosfine con sostituenti diversi richiede metodi specifici.\nReattivit\u00e0.\nLe fosfine reagiscono principalmente come nucleofili, come riducenti e come basi. La nucleofilia si evidenzia ad esempio dalle loro reazioni con alogenuri alchilici per formare sali di fosfonio. Nella reazione di Staudinger la trifenilfosfina agisce sia da nucleofilo che da riducente, provocando la trasformazione di un'azide in ammina. Analoghe capacit\u00e0 nucleofile e riducenti si osservano anche nella reazione di Mitsunobu che converte alcoli in esteri. A causa delle loro capacit\u00e0 riducenti, le fosfine sono facilmente ossidabili; pu\u00f2 bastare la semplice esposizione all'aria per formare i corrispondenti fosfinossidi. Come basi, le fosfine risultano molto importanti come leganti nei composti organometallici.\nPropriet\u00e0 elettroniche delle fosfine come leganti.\nL'atomo di fosforo delle fosfine possiede una coppia di elettroni non condivisa che pu\u00f2 essere utilizzata formare un legame \u03c3 con un metallo. Le fosfine possiedono quindi capacit\u00e0 \u03c3-donatrici analoghe a quelle dell'ammoniaca e delle ammine. A differenza delle ammine, le fosfine sono anche \u03c0-accettrici (\u03c0-acide). \u00c8 stato molto dibattuto quali siano gli orbitali accettori delle fosfine, concludendo che gli orbitali \u03c3* dei legami P\u2013R sono pi\u00f9 importanti degli orbitali d dell'atomo di fosforo.\nSia le propriet\u00e0 \u03c3-donatrici che quelle \u03c0-accettrici possono essere ampiamente modulate cambiando i sostituenti R. Ad esempio, tramite misure di spettroscopia IR si \u00e8 potuto stabilire che le propriet\u00e0 \u03c0-accettrici calano nell'ordine:\ndove Ph = fenile e Me = metile. Anche le arsine (AsR3), le stibine (SbR3) e i fosfiti (P(OR)3) possiedono propriet\u00e0 \u03c3-donatrici e \u03c0-accettrici simili alle fosfine.\nIngombro sterico delle fosfine come leganti.\nCambiando i sostituenti R cambia anche l'ingombro sterico richiesto dalle varie fosfine. Questo limita il numero di fosfine che \u00e8 possibile coordinare ad un metallo. Ad esempio, attorno ad un metallo possono di solito coordinarsi due PCy3 (Cy = cicloesile), tre o quattro PPh3, e cinque o sei PMe3. L'ingombro sterico delle fosfine viene valutato tramite l'angolo conico di Tolman, \u03b8, che \u00e8 l'angolo del cono che si ottiene considerando come vertice il centro del metallo coordinato, e come superficie del cono quella necessaria a contenere tutti gli atomi del legante PR3. Nell'esempio illustrato nella figura, si ha che per PMe3 l'angolo conico \u00e8 118\u00b0.\nConfronto tra fosfine e ammine.\nLe fosfine sono i composti del fosforo analoghi alle ammine. In entrambi i casi la geometria della molecola \u00e8 a piramide trigonale, anche se nel caso del fosforo l'angolo C\u2013E\u2013C (E = N, P) \u00e8 pi\u00f9 piccolo, almeno in assenza di effetti sterici. Ad esempio per la trimetilfosfina l'angolo C\u2013P\u2013C \u00e8 98,6\u00b0 e diventa 109,7\u00b0 quando i gruppi metile sono sostituiti da gruppi \"ter\"-butile. La barriera d'inversione \u00e8 molto pi\u00f9 elevata rispetto alle ammine corrispondenti, e di conseguenza nel caso di fosfine con tre sostituenti diversi si possono isolare i due isomeri ottici che risultano termicamente stabili. In genere le fosfine risultano meno basiche delle ammine corrispondenti. Ad esempio PH4+ ha p\"K\"a = \u221214 mentre NH4+ ha p\"K\"a = 9,21; HPMe3+ ha p\"K\"a = 8,65 rispetto a 9,76 per HNMe3+. Tuttavia la trifenilfosfina (p\"K\"a 2,73) \u00e8 pi\u00f9 basica della trifenilammina (p\"K\"a \u22125), dato che il doppietto solitario dell'azoto in NPh3 \u00e8 parzialmente delocalizzato sui tre anelli aromatici. La reattivit\u00e0 delle fosfine \u00e8 analoga a quella delle ammine per quanto riguarda la nucleofilia per la formazione di sali di fosfonio con struttura generale PR3+X\u2212. Questa propriet\u00e0 \u00e8 sfruttata nella reazione di Appel per convertire alcoli in alogenuri alchilici. Le fosfine si ossidano facilmente a fosfinossidi, mentre le amine sono pi\u00f9 difficili da ossidare. Anche per questo motivo le fosfine si trovano raramente in natura."}
{"id": "3752450", "revid": "161718", "url": "https://it.wikipedia.org/wiki?curid=3752450", "title": "Burgh Castle", "text": "Burgh Castle \u00e8 un villaggio e \"civil parish\" della contea inglese del Norfolk. Si trova sulla riva orientale del fiume Waveney, 6\u00a0km ad ovest di Great Yarmouth ed all'interno del Broads National Park.\nFortezza romana.\nBurgh Castle \u00e8 il luogo in cui sorgeva una delle numerose fortezze romane costruite per ospitare la cavalleria che difendeva l'impero dalle incursioni sassoni in Britannia (lungo la costa sassone). Si trattava forse di \"Gariannonum\", un nome che appare in una sola fonte. Un tempo si pensava che questa identificazione fosse sicura, ma ora gli esperti sono dubbiosi. La fortezza \u00e8 un grande rettangolo, di cui sopravvivono eretti ancora 3 muri. Il quarto \u00e8 crollato in quello che un tempo era l'estuario del fiume, ma che oggi \u00e8 una palude. Breydon Water \u00e8 tutto quello che resta dell'estuario che un tempo era dominato da questa fortezza. Il castello \u00e8 di propriet\u00e0 del Norfolk Archaeological Trust e le sue mura fanno parte dell'English Heritage. Il sito \u00e8 gratuitamente aperto al pubblico.\nAltri utilizzi.\n\u00c8 stato ipotizzato da William Camden che Burgh Castle sia il luogo in cui sorgeva \"Cnobheresburg\", un luogo sconosciuto (un \"castrum\" o fortezza) in Anglia orientale, dove attorno al 630 fu fondato da san Furseo il primo monastero irlandese in Inghilterra meridionale, come parte della missione irlandese-scozzese descritta da Beda il Venerabile. Gli storici hanno trovato numerosi motivi per contrastare questa posizione geografica, ma non sono in grado di stabilirne una migliore. La fortezza romana di Burgh Castle fu scavata da Charles Green nel 1958-61. Un resoconto dettagliato del Norfolk Museums Service del 1983 (\"East Anglian Archaeology 20\") mostra che non \u00e8 mai esistito un insediamento monastico a Burgh Castle.\nLa chiesa di san Pietro e Paolo di Burgh Castle \u00e8 una delle 124 chiese a torre rotonda tuttora esistenti nel Norfolk.\nIl comune di Burgh Castle ha una superficie di 6.76\u00a0km2 e, secondo il censimento del 2001, ha una popolazione di 955 abitanti divisi in 376 case. Dal punto di vista amministrativo locale, il comune di Burgh Castle cade nel distretto di Great Yarmouth. Prima del Local Government Act 1972 si trovava nel distretto rurale di Lothingland nel Suffolk.\nIl casato di Burke prende la forma originale del proprio cognome, de Burgh, dal paese."}
{"id": "3752455", "revid": "287204", "url": "https://it.wikipedia.org/wiki?curid=3752455", "title": "Serie A 1998 (Ecuador)", "text": "La Serie A 1998 \u00e8 stata la 40\u00aa edizione della massima serie del campionato di calcio dell'Ecuador, ed \u00e8 stata vinta dalla LDU Quito, giunto al suo quinto titolo.\nFormula.\nLa stagione \u00e8 divisa in due fasi: Apertura e Clausura. La prima si compone di un girone all'italiana iniziale, che seleziona le prime quattro, qualificate al girone per il titolo d'Apertura; le seconde quattro, qualificate al girone per la Coppa CONMEBOL; e le ultime quattro, qualificate al girone per la retrocessione. Il Clausura vede la divisione delle formazioni in due gruppi da 6. Le prime due d'ogni girone passano al girone finale, che permette sia la vittoria del titolo di Clausura che la qualificazione alla Coppa Libertadores. Le seconde due vengono incluse nel girone per la Coppa CONMEBOL; la vincitrice di tale girone si disputa la qualificazione con la vincitrice del medesimo girone nell'Apertura. Le vincitrici di Apertura e Clausura s'affrontano in un incontro decisivo che assegna il titolo di campione d'Ecuador 1998. Durante tutto il campionato non sono permessi pareggi, e ogni partita deve determinare un vincitore; pertanto, sono previsti i tiri di rigore in caso di parit\u00e0 al termine del tempo regolamentare. Le partite vinte ai rigori sono indicate dal numero di sinistra nella colonna \"Nulle\"; le partite perse sono indicate dal numero di destra.\nApertura.\nGirone per la retrocessione.\nDeportivo Cuenca -4 punti; Panam\u00e1 -3; T\u00e9cnico Universitario -2; Deportivo Quito -1.\nClausura.\nGirone per la retrocessione.\nPanam\u00e1 -4 punti; Delf\u00edn -3; T\u00e9cnico Universitario -2; Emelec -1.\nConteggio complessivo: Panam\u00e1 -7 punti; T\u00e9cnico Universitario -4; Deportivo Cuenca -4; Delf\u00edn -3; Deportivo Quito -1; Emelec -1.\nPanam\u00e1 e T\u00e9cnico Universitario retrocessi."}
{"id": "3752459", "revid": "92723", "url": "https://it.wikipedia.org/wiki?curid=3752459", "title": "Diocesi di Cadossia", "text": "La diocesi di Cadossia (in latino: \"Dioecesis Cadossensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nCadossia, nell'odierna Turchia, \u00e8 un'antica sede vescovile della provincia romana di Bitinia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Nicomedia.\nNelle \"Notitiae Episcopatuum\" del patriarcato di Costantinopoli la sede di Cadossia \u00e8 associata ad altre localit\u00e0, Gallo e Lofo (\"Gallus\" e \"Lophus\"), documentate fino al XII secolo. La localizzazione di tutti questi siti \u00e8 ancora incerta, ma \u00e8 ipotizzabile che si tratti di borgate vicine tra loro che ospitarono la sede episcopale del distretto civile.\nSono diversi i vescovi attribuiti a queste antiche sedi episcopali. Il primo \u00e8 un anonimo vescovo di Cadossia menzionato nella vita di san Teodoro il Siceota (morto nel 613), vescovo di Anastasiopoli. Giorgio prese parte al concilio ecumenico di Costantinopoli nel 680 e al concilio in Trullo nel 692. Cirione, \"episcopus Lophi\", fu tra i padri del secondo concilio di Nicea nel 787. Ignazio, \"episcopus Lophorum\", fu il destinatario di due lettere del patriarca Fozio di Costantinopoli tra l'866 e l'867. Costantino partecip\u00f2 al concilio di Costantinopoli dell'879-880 che riabilit\u00f2 lo stesso patriarca Fozio. Infine la sigillografia ha restituito il nome del vescovo Pietro, vissuto fra X e XI secolo.\nDal 1928 Cadossia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 3 agosto 2000. Il titolo \u00e8 stato assegnato a due soli vescovi: il cappuccino Miguel Monconill y Viladot, vicario apostolico di Caqueta in Colombia, oggi diocesi di Mocoa-Sibundoy; e il redentorista Antoon Demets, vescovo coadiutore di Roseau nell'isola di Dominica."}
{"id": "3752464", "revid": "92723", "url": "https://it.wikipedia.org/wiki?curid=3752464", "title": "Diocesi di Cesarea di Bitinia", "text": "La diocesi di Cesarea di Bitinia (in latino: \"Dioecesis Caesariensis in Bithynia\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nCesarea di Bitinia, nei pressi di Bedemkos (Bademk\u00f6y) nell'odierna Turchia, \u00e8 un'antica sede vescovile della provincia romana di Bitinia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Nicomedia.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al X secolo.\nDiversi sono i vescovi noti di questa antica sede episcopale. Il primo \u00e8 Phileas, il cui nome appare nel racconto del martirio di san Tirso e dei suoi compagni all'epoca dell'imperatore Diocleziano; il racconto riferisce che il vescovo si era dato alla fuga nascondendosi per paura della persecuzione. Rufo figura nella lista dei vescovi che presero parte al primo concilio di Nicea nel 325.\nNon sono noti altri vescovi fino al VI secolo. Paolo sottoscrisse, il 20 luglio 518, la petizione inviata dal sinodo di Costantinopoli al patriarca Giovanni, perch\u00e9 rompesse i suoi legami con Severo di Antiochia e il partito monofisita e ristabilisse la fede calcedonese. Giovanni prese parte al sinodo costantinopolitano riunito nel 536 dal patriarca Mena, durante il quale sottoscrisse, nelle sessioni del 21 maggio e del 4 giugno, la condanna di Severo di Antiochia e dei suoi sostenitori, l'ex patriarca Antimo, il monaco siriano Zoora e Pietro di Apamea.\nPer il VII secolo, le fonti tramandano i nomi di altri due vescovi. Il vescovo Teodosio prese parte ad una disputa sulle due volont\u00e0 in Cristo il 24 agosto 656 con Massimo il Confessore, esiliato a Bizya. Teodoro partecip\u00f2 al concilio di Costantinopoli del 680-681 dove fu condannata l'eresia monotelita.\nLe fonti conciliari dell'VIII e del IX secolo trasmettono i nomi di due vescovi: Costantino, che assistette al secondo concilio di Nicea nel 787; e Teopisto, che prese parte al concilio di Costantinopoli dell'879-880 che riabilit\u00f2 il patriarca Fozio. Un sigillo vescovile, datato tra il X e l'XI secolo, riporta il nome del vescovo Gregorio; potrebbe appartenere ad un vescovo di Cesarea di Bitinia, poich\u00e9 il sigillo non indica che fosse un metropolita.\nDal XVI secolo Cesarea di Bitinia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 5 gennaio 1982. L'ultimo titolare \u00e8 stato Secondo Chiocca, vescovo ausiliare di Genova.\nCronotassi.\nVescovi titolari.\nI vescovi del XV, XVI e XVII secolo sono quelli riportati da \"Catholic Hierarchy\". Tuttavia questi vescovi appartengono probabilmente ad altre sedi titolari omonime; infatti gli Annuari Pontifici dell'Ottocento, l\"'Annuaire pontifical catholique\" del 1917 e ancora l'Annuario Pontifico del 1919 conoscono sono le sedi di Cesarea di Palestina, Cesarea del Ponto (Cappadocia), Cesarea di Filippo e Cesarea di Mauritania. Secondo \"Gcatholic\", la sede titolare di Cesarea di Bitinia \u00e8 stata istituita nel 1933; per cui solo gli ultimi tre vescovi di questa cronotassi apparterrebbero alla sede titolare di Cesarea di Bitinia."}
{"id": "3752469", "revid": "267975", "url": "https://it.wikipedia.org/wiki?curid=3752469", "title": "Arcidiocesi di Cio", "text": "L'arcidiocesi di Cio (in latino: \"Archidioecesis Cianensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nCio, corrispondente alla citt\u00e0 di Gemlik, sulle coste orientali del mar di Marmara, nell'odierna Turchia, \u00e8 un'antica sede arcivescovile autocefala della provincia romana di Bitinia nella diocesi civile del Ponto e nel patriarcato di Costantinopoli.\nInizialmente suffraganea dell'arcidiocesi di Nicomedia, dal VII secolo appare in tutte le \"Notitiae Episcopatuum\" del patriarcato fra le sedi arcivescovili autocefale fino al XIV secolo.\nSono numerosi i vescovi conosciuti di questa antica sede episcopale, il primo dei quali \u00e8 Cirillo, che prese parte al concilio di Nicea del 325. Segue Adamantino, che, assieme alla maggior parte dei prelati orientali, abbandon\u00f2 il concilio di Sardica (circa 343/344) e sottoscrisse una lettera sinodale dai contenuti ariani. Teosebio prese parte al concilio di Efeso nel 431 e sottoscrisse la lettera dei vescovi orientali contro Cirillo di Alessandria. Edisto prese parte al sinodo riunito a Costantinopoli nel 536 dal patriarca Mena, durante il quale furono condannati Severo di Antiochia e i suoi sostenitori, l'ex patriarca Antimo, il monaco siriano Zoora e Pietro di Apamea. Altri vescovi presero parte ai concili del 680, 692, 797, 869 e 879. Alcuni sono noti per l'esistenza dei loro sigilli episcopali, come Michele I e Teofilatto nell'XI secolo. Altri vescovi presero parte ai sinodi patriarcali, tra cui Costantino I nel 997, Niceforo nel 1028 e nel 1030, Costantino II nel 1032, Giorgio nel 1147 e Michele II nel 1166 e nel 1170. Sono documentati vescovi di Cio ancora agli inizi del XIV secolo.\nLa sede scomparve con l'occupazione ottomana della Bitinia e il suo territorio fu integrato in quello dell'arcidiocesi di Nicea. La comunit\u00e0 ortodossa era ancora numerosa all'inizio del XX secolo; la citt\u00e0 aveva almeno sette chiese cristiane, e da tempo era la sede dei metropoliti di Nicea. La comunit\u00e0 \u00e8 scomparsa in seguito agli accordi del trattato di Losanna del 1923 che impose obbligatoriamente lo scambio delle popolazioni tra Grecia e Turchia.\nDalla fine dell'Ottocento Cio \u00e8 annoverata tra le sedi arcivescovili titolari della Chiesa cattolica; la sede \u00e8 vacante dall'11 marzo 1964. Il suo ultimo titolare \u00e8 stato Martin Michael Johnson, vescovo coadiutore di Vancouver in Canada."}
{"id": "3752470", "revid": "119970118", "url": "https://it.wikipedia.org/wiki?curid=3752470", "title": "Onniscienza", "text": "Onniscienza \u00e8 un'espressione usata in alcune religioni, in particolare quelle monoteistiche, per indicare un attributo di Dio. Si tratta della facolt\u00e0 di essere a conoscenza di tutto ci\u00f2 che \u00e8 accaduto in passato, che sta accadendo nel momento presente e che accadr\u00e0 nel futuro.\nDescrizione.\nIl termine deriva dal latino \"omnia\", aggiunto a \"sciens\", ed \u00e8 generalmente utilizzato per indicare una prerogativa strettamente divina, in quanto le religioni ebraica, cristiana e musulmana ritengono che solo Dio possa essere a conoscenza di tutto ci\u00f2 che esiste e avviene nel Creato.\nL'onniscienza \u00e8 usata anche come strumento nella narrativa: chi narra un romanzo o un racconto infatti, il cosiddetto \u00abnarratore onnisciente\u00bb, analizza ed espone i fatti in maniera generalmente oggettiva.\nUn narratore viene definito onnisciente quando ha \"focalizzazione zero\".\nDefinizioni.\nEsiste una distinzione tra:\nControversie.\n\"Onnipotenza\" (potere illimitato) \u00e8 talvolta intesa implicare anche la capacit\u00e0 di conoscere tutto ci\u00f2 che sar\u00e0.\nIl \"nonteismo\" spesso sostiene che il concetto stesso di onniscienza \u00e8 intrinsecamente contraddittorio.\nSe l'onniscienza, in particolare per quanto riguarda le scelte che un essere umano far\u00e0, sia compatibile con il libero arbitrio, \u00e8 stato dibattuto da teisti e filosofi. L'argomento che la prescienza divina non sia compatibile con il libero arbitrio \u00e8 conosciuto come \"fatalismo teologico\". In generale, se gli esseri umani sono veramente liberi di scegliere tra diverse alternative, \u00e8 molto difficile capire come Dio possa sapere quale sar\u00e0 tale scelta.\nOnniscienza contro libero arbitrio.\nSorge una domanda: un'entit\u00e0 onnisciente conosce tutto anche in merito alle sue proprie decisioni nel futuro - proibisce quindi a quell'entit\u00e0 il libero arbitrio?\nOnniscienza anterograda.\nL'onniscienza anterograda \u00e8 quel tipo di onniscienza che incorpora in Dio la completa conoscenza del futuro.\nUn'obiezione comune al libero arbitrio \u00e8 il fatto che Dio conosce il futuro e ci\u00f2 che \u00e8 gi\u00e0 noto non \u00e8 considerato parte del libero arbitrio, ma \u00e8 considerato predestinazione.\nSe al futuro fosse data la definizione della fisica, si potrebbe definirlo cos\u00ec: il passato \u00e8 qualcosa che \u00e8 noto, il futuro \u00e8 qualcosa che non si conosce, ma potrebbe avere una serie infinita di possibili linee temporali ramificate, e il presente \u00e8 l'eliminatore delle possibilit\u00e0. Dio conoscendo il futuro non lo determina, poich\u00e9 la sua conoscenza non \u00e8 un processo deterministico proveniente dal passato, ma piuttosto una conoscenza che esiste nel presente e futuro attualizzata dalla libera azione umana. Il futuro esiste come una rete di possibilit\u00e0 il cui esito \u00e8 noto all'Ente Onnisciente ma non predittivamente dal passato, piuttosto postdittivamente da presente e futuro. L'errore che spesso si fa qui \u00e8 quello di confondere la comprensione umana delle Sue azioni e dei fenomeni fisici con la conoscenza posseduta dall'Essere Divino. Le due cose non sono uguali, e una volta che si \u00e8 capito questo, tutti i presunti paradossi vengono risolti.\nUn'altra possibile risposta \u00e8 quella di affermare che Dio conosce il futuro, ma non lo influenza. Si pu\u00f2 ipotizzare che Dio conosca tutti i possibili eventi futuri, il che significa che vedrebbe un numero infinito di line temporali disposte su un piano e queste linee di tempo rimarrebbero in esistenza anche se non scelte. Un tale Dio conoscerebbe ogni modo possibile di come qualcosa possa essere. Conoscerebbe tutte le probabilit\u00e0 matematiche per esempio di ottenere un evento A e saprebbe anche se un libero agente (come un essere umano) potrebbe causare ad A di accadere. In virt\u00f9 del suo autocontrollo, Dio permette agli esseri umani di modellare e adattare la loro vita secondo le loro decisioni. In questo modo tutti i paradossi apparenti sono risolti, poich\u00e9 si pu\u00f2 avere un mondo con un Dio Onnipotente, Onnisciente e Libero, mentre simultaneamente si attualizza la possibilit\u00e0 di libero arbitrio nell'Ordine del Creato, come si attua negli esseri umani.\nLa spiegazione precedente in realt\u00e0 contraddice l'onniscienza. Gli eventi previsti devono accadere per la natura stessa di Dio che \u00e8 onnisciente. Se la Sua conoscenza non \u00e8 deterministica, sarebbe possibile per gli esseri umani di comportarsi in un modo che Dio non avrebbe previsto, ma cos\u00ec facendo si andrebbe fuori del reame della Sua conoscenza che \u00e8 presupposta essere infinita. E se uno vuole fare appello alla natura misteriosa di Dio e dei Suoi modi di essere al di l\u00e0 dell nostra comprensione, allora si pone la questione del perch\u00e9 si debba dire una qualunque cosa su di Lui che \u00e8 inconoscibile.\nUsi non teologici.\nLa Teoria dei giochi studia l'onniscienza: nel contesto di un gioco, i giocatori possono essere onniscienti.\nIl campo letterario dell'analisi e della critica pu\u00f2 presentare l'onniscienza dal punto di vista del narratore. Un narratore onnisciente, quasi sempre un narratore in terza persona, \u00e8 in grado di rivelare intuizioni in personaggi e ambientazioni che non sarebbero altrimenti chiari dagli eventi della storia e di cui che nessun singolo personaggio potrebbe esserne a conoscenza. Il narratore \u00e8 quindi onnisciente, conosce alla perfezione situazioni del presente, passato e futuro, conosce la psicologia dei personaggi, ci\u00f2 che pensano, come agiscono, perch\u00e9 agiscono (Manzoni ne \u00e8 un esempio).\nUn insieme di tecniche di sorveglianza che contribuiscano a molte conoscenze disparate circa i movimenti, le azioni, le conversazioni, l'aspetto, ecc. di un individuo (o organizzazione) \u00e8 talvolta chiamata \"tecnologia onnisciente\".\nLa parola in \"omniscient\" (onnisciente) caratterizza un personaggio fittizio nell'album musicale di Devin Townsend intitolato \"Ziltoid the Omniscient\".\nRappresentazioni teologiche.\nI concetti di onniscienza possono essere definiti come segue (usando la notazione della Logica modale):\nIn parole, per onniscienza totale:\nPer l'onniscienza inerente si interpreta Kxp in questo e il seguente come \"x pu\u00f2 sapere che p \u00e8 vero\", cos\u00ec per l'onniscienza inerente questa proposizione si scrive:\nMa un'analisi logica critica dimostra che questa definizione \u00e8 troppo ingenua per essere corretta e quindi deve essere qualificata come segue:\nIn parole:\nLa successiva definizione \u00e8 necessaria perch\u00e9 ci sono proposizioni logicamente vere ma logicamente inconoscibili come \"Nessuno sa che questa frase \u00e8 vera\":\nSe \"N\" \u00e8 vero, allora nessuno sa che \"N\" \u00e8 vero; e se \"N\" \u00e8 falso, allora non \u00e8 il caso che nessuno sa che \"N\" \u00e8 vero, che significa che qualcuno sa che \"N\" \u00e8 vero. E se qualcuno sa che \"N\" \u00e8 vero, allora \"N\" \u00e8 vero; quindi, \"N\" \u00e8 vero in ogni caso. Ma se \"N\" \u00e8 vero in ogni caso, allora \u00e8 logicamente vero e nessuno lo sa. Inoltre, l\"'N\" logicamente vero non solo non \u00e8 conosciuto di essere vero ma anche impossibilmente noto di essere vero, poich\u00e9 ci\u00f2 che \u00e8 logicamente vero \u00e8 impossibilmente falso. La frase \"N\" \u00e8 un logico contro-esempio della definizione non qualificata di \"onniscienza\", ma non mette in discussione quella qualificata.\nCi sono altri esempi logici che sembrano minare anche questa definizione ristretta, come il seguente (chiamato \"Il Bugiardo Divino Rafforzato\"):\nSe \"B\" \u00e8 vero, allora Dio (o qualsiasi altra persona) non crede che \"B\" sia vero e quindi non sa che \"B\" \u00e8 vero. Di conseguenza se \"B\" \u00e8 vero, allora c'\u00e8 una verit\u00e0 (cio\u00e8 \"\"B\" \u00e8 vero\") che Dio non conosce. E se \"B\" non \u00e8 vero (= falso), allora Dio falsamente crede che \"B\" sia vero. Ma credere la falsit\u00e0 che \"B\" sia vero \u00e8 credere la verit\u00e0 che \"B\"\nnon \u00e8 vero. Quindi, se \"B\" non \u00e8 vero, allora c'\u00e8 una verit\u00e0 (cio\u00e8 \"\"B\" non \u00e8 vero\") che Dio non sa.\nIn questo modo ed in ogni caso c'\u00e8 una verit\u00e0 che Dio non conosce e non pu\u00f2 conoscere, perch\u00e9 la conoscenza implica una vera credenza.\nMentre la frase \"N\" \u00e8 un'inconoscibilit\u00e0 relativa al non-conoscitore, \"B\" \u00e8 un'inconoscibilit\u00e0 relativa al conoscitore, il che significa che il nostro concetto di onniscienza evidentemente ha bisogno di essere ridefinito ancora una volta:\nIn parole:\nOnniscienza nella teologia giudeo-cristiana.\nIl Dio onnisciente unicamente semplice ed eterno.\nNella tradizione giudeo-cristiana Dio conosce tutto, \u00e8 onnipresente (presente ovunque, in tutta la creazione divina e al suo di fuori) e nulla pu\u00f2 essere nascosto a Dio. Dio onnisciente unicamente semplice ed eterno vede il passato, presente e futuro simultaneamente. Questo Dio \u00e8 come un osservatore su una strada di montagna che guarda gi\u00f9 a valle, vedendo il resto della strada e tutti i suoi punti in un'unica volta. Il tempo non passa per Dio, poich\u00e9 tutto il tempo \u00e8 per Lui presente. Ne consegue che qualsiasi evento che sia mai accaduto \u00e8 presente simultaneamente davanti a Dio. L'et\u00e0 dei dinosauri, l'impero di Alessandro Magno, la Guerra civile americana, l'arrivo dei primi coloni in Australia, l'uomo sulla Luna, oggi e la fine del mondo sono tutti, indistintamente, presenti al Dio eterno.\nI sostenitori del Dio eterno quindi affermano con forza la versione dell'onniscienza divina totale. Il Dio eterno, atemporale, conosce tutto - passato, presente e futuro. Per Dio naturalmente non c'\u00e8 passato, n\u00e9 presente e n\u00e9 futuro, poich\u00e9 tutti gli eventi temporali sono simultaneamente presenti a Dio. Tuttavia, Dio conosce a quale punto della \"strada del tempo\" si collochino le nostre vite. Un tale Dio conosce il nostro futuro assolutamente, in ogni particolare. Tale concetto \u00e8 certamente attraente per le teologia judeo-cristiana, ma presenta un problema serio: se Dio conosce gli eventi che per noi sono futuri \u2013 anche se non futuri per Dio, perch\u00e9 per Lui sono eternamente presenti \u2013 come facciamo ad essere liberi? Se Dio sa da sempre che il giovane Tizio sposer\u00e0 una donna chiamata Caia nel giorno del suo 27\u00ba compleanno, ha Tizio (o Caia) una qualche altra possibilit\u00e0 di scelta?\nIn altre parole, se Dio sa il nostro futuro, \u00e8 il nostro futuro totalmente determinato e siamo quindi come burattini sotto il controllo di un grande burattinaio? Parti della tradizione cristiana lo hanno implicato. L'intera idea della \"predestinazione\", che comporta l'affermazione che le nostre vite sono determinate da Dio, pu\u00f2 essere considerata come opposta alla libert\u00e0 umana. Tuttavia, si afferma anche che Dio abbia concesso agli esseri umani il dono delle libert\u00e0 in modo che possano scegliere ci\u00f2 che vogliono, e se girarsi verso Dio o rifiutarlo. L'amore richiede libert\u00e0, libert\u00e0 di scelta, e se le nostre azioni sono completamente determinate e controllate da Dio, allora apparentemente non possiamo essere liberi.\nCi sono due alternative di esporre la conoscenza di Dio:\nI due casi sono significativamente differenti. Nel primo caso, \u00e8 la conoscenza di Dio che fa accadere l'evento Y. Nel secondo caso, \u00e8 l'accadere dell'evento Y che causa a Dio di conoscerlo. Il primo porta alla predestinazione, il secondo no. Nel primo caso, ci\u00f2 che accade nel mondo accade perch\u00e9 Dio sa che accadr\u00e0 e quindi gli esseri umani non possono essere liberi nel vero senso della parola.\nSe il Dio totalmente semplice ed eterno conosce le nostre azioni future, che significato si pu\u00f2 dare alla credenza che siamo liberi? Severino Boezio (480-524), che fu console dell'Antica Roma analizz\u00f2 tale problema. Venne accusato falsamente e messo in carcere ed i suoi figli furono trattati similmente. Il suo libro, \"De consolatione philosophiae\", fu scritto in prigione come un dialogo nel quale la Filosofia, personificata da \"una donna di aspetto oltremodo venerabile nel volto, con gli occhi sfavillanti e acuti pi\u00f9 della normale capacit\u00e0 umana; di colorito vivo e d'inesausto vigore, bench\u00e9 tanto avanti con gli anni da non credere che potesse appartenere alla nostra epoca\", dimostra che l'afflizione patita da Boezio per la sventura che lo ha colpito non ha in realt\u00e0 bisogno di alcuna consolazione, rientrando nell'ordine naturale delle cose, governate dalla Provvidenza divina. Nel libro Boezio cerca di farsi una ragione della sua sventura.\nBoezio dice alla Filosofia che Dio conosce ogni cosa. Dio quindi conosce le azioni future degli esseri umani e ci\u00f2 dovrebbe allora significare che uomini e donne non sono liberi. Tuttavia la Filosofia risponde che ci\u00f2 \u00e8 un errore: Dio s\u00ec conosce eternamente quello che faremo in futuro, ma la conoscenza di Dio \"non \u00e8 causale\". Dio vede eternamente le nostre azioni future, ma ci\u00f2 che Dio vede \u00e8 il risultato della nostra libert\u00e0 - Dio non ci causa di agire in un qualche particolar modo (questa \u00e8 l'opzione 2 \"supra\").\nSu questa base, quindi, Dio pu\u00f2 eternamente sapere tutte le azioni umane, passate, presenti e future, senza eliminare la libert\u00e0 umana. Le nostre libere azioni sono ci\u00f2 che Dio vede, e che Dio le veda non ci causa di agire in un certo modo. Dio eternamente conosce che il giovane Tizio sposer\u00e0 Caia, ma saranno Tizio e Caia a decidere di sposarsi, Dio non causer\u00e0 loro di farlo.\nL'unico problema \u00e8 che questa attraente posizione non \u00e8 possibile se Dio \u00e8 totalmente semplice ed eterno, o almeno Tommaso d'Aquino sosteneva che non fosse possibile. Per Tommaso, Dio non \u00e8 un essere con attributi, tutti gli attributi di Dio sono identici tra loro. La Sua saggezza, amore, giustizia, conoscenza, ecc. sono tutte identiche in Dio. Dio non dipende dall'universo in nessuna cosa. Dio quindi non sa cosa accade nell'universo perch\u00e9 queste cose accadono; piuttosto, le cose accadono nell'universo perch\u00e9 Dio le conosce. In altre parole, la conoscenza di Dio \u00e8 \"causale\". Sorprendentemente, a quanto pare l'opinione di Tommaso d'Aquino porta al determinismo, alla predestinazione di tutte le cose da parte di Dio. Nell'Islam quest'idea \u00e8 fondamentale: tutto accade per volere di Allah. Alcuni cristiani (per esempio i calvinisti) affermano questa posizione e considerano che Dio predestina alcune persone ad andare in Paradiso, mentre altre ad andare all'inferno. Giovanni Calvino scrive:\n\"Quando attribuiamo preconoscenza a Dio, intendiamo che tutte le cose sono sempre state e rimangono perpetuamente davanti ai suoi occhi cosicch\u00e9 per la sua conoscenza nulla \u00e8 futuro o passato ma tutte le cose sono presente... Egli le tiene e vede come se fossero veramente poste dinnanzi a Lui.\"\nCalvino asserisce che Dio conosce l'esito di ogni azione umana dagli inizi dei tempi. Dicendo questo, si allinea con le maggiori tradizioni della Chiesa. Nella \"Citt\u00e0 di Dio\", Agostino d'Ippona scrive:\nSe si ammette l'esistenza di Dio, pur negandone la prescienza del futuro, questa \u00e8 l'affermazione dello sciocco... Un essere che non ha prescienza di tutti gli eventi futuri, certamente non \u00e8 Dio.\nTuttavia, il problema di questa tesi \u00e8 che, se accettata, gli esseri umani non sono liberi. Per circa 1700 anni teologi e filosofi hanno lottato con questo problema e, sebbene siano state proposte varie soluzioni, nessuna delle proposte funziona veramente. Agostino sostiene che se tu hai un amico che conosci molto bene, puoi immaginarti che sia sul punto di peccare. La tua conoscenza per\u00f2 non gli causa di peccare. \"In modo simile Dio non costringe nessuno a peccare sebbene egli veda in anticipo coloro che stanno per peccare di propria volont\u00e0.\" La prescienza di Dio e la prescienza dell'amico sono per\u00f2 differenti qualitativamente. La prescienza umana pu\u00f2 errare - ci\u00f2 fa parte dell'essere umano. Ma la prescienza di Dio non pu\u00f2 errare, dato che Egli \u00e8 perfetto nella Sua onniscienza, a differenza della persona umana. Poich\u00e9 le azioni peccaminose dell'amico sono volontarie, si potrebbe asserire che la \"conoscenza\" che pecchi sia niente di pi\u00f9 che un'intuizione, mentre la conoscenza di Dio no.\nUn'altra alternativa viene proposta dal gesuita e filosofo Gerard Hughes, che accetta il fallimento della soluzione di Tommaso d'Aquino, confermando che porta al determinismo. Allora Hughes propone l'alternativa che le azioni umane causano a Dio di conoscere cosa accade. In tal caso la libert\u00e0 \u00e8 garantita. Sono le tue libere scelte che causano a Dio di sapere. Dio s\u00ec conosce il passato, presente e futuro, ma Dio conosce perch\u00e9 Dio eternamente vede tutto ci\u00f2 che accade - Dio eternamente vede l'interezza del tempo ma sa cosa accade perch\u00e9 accade.\nLe alternative di Tommaso e di Hughes possono venir poste come segue:\nMentre\nEccoci dunque ritornati all'alternativa nr. 2 riportata all'inizio di questa sezione.\nSembra una buona alternativa, ma si potrebbe controbattere, insieme a Tommaso d'Aquino, che tale seconda alternativa \u00e8 inconsistente con la semplicit\u00e0 di Dio, dato che significa che Dio dipende dagli esseri umani per la Sua conoscenza. Dio non pu\u00f2 pi\u00f9 esser considerato un'unit\u00e0 se la Sua conoscenza non \u00e8 identica agli altri Suoi attributi, cosa invece essenziale nel modello totalmente semplice adottato da Tommaso. Se la conoscenza di Dio dipende dagli esseri umani, allora la conoscenza di Dio non \u00e8 fissata nell'eternit\u00e0 ma soggetta agli eventi del tempo. Se la conoscenza di Dio dipende dalle libere scelte degli esseri umani, la conoscenza di Dio dipende da Dio che vede eternamente cosa succede. Ci\u00f2 significa che la conoscenza di Dio dipende da una decisione fatta nello spazio e nel tempo. La conoscenza di Dio \u00e8 comunque immutabile poich\u00e9 Dio vede l'interezza del tempo in un unico atto eterno di consapevolezza. Ci\u00f2 salvaguardia la libert\u00e0 ma a spese di compromettere questo modello di Dio in tal modo da renderlo incoerente.\nIl Dio eterno e l'onniscienza.\nIl secondo modello di Dio deve quindi essere esaminato. Se Dio \u00e8 eterno e tuttavia \"interno\" al tempo, allora il tempo passa per Dio come passa per gli esseri umani. Dio conosce tutti gli eventi del passato e tutto ci\u00f2 che succede nel presente. Dio inoltre conosce tutti i fattori che determineranno il futuro.\nIn base a questo, il futuro \u00e8 futuro anche per Dio, ma il tempo non domina Dio nello stesso modo che domina le brevi vite degli umani. Tuttavia gli eventi che sono nel futuro per noi,lo sono anche per Dio. Se questo \u00e8 il caso, allora noi siamo liberi e Dio vede le nostre azioni libere. Per\u00f2 Dio non pu\u00f2 conoscere il futuro \u2013 il futuro \u00e8 davvero aperto davanti a noi e a Dio. Siamo noi umani che dobbiamo decidere come agire e noi che dobbiamo decidere come vogliamo essere e/o diventare. Dio naturalmente sa tutto ci\u00f2 che facciamo e tutto ci\u00f2 che decidiamo, ma Egli rispetta la nostra libert\u00e0. Ma il problema maggiore \u00e8 che Dio non conosce il futuro: certo, Dio conosce ogni individuo eccezionalmente bene e pu\u00f2 predire cosa accadr\u00e0 in futuro, ma non \u00e8 la stessa cosa dell'onniscienza. Questa \u00e8 comunque la soluzione proposta dal teologo Richard Swinburne, quando afferma che l'onniscienza di Dio significa che Dio sa tutto ci\u00f2 che \u00e8 logicamente possibile sapere\u00a0\u2013 e continua dicendo che questo non include il futuro. \u00c8 logicamente impossibile, data la libert\u00e0 umana, che Dio conosca il futuro.\nQuesta visione si adatta bene all'idea del caos e della casualit\u00e0 al livello di particella fondamentale dell'Universo. Il futuro \u00e8 aperto autenticamente ma nei limiti stabiliti dalla creazione divina ed \u00e8 nell'ambito di questo Universo aperto che gli esseri umani si sono evoluti per diventare creature che possono scegliere se \"rispondere\" a Dio o no, che possono scegliere se svilupparsi in creature compassionevoli, amorevoli e benevoli, o rifiutare tale percorso. C'\u00e8 da credere quindi, secondo quanto sopra, che Dio valorizzi ed apprezzi questa libert\u00e0 umana perch\u00e9 solo nella libert\u00e0 l'amore pu\u00f2 divenire possibile.\nI modelli che ipotizzano un Dio \"interno\" al tempo, comunque, stridono con la teoria della relativit\u00e0 generale. \u00c8 infatti appurato che l'universo in cui viviamo \u00e8 costituito dallo spaziotempo, cio\u00e8 dalle tre dimensioni spaziali che persistono assieme al tempo in un universo a quattro dimensioni. \u00c8 quindi errato considerare l'universo come un luogo dove spazio e tempo sono presenti ma separati. Tali speculazioni sarebbero basate su premesse errate, perch\u00e9 tralasciano che spazio e tempo non sono separabili, come lo sono due facce della stessa medaglia. Di conseguenza, nell'ipotesi di Dio \"interno al tempo\", verrebbe a cadere anche l'attributo onnipotenza di Dio, perch\u00e9 se Dio non avesse creato il tempo non avrebbe creato nemmeno lo spazio, pertanto non sarebbe il creatore dell'universo.\nOnniscienza nell'India buddhista.\nIl tema dell'onniscienza \u00e8 stato molto dibattuto in varie tradizioni indiane, ma specialmente dai buddhisti. Dopo le escursioni di Dharmakirti sul tema di ci\u00f2 che costituisce una valida cognizione, S\u00e0ntaraksita e il suo studente Kamalasila studiarono a fondo la materia in \"Tattvasamgraha\" (VIII secolo) e il suo commentario, il \"Panjika\". Gli argomenti del testo possono essere generalmente suddivisi in quattro sezioni:"}
{"id": "3752471", "revid": "92723", "url": "https://it.wikipedia.org/wiki?curid=3752471", "title": "Diocesi di Dafnusia", "text": "La diocesi di Dafnusia (in latino: \"Dioecesis Daphnusiensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nDafnusia, identificabile con l'isola di Kefken nel Mar Nero, distretto di Kand\u0131ra, in Turchia, \u00e8 un'antica sede vescovile della provincia romana di Bitinia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Nicomedia.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli dal IX fino al XII secolo.\nIl sinassario greco indica al 1\u00ba maggio un san Saba, vescovo di Dafnusia e martire. Altri tre sono i vescovi noti di questa antica sede vescovile: Leone, che partecip\u00f2 al concilio ecumenico dell'869-870, dove dovette fare pubblica ammenda per aver aderito al partito del patriarca Fozio; Antonio, che prese parte al concilio di Costantinopoli dell'879-880 che riabilit\u00f2 lo stesso Fozio; e un anonimo vescovo di Dafnusia, segnalato in un atto patriarcale dell'aprile 1330. La sede scomparve probabilmente nel corso del XIV secolo, quando la Bitinia fu conquistata dagli Ottomani.\nDal XIX secolo Dafnusia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 24 aprile 1967. Il titolo \u00e8 stato assegnato a tre vescovi: Pierre-Philippe Giraudeau, prima vescovo coadiutore e poi vicario apostolico del Tibet, oggi diocesi di Kangding in Cina; Daniel Llorente y Federico, vescovo ausiliare di Burgos in Spagna; e Thadd\u00e9e Le Huu Tu, vicario apostolico di Ph\u00e1t Di\u00eam in Vietnam. In origine, la sede titolare era nota come Tiniade (\"Tiniadensis\"), in riferimento a Thynias, altro nome con cui era conosciuta l'isola di Kefke; in seguito il titolo \u00e8 stato modificato in quello attuale."}
{"id": "3752472", "revid": "92723", "url": "https://it.wikipedia.org/wiki?curid=3752472", "title": "Diocesi di Dascilio", "text": "La diocesi di Dascilio (in latino: \"Dioecesis Dascyleotana\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nDascilio, identificabile con le rovine nei pressi di Ergili a sud-ovest del lago di Manyas in Turchia, \u00e8 un'antica sede vescovile della provincia romana di Bitinia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Nicomedia.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino al XII secolo.\nDiversi sono i vescovi conosciuti di questa antica sede vescovile, documentata dalle fonti conciliari solo a partire dal VII secolo. Giovanni I prese parte al concilio del 680 e a quello detto \"concilio in Trullo\" del 692. Un vescovo, di cui non si conosce il nome, si fece rappresentare al secondo concilio di Nicea nel 787 dal prete Basilio. Giorgio prese parte al concilio di Costantinopoli dell'869/870, mentre Germano fu presente a quello che dieci anni dopo riabilit\u00f2 il patriarca Fozio. Giovanni II e Sergio sono noti per l'esistenza dei loro sigilli vescovili, databili al X-XI secolo.\nDal 1933 Dascilio \u00e8 annoverata tra le sedi vescovili titolari della Chiesa cattolica; la sede \u00e8 vacante dal 17 gennaio 1978. Il titolo \u00e8 stato finora assegnato in una sola occasione, a Juliusz Bieniek, vescovo ausiliare di Katowice in Polonia."}
{"id": "3752478", "revid": "92723", "url": "https://it.wikipedia.org/wiki?curid=3752478", "title": "Diocesi di Elenopoli di Bitinia", "text": "La diocesi di Elenopoli di Bitinia (in latino: \"Dioecesis Helenopolitana in Bithynia\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nElenopoli di Bitinia, identificabile con il villaggio di Hersek (provincia di Yalova) nell'odierna Turchia, \u00e8 un'antica sede vescovile della provincia romana di Bitinia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Nicomedia. La sede \u00e8 documentata nelle \"Notitiae Episcopatuum\" del patriarcato fino al XII secolo.\nLe Quien indica come primo vescovo di Elenopoli di Bitinia Macrino, che fu tra i padri del primo concilio ecumenico celebrato a Nicea nel 325; tuttavia nell'\"Index patrum Nicaenorum restitutus\" di Heinrich Gelzer, l'unico Macrino presente al concilio era vescovo di Jamnia in Palestina, e non di Elenopoli.\nVerso il 400 la sede era occupata da Palladio, autore ecclesiastico, che intervenne in difesa di Giovanni Crisostomo, caduto in disgrazia presso l'imperatore; questo gli valse l'esilio nella Tebaide in Egitto; ritornato dall'esilio verso il 412, gli fu assegnata la sede episcopale di Aspona. Mentre Palladio era in esilio, fu nominato vescovo di Elenopoli Alessandro, che in seguito, secondo la testimonianza dello storico Socrate Scolastico, venne trasferito alla diocesi di Adriani. Il vescovo Leonzio prese parte al sinodo riunito a Costantinopoli dal patriarca Mena e celebrato nei mesi di maggio e giugno del 536, durante il quale furono condannati Severo di Antiochia e i suoi sostenitori, l'ex patriarca Antimo, il monaco siriano Zoora e Pietro di Apamea.\nTeodoro fu tra i padri del concilio di Costantinopoli del 553. Un altro vescovo di nome Leonzio figura tra i padri del concilio di Costantinopoli del 680. Giovanni era presente al concilio in Trullo del 692. Davide assistette al secondo concilio di Nicea nel 787. Un anonimo vescovo di Elenopoli fu il destinatario, nella prima met\u00e0 del IX secolo, di una lettera di Ignazio di Nicea. Leone partecip\u00f2 al concilio di Costantinopoli dell'879-880 che riabilit\u00f2 il patriarca Fozio. Infine la sigillografia ha restituito il nome del vescovo Sineto, vissuto all'incirca nel IX secolo.\nCome molte altre diocesi bizantine dell'Asia minore, anche la diocesi di Elenopoli di Bitinia scomparve in seguito all'occupazione ottomana della regione nel corso del XIV secolo.\nDal XV secolo Elenopoli di Bitinia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 6 febbraio 1967. Il suo ultimo titolare \u00e8 stato Wojciech Tomaka, vescovo ausiliare di Przemy\u015bl in Polonia."}
{"id": "3752480", "revid": "729019", "url": "https://it.wikipedia.org/wiki?curid=3752480", "title": "Boeing Monomail", "text": "Il Boeing Monomail era un aeroplano, monoplano e monomotore, realizzato dall'azienda aeronautica statunitense Boeing nei primi anni trenta.\nPer le tecniche costruttive ed il design rappresent\u00f2, sotto certi punti di vista, un considerevole balzo tecnologico per la nascente industria aeronautica e fece da precursore ai primi moderni aerei di linea quali il Boeing 247, il Douglas DC-2 ed il Lockheed L-10 Electra.\nDestinato al mercato dell'aviazione commerciale, inizialmente nel ruolo di aereo postale veloce, venne in seguito convertito in aereo da trasporto combinato passeggeri/merci. Ne furono realizzati solamente due esemplari.\nStoria del progetto.\nSul finire degli anni venti del XX secolo, la Boeing intraprese gli studi per la realizzazione di velivoli monoplani: il primo progetto a vedere la luce fu quello dell'aereo da caccia XP-9, cui fece immediato seguito il Model 200, velivolo destinato all'aviazione commerciale e specificamente al settore del trasporto della corrispondenza, che sarebbe stato il primo monoplano della Boeing a solcare i cieli.\nBattezzato \"Monomail\", l'aereo si distaccava considerevolmente dagli standard progettuali dell'epoca, non solo per la configurazione alare monoplana e a sbalzo; a questa si abbinavano infatti la costruzione interamente metallica con struttura semimonoscocca, carrello d'atterraggio retrattile e motore carenato da un anello Townend.\nPur in presenza di caratteristiche conservatrici, quali la cabina di pilotaggio completamente aperta e collocata nella fusoliera in corrispondenza del centro di massa, il \"Monomail\" viene considerato un progetto che precorse i tempi, tanto che le sue potenzialit\u00e0 non poterono essere sfruttate appieno. L'impossibilit\u00e0 di fruire di eliche a passo variabile in volo (che verranno realizzate pi\u00f9 tardi negli anni) imped\u00ec di mettere a frutto il considerevole affinamento aerodinamico realizzato in sede di progetto: se regolate in modo da garantire la massima velocit\u00e0, le pale dell'elica non avrebbero garantito all'aereo l'accelerazione necessaria per decollare, per cui si dovette optare per soluzioni di compromesso che inibivano il raggiungimento delle punte di velocit\u00e0 che l'aereo avrebbe facilmente potuto toccare.\nIl primo \"Monomail\", portato in volo il 6 maggio del 1930, fu seguito da un secondo velivolo che vol\u00f2 per la prima volta il 18 agosto dello stesso anno; identificato come Model 221, fu modificato mediante l'allungamento della fusoliera: lo spazio cos\u00ec disponibile fu suddiviso tra una cabina in grado di alloggiare sei passeggeri ed un vano di carico per il trasporto di di posta.\nI due aerei furono in seguito soggetti ad una nuova modifica della fusoliera che consent\u00ec di aggiungere due posti a sedere nella cabina passeggeri; con questa nuova configurazione, ridenominati Model 221A, i due velivoli entrarono in servizio operativo. Malgrado le buone caratteristiche di base, non furono seguiti da alcuna produzione in serie.\nTecnica.\nMonoplano ad ala bassa, il Monomail presentava cellula di tipo semimonoscocca con rivestimento lavorante; le ali erano a sbalzo strutturalmente costituite da due longheroni metallici e centine a trave Warren, anch'esse metalliche.\nLa fusoliera aveva sezione circolare ed ospitava, a circa met\u00e0 della propria lunghezza, la cabina di pilotaggio, singola e completamente scoperta. Il cono di coda reggeva l'impennaggio, di tipo classico ed anch'esso monoplano. Nella parte anteriore, subito dietro all'unit\u00e0 motrice, era ricavato il vano di carico che nel \"Model 200\" era destinato solamente alla corrispondenza, mentre nella variante \"Model 221\" ospitava anche sei passeggeri, saliti a otto nel \"Model 221A\"; in entrambi i casi il vano passeggeri era stato ottenuto sia con l'allungamento della fusoliera, sia sacrificando parte dello spazio destinato alla posta. La cabina destinata ai passeggeri, dotata di quattro obl\u00f2 per ciascun lato, era piuttosto angusta; anche l'accesso tramite la porta ricavata in corrispondenza della mezzeria della radice alare non era particolarmente agevole.\nIl carrello d'atterraggio era di tipo classico e retrattile: le ruote venivano alloggiate all'interno dello spessore alare per circa la met\u00e0 della loro circonferenza; in coda era presente un ruotino, sterzabile, ma non retrattile. Nel corso della vita dell'aereo furono svolte prove comparative utilizzando un carrello fisso, ricoperto da ampie carenature a pantalone.\nIl Monomail era equipaggiato con un motore radiale Pratt &amp; Whitney R-1860 \"Hornet B\"; si trattava di un motore a nove cilindri raffreddato ad aria, derivato dal precedente Pratt &amp; Whitney R-1690 \"Hornet\". Il motore era in grado di sviluppare la potenza di . Al fine di massimizzare la penetrazione aerodinamica del velivolo, il motore era carenato mediante un anello Townend.\nImpiego operativo.\nDopo il suo primo volo, il \"Model 200\" fu utilizzato per compiere diversi voli di sperimentazione e test comparativi prima di essere immesso in servizio, nel mese di luglio del 1931, con la Boeing Air Trasport sulla linea San Francisco-Chicago; la stessa compagnia utilizz\u00f2 anche il successivo \"Model 221\".\nL'USAAC, colpita dalle prestazioni messe in mostra, manifest\u00f2 il proprio interesse verso il velivolo e prese in carico il \"Model 200\" per una serie di valutazioni, ordinandone un esemplare. L'aereo fu designato Y1C-18, ma non convinse le autorit\u00e0 militari che, rescisso l'ordine d'acquisto, resero alla Boeing anche l'esemplare avuto in prova.\nI due Monomail costruiti, una volta portati allo standard di \"Model 221A\", furono utilizzati dalla neonata United Air Lines sulla rotta che collegava Chicago con Cheyenne; la loro vita operativa fu tuttavia condizionata dalla decisione presa nel 1934 dal Dipartimento del commercio degli Stati Uniti d'America di consentire il trasporto aereo di passeggeri solo impiegando velivoli plurimotore."}
{"id": "3752481", "revid": "267975", "url": "https://it.wikipedia.org/wiki?curid=3752481", "title": "Diocesi di Gordoserba", "text": "La diocesi di Gordoserba () \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nGordoserba, identificabile con Kyzdervent nell'odierna Turchia, \u00e8 un'antica sede vescovile della provincia romana di Bitinia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Nicea.\nSono tre i vescovi documentati di questa diocesi. Isidoro prese parte al concilio di Costantinopoli del 680 e sottoscrisse gli atti del concilio in Trullo del 691/92; Neofito fu tra i padri del secondo concilio di Nicea del 787; Stefano intervenne ai Concili di Costantinopoli dell'869-870 e dell'879-880.\nDal 1933 Gordoserba \u00e8 annoverata tra le sedi vescovili titolari della Chiesa cattolica; la sede finora non \u00e8 mai stata assegnata."}
{"id": "3752482", "revid": "913245", "url": "https://it.wikipedia.org/wiki?curid=3752482", "title": "Anna Jesie\u0144", "text": "Biografia.\nAi campionati del mondo di atletica leggera 2007 vinse la medaglia di bronzo nei 400 metri ostacoli, il suo tempo venne battuto dall'australiana Jana Pittman-Rawlinson (medaglia d'oro con 53\"31) e da Julija Pe\u010d\u00ebnkina (argento con 53\"50)\nVinse tre medaglie di bronzo nelle competizioni europee, due a Monaco di Baviera (400 metri ostacoli e staffetta 4 x 400\u00a0m) e una nel 2006."}
{"id": "3752484", "revid": "767487", "url": "https://it.wikipedia.org/wiki?curid=3752484", "title": "La modella mascherata", "text": "La modella mascherata (\"Escapade\") \u00e8 un film statunitense del 1935 diretto da Robert Z. Leonard.\nIl film \u00e8 un \"remake\" di quello uscito l'anno precedente con il titolo \"Mascherata\" (\"Maskerade\"), diretto da Willi Forst, con Paula Wessely, Anton Walbrook e Peter Petersen.\nTrama.\nIl pittore dongiovanni Fritz s'innamora ma una precedente avventura con una signora sposata complica la sua situazione.\nProduzione.\nIl film fu prodotto dalla Metro-Goldwyn-Mayer (MGM)\nDistribuzione.\nDistribuito dalla Metro-Goldwyn-Mayer, il film usc\u00ec nelle sale cinematografiche statunitensiil 6 luglio 1935."}
{"id": "3752485", "revid": "267975", "url": "https://it.wikipedia.org/wiki?curid=3752485", "title": "Diocesi di Linoe", "text": "La diocesi di Linoe () \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nLinoe, identificabile con Bilecik o con Elbeili nell'odierna Turchia, \u00e8 un'antica sede vescovile della provincia romana di Bitinia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Nicea.\nSono quattro i vescovi documentati di questa diocesi. Anastasio era presente al concilio detto \"in Trullo\" nel 692; Leone presenzi\u00f2 al secondo concilio di Nicea del 787; al Concilio di Costantinopoli dell'879-880 erano presenti i vescovi Basilio e Cirillo, sostenitori dei due patriarchi in competizione, Fozio e Ignazio.\nDal XIX secolo Linoe \u00e8 annoverata tra le sedi vescovili titolari della Chiesa cattolica; la sede \u00e8 vacante dal 21 giugno 1959."}
{"id": "3752487", "revid": "267975", "url": "https://it.wikipedia.org/wiki?curid=3752487", "title": "Diocesi di Massimiane", "text": "La diocesi di Massimiane () \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nMassimiane, nei pressi di \"Kumla\" nell'odierna Turchia, \u00e8 un'antica sede vescovile della provincia romana di Bitinia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Nicea.\nLa diocesi fu eretta sotto il metropolita Niceforo di Nicea (fine IX secolo) e confermata dal successore Alessandro (inizio X secolo). La sede non compare nell'opera \"Oriens Christianus\" di Michel Le Quien e nessuno dei suoi vescovi \u00e8 conosciuto.\nMassimiane \u00e8 annoverata tra le sedi vescovili titolari della Chiesa cattolica; finora la sede non \u00e8 mai stata assegnata."}
{"id": "3752493", "revid": "267975", "url": "https://it.wikipedia.org/wiki?curid=3752493", "title": "Diocesi di Mela", "text": "La diocesi di Mela () \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nMela, nei pressi di G\u00fcnvk\u00f6ren nell'odierna Turchia, \u00e8 un'antica sede vescovile della provincia romana di Bitinia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Nicea.\nMela \u00e8 conosciuta in antichit\u00e0 anche con il nome di \"Nuova Giustinianopoli\" e nelle \"Notitiae Episcopatuum\" si trova l'accoppiamento \"Mela sive Modrina\", in riferimento a Modra.\nDei vescovi noti di questa sede, Macedonio nel 553 si firma come \"episcopus Justinianae novae\"; Teodoro nel 680 come \"episcopus Justinianopolis sive Melae\" e nel 691/92 come vescovo di Nuova Giustiniana; Niceta, Costantino e Paolo come \"episcopi Melae\".\nDal 1933 Mela \u00e8 annoverata tra le sedi vescovili titolari della Chiesa cattolica; la sede \u00e8 vacante dal 28 settembre 1975."}
{"id": "3752495", "revid": "1337443", "url": "https://it.wikipedia.org/wiki?curid=3752495", "title": "Giovanni Antonio Ambrosetti", "text": "Ufficiale della Guardia nazionale nel 1848, il 18 dicembre 1849 venne nominato senatore del Regno di Sardegna. Fu anche Vicepresidente del Consiglio divisionale di Biella e Consigliere provinciale dello stesso comune. Cofondatore della Cassa di Commercio, industria e credito mobiliare e della Cassa di sconto di Torino nel 1855, nel 1857 venne eletto Consigliere comunale di Sordevolo."}
{"id": "3752496", "revid": "267975", "url": "https://it.wikipedia.org/wiki?curid=3752496", "title": "Diocesi di Modra", "text": "La diocesi di Modra () \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nModra, identificabile con Ineg\u00f6l nell'odierna Turchia, \u00e8 un'antica sede vescovile della provincia romana di Bitinia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Nicea.\nLa sede compare nell'opera \"Oriens Christianus\" del Le Quien come \"ecclesia Modrenae sive Melae\": quattro dei cinque vescovi di questa sede sono conosciuti come \"episcopi Melae\".\nDal XIX secolo Modra \u00e8 annoverata tra le sedi vescovili titolari della Chiesa cattolica; la sede \u00e8 vacante dal 9 dicembre 1968."}
{"id": "3752498", "revid": "287204", "url": "https://it.wikipedia.org/wiki?curid=3752498", "title": "Eddie Aikau", "text": "La parola \"Makua Hanai\" nel nome completo di Eddie Aikau significa padre adottivo nella lingua hawaiana, un termine che si riferisce ad una pratica che era in uso alle Hawaii di trasferire i figli da una famiglia ad un'altra senza alcun passaggio legale.. Come primo bagnino ufficiale della baia di Waimea sull'isola di Oahu salv\u00f2 molte vite, e divenne famoso per surfare le grandi onde hawaiane vincendo numerose competizioni, compresa un'edizione del 1977 del famoso contest \"Duke Kahanamoku Invitational Surfing Championship\".\nBiografia.\nNato a Kahului, a Maui, Aikau era il terzo dei figli di Solomon ed Henrietta Aikau. Impar\u00f2 a surfare nel porto di Kahului. Si \u00e8 trasferito sull'isola di Oahu con la sua famiglia nel 1959, e all'et\u00e0 di 16 anni lascia la scuola per lavorare in un conservificio di ananas; la paga permette ad Aikau di acquistare la sua prima tavola da surf personale. Nel 1968 diventa il primo bagnino assunto dalla contea di Honolulu per lavorare sulla costa nord. La contea diede incarico ad Aikau di pattugliare le spiagge tra P\u016bp\u016bkea e Haleiwa. Non ci fu alcuna vittima in mare durante il suo servizio nella baia di Waimea, con Aikau che non si poneva problemi ad affrontare onde di 30 piedi e oltre, e nel 1971 venne nominato bagnino dell'anno.\nDisperso in mare.\nNel 1978 una societ\u00e0 polinesiana cercava volontari per un viaggio di oltre 4000\u00a0km da affrontarsi in 30 giorni, per ripercorrere le tracce delle antiche migrazioni tra le Hawaii e l'arcipelago di Tahiti. A 31 anni Aikau si unisce alla ciurma della Hokulea, e l'imbarcazione salpa dalle Hawaii il 16 marzo del 1978. Lo scafo inizia a imbarcare acqua su di un lato e si capovolge a 19\u00a0km dall'isola di Molokai. Per cercare soccorso, Aikau tenta di raggiungere Lanai nuotando sulla sua tavola da surf. Mentre il resto della ciurma venne recuperato da una corvetta della guardia costiera, Aikau sembra sparito. Si era tolto il giubbino di salvataggio sulla tavola da surf per facilitare la nuotata. La ricerca di Aikau \u00e8 stata la pi\u00f9 grande operazione di ricerca aerea della storia delle Hawaii, ma il corpo del surfista non \u00e8 stato mai ritrovato.\nGara in memoria di Aikau.\nIn memoria di Aikau, l'azienda produttrice di mute da surf Quiksilver sponsorizza una competizione chiamata \"The Eddie\" nella baia di Waimea.\nFin dalla sua nascita nel 1985 la gara si \u00e8 svolta solo 8 volte, a causa delle condizioni necessarie affinch\u00e9 si possa disputare. Il regolamento prevede infatti che per dare il via alla competizione ci debbano essere onde alte almeno 20 piedi. L'ultimo torneo si \u00e8 svolto nel 2016, e le onde hanno raggiunto i 30 piedi e oltre. Alla gara vengono invitati unicamente 28 surfisti di onde giganti, e non ammette l'utilizzo di moto d'acqua per prendere le onde. L'edizione svolta nel 1987 \u00e8 stata vinta dal fratello minore di Eddie, Clyde Aikau."}
{"id": "3752505", "revid": "92723", "url": "https://it.wikipedia.org/wiki?curid=3752505", "title": "Diocesi di Neocesarea di Bitinia", "text": "La diocesi di Neocesarea di Bitinia (in latino: \"Dioecesis Neocaesariensis in Bithynia\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nNeocesarea di Bitinia, identificabile con Arnak\u00f6y (Armutl\u00ef) nell'odierna Turchia, \u00e8 un'antica sede vescovile della provincia romana di Bitinia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Nicomedia.\nLa diocesi \u00e8 documentata nelle \"Notitiae Episcopatuum\" del patriarcato di Costantinopoli fino agli inizi del X secolo. Tuttavia la sede dovette scomparire gi\u00e0 prima di questo periodo; infatti nel concilio del 787, il vescovo si present\u00f2 come \"vescovo di Neocesarea o Ariste\", sede documentata nelle stesse \"Notitiae\" fin dall'VIII secolo; le due diocesi si fusero assieme e dal IX secolo le fonti documentarie non attestano pi\u00f9 il titolo di Neocesarea, ma solo quello di Ariste/Eriste.\nDiversi sono i vescovi attribuiti a Neocesarea. Secondo Le Quien potrebbe appartenere a questa antica sede vescovile Teodolo di Neocesarea, che, assieme alla maggior parte dei prelati orientali, abbandon\u00f2 il concilio di Sardica (circa 343/344) e sottoscrisse una lettera sinodale dai contenuti ariani; altri autori invece attribuiscono Teodolo alla sede di Neocesarea del Ponto. Il primo vescovo certo di Neocesarea di Bitinia \u00e8 Olimpio, che figura tra i vescovi che presero parte al concilio di Costantinopoli del 381.\nCiriaco sottoscrisse, il 20 luglio 518, la petizione inviata dal sinodo di Costantinopoli al patriarca Giovanni, perch\u00e9 rompesse i suoi legami con Severo di Antiochia e il partito monofisita e ristabilisse la fede calcedonese. Giovanni partecip\u00f2 al concilio in Trullo del 692.\nI successivi vescovi attestano l'unione della diocesi di Neocesarea con quella di Eriste/Ariste. Il primo di questi \u00e8 Leone di Ariste, che prese parte al concilio di Nicea del 787. Un anonimo vescovo di Eriste \u00e8 menzionato in una lettera del patriarca Fozio di Costantinopoli, databile tra l'859 e l'867. Infine Tarasio di Eriste partecip\u00f2 al concilio di Costantinopoli dell'879-880 che riabilit\u00f2 il patriarca Fozio.\nDal XVII secolo Neocesarea di Bitinia \u00e8 annoverata tra le sedi vescovili titolari della Chiesa cattolica.\nCronotassi.\nVescovi titolari.\nLa seguente cronotassi \u00e8 quella assegnata a questa sede titolare da \"Catholic Hierarchy\". Tuttavia \u00e8 probabile che i tre titolari appartengano o alla sede metropolitana di Neocesarea del Ponto o alla sede vescovile di Neocesarea di Siria. Infatti negli Annuari Pontifici dell'Ottocento e nell\"'Annuaire pontifical catholique\" del 1917 non esiste la sede titolare di Neocesarea di Bitinia, ma solo quelle omonime del Ponto e di Siria. Secondo \"Gcatholic\", la sede titolare \u00e8 stata istituita nel 1933 e finora il titolo non \u00e8 mai stato assegnato."}
{"id": "3752513", "revid": "2021318", "url": "https://it.wikipedia.org/wiki?curid=3752513", "title": "Pesi gallo (MMA)", "text": "La divisione dei pesi gallo nelle arti marziali miste si riferisce ad un numero di differenti classi di peso:\nAmbiguit\u00e0 e chiarificazioni.\nPer un desiderio di uniformit\u00e0 la maggior parte dei media americani che trattano le arti marziali miste adottano la definizione di peso compresa tra i 57 e i 61\u00a0kg (126 e 135 libbre) per i pesi gallo. Questa comprende la divisione dei pesi piuma della Shooto (fino a 60\u00a0kg) e la divisione dei pesi mosca della King of the Cage (fino a 61\u00a0kg). L'UFC usa la definizione del Nevada di \"bantamweight\". Prima di UFC 31 i fighter fino ai 68\u00a0kg erano conosciuti come pesi gallo, in seguito fu ripristinata la vecchia classe dei pesi leggeri (lightweight)\nIl limite massimo di 61\u00a0kg \u00e8 stato definito dalla Commissione Atletica dello Stato del Nevada."}
{"id": "3752523", "revid": "1993636", "url": "https://it.wikipedia.org/wiki?curid=3752523", "title": "Guerra greco-turca (1897)", "text": "La guerra greco-turca del 1897, \u00e8 stato un conflitto armato combattuto nel 1897 tra il Regno di Grecia e l'Impero ottomano. La causa della guerra \u00e8 da ricercarsi nello \"status\" dell'isola di Creta (dove era scoppiata nello stesso anno la terza rivolta nel giro di trent'anni), provincia dell'impero ottomano in cui per\u00f2 da lungo tempo la maggioranza greca della popolazione cercava l'unione con la madrepatria ellenica.\nLa guerra, iniziata il 25 gennaio 1897 con la spedizione ellenica a Creta e allargatasi poi a tutta la Grecia, ebbe fine sui campi di battaglia con il cessate il fuoco del 20 maggio e termin\u00f2 formalmente il 10 settembre con la firma del trattato di pace. Nonostante la pesante e pi\u00f9 che prevedibile sconfitta della Grecia, tuttavia, grazie all'intervento delle Grandi Potenze, il conflitto port\u00f2 alla nascita di uno Stato cretese autonomo, sia pure ancora formalmente all'interno dell'Impero Turco.\nConsiderata la sproporzione delle forze e degli armamenti a tutto vantaggio dell'Impero Turco, a sostegno della Grecia intervennero numerosi volontari provenienti da altre nazioni, tra cui l'Italia, dalla quale provenivano i garibaldini guidati da Ricciotti Garibaldi. Fra gli episodi bellici \u00e8 rimasta celebre la decisiva battaglia di Domokos (16-17 maggio), anche per il gran numero di caduti italiani, fra i quali spicca il deputato Antonio Fratti."}
{"id": "3752524", "revid": "298229", "url": "https://it.wikipedia.org/wiki?curid=3752524", "title": "Franz Nietlispach", "text": "Biografia.\nDal 1976 al 2008 ha partecipato ad ogni manifestazione dei Giochi paralimpici estivi totalizzando 14 ori 6 argenti e due bronzi. Vinse per cinque volte la Maratona di Boston in carrozzina."}
{"id": "3752525", "revid": "1543377", "url": "https://it.wikipedia.org/wiki?curid=3752525", "title": "Prenomi catalani", "text": "Questa voce elenca i nomi propri diffusi in Catalogna e nelle comunit\u00e0 di lingua o etnia catalana.\nMaschili.\nA.\nAbelard, Adalbert, Adri\u00e0, Agust\u00ed, Albert, Aleix, \u00c0lex, Alexandre, \u00c0lvar, Andreu, \u00c0ngel, Antoni, Armand, Arnau, Artur, August\u00ed\nB.\nBartolomeu, Benvingut, Bernab\u00e8, Bernard, Bernard\u00ed, Bernat, Biel (var. di Gabriel), Bonaventura\nC.\nCaet\u00e0, Camil, Carles, Celest\u00ed, C\u00e8sar, Climent, Constant\u00ed, Cosme, Cristi\u00e0, Cristofol o Cristofor\nD.\nDaniel, David, D\u00eddac, Dom\u00e8nec, Donat\nE.\nEduard, Eliseu, Emili, Enric, Ernest, Esteve\nF.\nFelip, Feliu, Ferm\u00ed, Ferran, Fidel, Francesc, Frederic, Fructu\u00f3s\nG.\nGabriel, Gerard, Gon\u00e7al, Gregori, Guifr\u00e9, Guillem\nH.\nH\u00e8ctor, Heribert, Higini, Hipolit, Honorat, Hug\nI.\nIgnasi, Ireneu, Isidre\nJ.\nJacint, Jaume(t), Jeroni, Joan, Joaquim o Joaxim, Joel, Jordi, Josep, Juli\u00e0\nL.\nLle\u00f3, Lloren\u00e7, Lluc, Llu\u00e7, Llu\u00eds\nM.\nManel, Marc, Marcel, Mart\u00ed, Mateu, Maties, Maurici, M\u00e0xim, Miquel\nN.\nNarc\u00eds, Nicolau, Nil\nO.\nOleguer, Oriol, \u00d2scar\nP.\nPasqual, Pau, Pere, Pius, Pol, Pon\u00e7, Prudenci\nQ.\nQuim (var. di Joaquim)\nR.\nRafel, Ramon, Ra\u00fcl, Ricard, Robert, Roc, Roderic, Roger, Roser\nS.\nSan\u00e7, Sebasti\u00e0, Segon, Seraf\u00ed, Sergi, Sever, Sever\u00ed, Sime\u00f3, Sixt\nT.\nTom\u00e0s\nV.\nValent\u00ed, Veleri, Vicen\u00e7 o Vicent, V\u00edctor\nX.\nXavi o Xavier\nZ.\nZacaries\nFemminili.\nA.\nAgn\u00e8s, Aina (var. di Anna), Alic\u00eda, Ana\u00efs, \u00c0ngels, Anna, Ariadna, Assumpci\u00f3\nB.\nBeatriu, Beg\u00f2nia, Berta\nC.\nCarla, Carlota, Carolina, Carme, Clara, Cristina\nD.\nDiana, Dolors\nE.\nElvira, Em\u00edlia, Emma, Estel, Est(h)er, Eul\u00e0lia\nF.\nF\u00e0tima, Felicitat, Felipa, Francesca\nH.\nHelena\nI.\nImmaculada, Iris\nJ.\nJoaquima, Joana, Judit(h), J\u00f9lia\nL.\nLaia (var. di El\u00e0lia), L\u00eddia, Llora, Ll\u00f9cia, Llu\u00edsa, Lorda\nM.\nMagdalena, Maragda, Maria, Mariona, Marta, Merc\u00e8, Meritxell, Miquela, Mireia, M\u00f2nica, Montserrat (o Monserrat o Montse)\nN.\nNat\u00e0lia, Neus, N\u00faria\nP.\nPatr\u00edcia, Paula, Pen\u00e8lope, Pilar\nR.\nRaquel, Regina, Remei, Rosa, Roser\nS.\nSalut, Sibil(l)a, S\u00edlvia, Sofia, Soledad, S\u00f2nia, Susanna\nT.\nTecla, Teresa\nV.\nVal\u00e8ria, Ver\u00f2nica, Vict\u00f2ria"}
{"id": "3752527", "revid": "92723", "url": "https://it.wikipedia.org/wiki?curid=3752527", "title": "Arcidiocesi di Nicomedia", "text": "L'arcidiocesi di Nicomedia \u00e8 una sede soppressa del patriarcato di Costantinopoli (in greco: \u039c\u03b7\u03c4\u03c1\u03cc\u03c0\u03bf\u03bb\u03b9\u03c2 \u039d\u03b9\u03ba\u03bf\u03bc\u03b7\u03b4\u03b5\u03af\u03b1\u03c2; \"Mitr\u00f3polis Nikomedeias\") e una sede titolare del medesimo patriarcato e della Chiesa cattolica (in latino: \"Archidioecesis Nicomediensis\").\nStoria.\nRemote sono le origini della comunit\u00e0 cristiana di Nicomedia, corrispondente all'odierna citt\u00e0 turca di \u0130zmit. Secondo la tradizione, raccolta nei menologi greci, primo vescovo sarebbe stato san Procoro, uno dei sette diaconi istituiti a Gerusalemme dagli apostoli (Atti degli Apostoli ). La prima testimonianza sulla comunit\u00e0 di Nicomedia, secondo quanto riporta Eusebio di Cesarea, \u00e8 una lettera scritta da Dionigi di Corinto ai cristiani della citt\u00e0 sull'eresia marcionita.\nInnumerevoli sono i santi ed i martiri di Nicomedia ricordati dal Martirologio Romano. Tra questi: Adriano, Giuliana, Olimpia, Barbara, Flavio e Pantaleone.\nCon la riforma dioclezianea dell'impero romano, Nicomedia divenne la capitale della provincia romana di Bitinia, nella diocesi civile del Ponto e contestualmente fu elevata al rango di sede metropolitana della provincia ecclesiastica corrispondente a quella civile, nel patriarcato di Costantinopoli.\nNelle controversie teologiche che animarono la Chiesa nel IV secolo, il vescovo Eusebio fu uno dei principali sostenitori dell'arianesimo. Deposto al concilio di Nicea del 325, pot\u00e9 occupare nuovamente la sede di Nicomedia nel 329 e nel 339 divenne vescovo di Costantinopoli.\nLa controversia ariana fu anche all'origine della disputa tra Nicomedia e Nicea per la predominanza sulla provincia della Bitinia, che si accentu\u00f2 quando Nicea, all'epoca degli imperatori Valentiniano I (364-375) e Valente (364-378), fu elevata al rango di sede metropolitana. L'annosa questione fu risolta durante il concilio di Calcedonia (451), quando Nicomedia fu dichiarata unica metropolia della Bitinia, mentre a Nicea fu riconosciuto il solo titolo onorifico, al secondo posto tra le diocesi della provincia, dopo Nicomedia.\nNelle \"Notitiae Episcopatuum\", la prima delle quali databile al VII secolo, la sede di Nicomedia appare sempre al 7\u00ba posto nell'ordine gerarchico delle sedi metropolitane del patriarcato di Costantinopoli, dopo Cesarea, Efeso, Eraclea, Ancira, Cizico e Sardi (Filadelfia dal XIV secolo). Le diverse \"Notitiae\" attribuiscono a Nicomedia 12 suffraganee: Prusa (chiamata anche \"Teopoli\"), Preneto, Elenopoli, Basilinopoli, Dascilio, Apolloniade, Neocesarea, Adriani, Cesarea, Cadossia (chiamata anche \"Gallo\" o \"Lofi\"), Dafnusia e Ariste (o Eriste).\nIn seguito alla conquista crociata di Costantinopoli (1204), la sede di Nicomedia fu per un certo periodo occupata da arcivescovi latini; sono noti tre anonimi arcivescovi menzionati nelle lettere dei papi Innocenzo III e Onorio III.\nNicomedia fu l'ultima citt\u00e0 dell'Asia Minore a rimanere sotto controllo bizantino, nei primi decenni del XIV secolo, fino alla sua conquista da parte degli ottomani nel 1337. Questo ha messo in crisi l'organizzazione ecclesiastica della Bitinia; la sede rimase probabilmente vacante a lungo ed \u00e8 incerto che i pochi prelati conosciuti abbiamo realmente esercitato le funzioni di metropoliti. L'arcidiocesi fu riorganizzata con la fine dell'impero bizantino (1453) e l'incorporazione istituzionale del patriarcato ortodosso nelle strutture ottomane; \u00e8 documentata in due documenti patriarcali del 1483 e del 1525.\nLa grande concentrazione di diocesi in Bitinia e nelle regioni circostanti (Calcedonia, Nicomedia, Nicea, Prusa, Cizico), in un periodo in cui solo poche diocesi sopravvissero in tutta l'Asia Minore coprendo aree molto estese, non \u00e8 solo dovuto al rango e all'importanza di queste sedi, ma anche per una ragione pi\u00f9 pratica, vale a dire la loro vicinanza a Costantinopoli e dunque la possibilit\u00e0, per i loro metropoliti, di partecipare con frequenza alle sedute del Santo Sinodo di Costantinopoli, oppure di risiedere stabilmente nella capitale pur mantenendo un costante contatto con le loro sedi.\nDiversamente da quanto avvenne per altre diocesi, i metropoliti continuarono a risiedere a Nicomedia, indizio che la citt\u00e0 ospit\u00f2 a lungo una nutrita comunit\u00e0 cristiana, malgrado il generale calo della presenza cristiana in Bitinia per le progressive e costanti conversioni all'islam. \u00c8 documentato che nel XVI secolo Nicomedia aveva ancora come suffraganea la diocesi di Apolloniade; si tratta di uno dei rari casi di vescovadi dipendenti noti in Asia Minore durante il periodo ottomano.\nNel XVIII secolo il ruolo e il prestigio del metropolita di Nicomedia si accrebbe con il decreto ottomano del 1757 che istitu\u00ec il gruppo ristretto dei cinque metropoliti, del quale facevano parte, oltre a quello di Nicomedia, i metropoliti di Eraclea, Cizico, Nicea e Calcedonia. Questi dovevano partecipare obbligatoriamente alle sedute del Santo Sinodo, risiedendo perci\u00f2 abitualmente nella capitale; inoltre avevano accesso diretto al sultano, con l'obbligo di comunicare l'elezione del nuovo patriarca oppure di proporne la destituzione.\nA seguito del trattato di Losanna, per porre fine alla guerra greco-turca, nel 1923 fu attuato uno scambio di popolazioni tra Grecia e Turchia che port\u00f2 alla totale estinzione della presenza cristiana ortodossa nel territorio dell'arcidiocesi di Nicomedia. L'ultimo metropolita residente fu Alexandros Rigopoulos, morto nel 1928. Al momento dello scambio delle popolazioni, la sede metropolitana comprendeva poco pi\u00f9 di sessantamila fedeli ortodossi.\nSedi titolari.\nDal XIV secolo Nicomedia \u00e8 annoverata tra le sedi arcivescovili titolari della Chiesa cattolica. Il primo titolare noto \u00e8 il francescano Alberto, che nel 1348 fu nominato vescovo di Lesina in Puglia. La sede \u00e8 vacante dal 30 aprile 1969.\nCon la fine della presenza cristiana ortodossa a Nicomedia e nel suo territorio (1923), anche il patriarcato ecumenico di Costantinopoli ha iniziato ad attribuire il titolo di Nicomedia a metropoliti non residenti. L'attuale titolare \u00e8 Gioacchino Nerantzoulis, gi\u00e0 metropolita di Calcedonia."}
{"id": "3752537", "revid": "112093945", "url": "https://it.wikipedia.org/wiki?curid=3752537", "title": "Saverio della Gatta", "text": "Saverio della Gatta, firmatosi talvolta Xavier nei suoi dipinti, fu un pittore napoletano attivo tra il Settecento e i primi decenni dell'Ottocento. Ritrasse in acquerelli e gouache paesaggi e vedute con aspetti tipici della vita napoletana dell'epoca.\nBiografia.\nSono poche le notizie sulla vita del della Gatta.\n\u00c8 documentato che fu allievo di Jacopo Cestaro nel 1777 presso l'accademia del disegno di Napoli (). La sua prima opera documentata \u00e8 una veduta del Vesuvio datata 1779.\nSu richiesta del re di Napoli viene incaricato nel dicembre del 1782 di effettuare un viaggio nel regno per effettuare ritratti dei costumi delle diverse province da riprodurre in un servizio di porcellana della Real Fabbrica di Napoli. Viene tuttavia sostituito da A. Berotti. Un acquerello del 1794 documenta un suo soggiorno a Roma. Non sono documentate opere datate successivamente al 1828.\nOpere.\nTra le gouaches pi\u00f9 famose e pi\u00f9 antiche del della Gatta vi \u00e8 una veduta di Napoli da Posillipo dallo scoglio di Frisio del 1785, oggi al Museo di San Martino, dove sono esposte anche due sue gouache datate 1800 che raffigurano la battaglia navale tra le flotte della marina inglese e della Repubblica partenopea nel canale di Procida.\nAlcune delle sue opere:"}
{"id": "3752538", "revid": "267975", "url": "https://it.wikipedia.org/wiki?curid=3752538", "title": "Diocesi di Numerico", "text": "La diocesi di Numerico () \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nNumerico, compresa tra Kepakl\u00ef e Narl\u00ef nell'odierna Turchia, \u00e8 un'antica sede vescovile della provincia romana di Bitinia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Nicea.\nLa diocesi \u00e8 documentata nelle \"Notitiae Episcopatuum\" del patriarcato dal IX al XII secolo.\nSono tre i vescovi documentati di questa antica diocesi. La sigillografia ha restituito il nome del vescovo Cristoforo, vissuto fra VIII e IX secolo. Al concilio di Costantinopoli dell'869 prese parte il vescovo Costantino. Un anonimo vescovo \u00e8 ancora documentato da un sigillo, datato al X secolo.\nDal 1933 Numerico \u00e8 annoverata tra le sedi vescovili titolari della Chiesa cattolica; finora la sede non \u00e8 mai stata assegnata."}
{"id": "3752539", "revid": "125742773", "url": "https://it.wikipedia.org/wiki?curid=3752539", "title": "Casanova Multimedia", "text": "La Casanova Multimedia S.p.A. \u00e8 una casa di produzione fondata da Luca Barbareschi nel 2009.\nLe realizzazioni sono principalmente produzioni di film per la televisione (lunghe serialit\u00e0, miniserie, sit-com, tv-movie), prodotti per l'intrattenimento leggero, produzioni cinematografiche e teatrali.."}
{"id": "3752542", "revid": "767487", "url": "https://it.wikipedia.org/wiki?curid=3752542", "title": "Mai Hoshimura", "text": "Biografia.\nGli inizi.\nMai Hoshimura nacque il 18 aprile 1981 a Matsue, prefettura di Shimane. Cominci\u00f2 a prendere lezioni di pianoforte all'et\u00e0 di quattro anni. Sua madre, un'insegnante, sperava che sarebbe diventata una pianista classica, ma fu suo padre, anch'egli un insegnante, a spingerla verso la musica pop.\nIl primo contratto e la notoriet\u00e0.\nHoshimura firm\u00f2 un contratto con Sony Music nel 2002, grazie al quale pot\u00e9 registrare il suo primo album, \"Soup\", pubblicato il 9 luglio 2003. Dopo due anni e mezzo, il 25 gennaio 2006 pubblic\u00f2 il suo secondo album \"Joyful\".\nHigh and Mighty Color.\nNel 2004 Sony Music affianc\u00f2 Hoshimura ad una band da poco scritturata, gli High and Mighty Color, affinch\u00e9 incidesse le tastiere nei loro brani e curasse gli arrangiamenti degli stessi. Suon\u00f2 in ogni loro pubblicazione (anche se non partecip\u00f2 a nessun loro concerto) fino al 31 dicembre 2008, poich\u00e9 il giorno dopo la band cambi\u00f2 etichetta. Nonostante la grande importanza per il gruppo, non fu mai riconosciuta come un membro ufficiale.\n\"MY LIFE\" e il successo.\nNonostante la grande notoriet\u00e0 ottenuta militando negli High and Mighty Color, il vero successo per Hoshimura giunse dalla sua carriera solista e dal suo terzo album \"MY LIFE\": pubblicato il 17 settembre 2008, due dei singoli da esso estratti, e \"Regret\", vennero usati (rispettivamente) come decima e settima sigla di chiusura degli anime \"Bleach\" e \"D.Gray-man\". L'11 marzo 2009 venne pubblicato il Greatest Hits \"Piano &amp; Best\".\nLa separazione da Sony.\nIl suo contratto con Sony Music cess\u00f2 di valere il 31 maggio 2009. L'anno successivo, Hoshimura firm\u00f2 con l'etichetta Heart Voice Studio, con cui pubblic\u00f2 i singoli e \"Candy\" il 10 marzo e il 29 luglio 2010. Il 1\u00ba dicembre 2010 pubblic\u00f2 il suo quarto album, . Dopo alcuni mesi di silenzio, l'8 giugno 2011 venne pubblicato il suo diciottesimo singolo, \"Doki Doki\uff0fYou\"."}
{"id": "3752545", "revid": "122529704", "url": "https://it.wikipedia.org/wiki?curid=3752545", "title": "Matej T\u00f3th", "text": "In carriera si \u00e8 laureato campione olimpico a e campione mondiale a della marcia 50 km; ha inoltre vinto nella medesima specialit\u00e0 la coppa del mondo di marcia 2010, superando il messicano Horacio Nava e l'australiano Jared Tallent."}
{"id": "3752552", "revid": "112857849", "url": "https://it.wikipedia.org/wiki?curid=3752552", "title": "Thomas Wessinghage", "text": ""}
{"id": "3752555", "revid": "768068", "url": "https://it.wikipedia.org/wiki?curid=3752555", "title": "Eurimedonte (fiume)", "text": "Il fiume K\u00f6pr\u00fc\u00e7ay (anticamente noto con il nome di \"Eurimedonte\", in greco antico \u0395\u1f50\u03c1\u03c5\u03bc\u03ad\u03b4\u03c9\u03bd \"Eurym\u00e8d\u014dn\") \u00e8 un fiume della Turchia, che nasce nella provincia di Adalia (l'antica regione della Panfilia) e sfocia nel mar Mediterraneo.\nStoria.\nSu questo fiume si tenne la famosa Battaglia dell'Eurimedonte combattuta e vinta da Cimone nel 469 a.C..\nNel 190 a.C. vi si svolse lo scontro navale tra la flotta rodia alleata della Repubblica romana e la flotta di Antioco III, re di Siria, comandata da Annibale."}
{"id": "3752557", "revid": "47767", "url": "https://it.wikipedia.org/wiki?curid=3752557", "title": "Zebedeo (nome)", "text": "Origine e diffusione.\nDeriva dal nome ebraico \u05d6\u05b0\u05d1\u05b7\u05d3\u05b0\u05d9\u05b8\u05d4 (\"Zebadiah\", o anche \"Zabdi\"), il cui significato viene variamente interpretato: tra quelli proposti vi sono \"YHWH ha conferito\", \"YHWH ha donato\", \"dono di YHWH\" o anche solo \"mio dono\", \"dono\" o \"dote\", oppure anche \"servo di Dio\", \"servitore di Dio\". Viene portato da diversi personaggi dell'Antico Testamento, e, nell'adattamento greco biblico \u0396\u03b5\u03b2\u03b5\u03b4\u03b1\u1fd6\u03bf\u03c2 (\"Zebedaios\"), si ritrova anche nel Nuovo, dove \u00e8 portato da Zebedeo, il padre degli apostoli Giacomo e Giovanni.\nIl nome \u00e8 molto raro, probabilmente a causa sia della terminazione in \"-eo\" (simile a \"babbeo\"), sia dell'uso del sostantivo \"zebedei\" come sinonimo di \"testicoli\" (probabilmente coniato a partire da un passo biblico, Mt, dove i due apostoli sopraccitati sono chiamati \"due figli di Zebedeo\", in latino \"duobus filiis Zebedei\").\nOnomastico.\nL'onomastico ricorre il 1\u00ba novembre per la festa di Ognissanti, non essendovi santi con questo nome che \u00e8 quindi adespota."}
{"id": "3752558", "revid": "322321", "url": "https://it.wikipedia.org/wiki?curid=3752558", "title": "Francesco Cavina", "text": "Biografia.\nNasce a Faenza, sede vescovile in provincia di Ravenna, il 17 febbraio 1955. Vive con la famiglia a San Lorenzo di Lugo, nella diocesi di Imola.\nFormazione e ministero sacerdotale.\nCompie gli studi ginnasiali nel seminario diocesano a Imola, cui seguono quelli liceali e teologici nel seminario regionale di Bologna.\nIl 15 maggio 1980 \u00e8 ordinato presbitero, nella cattedrale di San Cassiano ad Imola, dal vescovo Luigi Dardani. Dopo l'ordinazione \u00e8 vicerettore del seminario regionale di Bologna, dal 1980 al 1984.\nNel 1981 ottiene la licenza in teologia dogmatica. Prosegue gli studi a Roma nell'Almo collegio Capranica e alla Pontificia Universit\u00e0 Lateranense, dal 1985 al 1987, conseguendo il dottorato in diritto canonico.\nDal 1987 al 1996 \u00e8 assistente dei giovani di Azione Cattolica e collaboratore parrocchiale presso la parrocchia di Sant'Agata ad Imola; dal 1990 al 1993, difensore del vincolo e giudice presso il Tribunale Flaminio di Bologna; dal 1991 al 1995, vice cancelliere vescovile e nel 1995 cancelliere vescovile. Nel 1991 diventa canonico della cattedrale di Imola. Dal 1993 al 2011 ricopre l'incarico di giudice presso il Tribunale Flaminio di Bologna.\nDal 1996 al 2011 svolge la mansione di officiale della Segreteria di Stato della Santa Sede, presso la sezione per i rapporti con gli Stati.\nInsegna presso l'\u00abIstituto Superiore di Scienze Religiose all'Apollinare\u00bb (ISSRA) della Pontificia Universit\u00e0 della Santa Croce.\nMinistero episcopale.\nIl 14 novembre 2011 papa Benedetto XVI lo nomina vescovo di Carpi; succede ad Elio Tinti, dimessosi per raggiunti limiti d'et\u00e0. Il 22 gennaio 2012 riceve l'ordinazione episcopale, nella cattedrale di Imola, dal cardinale Tarcisio Bertone, conconsacranti l'arcivescovo Dominique Mamberti ed il vescovo Tommaso Ghirelli. Il 5 febbraio prende possesso della diocesi.\nNel maggio 2012 visita pi\u00f9 volte i luoghi della diocesi colpita dal sisma, conforta la popolazione e rivolge un appello all'aiuto per la diocesi maggiormente colpita dall'evento. Il 26 giugno riceve a San Marino di Carpi e a Rovereto di Novi papa Benedetto XVI in visita ai luoghi terremotati. Nei giorni successivi, venti guardie svizzere offrono il proprio aiuto a sostegno della popolazione colpita dal sisma. In merito il vice comandante del Corpo della Guardia Svizzera Pontificia Christoph Graf dichiarer\u00e0:\u00abIl capitano Lorenzo Merga e molti altri membri del Corpo conoscono l\u2019attuale vescovo di Carpi, monsignor Francesco Cavina, fin da quando lavorava in Segreteria di Stato. Hanno proposto di mettersi a sua disposizione per qualche giorno e di prestare servizio nella sua diocesi\u00bb\nIstituisce in diocesi un fondo per promuovere idee imprenditoriali \"che, a causa della lunga crisi economica, risultano escluse dal sistema del credito bancario per ragioni connesse alla mancanza di garanzie o a situazioni di precariet\u00e0, ma che intendono diventare economicamente autosufficienti e interagire nel tessuto sociale ed economico attraverso l'esercizio di un'attivit\u00e0 lavorativa autonoma nuova o gi\u00e0 esistente\".\nIl 14 maggio 2015 riceve presso il Salone d'Onore della Guardia di Finanza di Roma il premio internazionale \"Liberi di crescere\" conferito dall'associazione \"La Caramella Buona\" con la seguente motivazione:\nDal 1\u00ba al 4 aprile 2016 si reca in visita ai profughi cristiani di Erbil nel Kurdistan iracheno portando 100.000 euro di aiuti donati direttamente da papa Francesco; ripete poi il viaggio nel settembre dello stesso anno e a marzo 2017.\nIl 27 maggio 2016 inaugura a San Giacomo Roncole, in comune di Mirandola, una stele in memoria delle vittime del sisma del 20 e 29 maggio 2012.\nIl 23 giugno 2016 rende noto che la cattedrale di Carpi, chiusa dopo il sisma del 2012, sar\u00e0 riaperta al culto il 25 marzo 2017 alla presenza del cardinale segretario di Stato Pietro Parolin.\nIl 28 febbraio 2017 annuncia che papa Francesco si recher\u00e0 in visita pastorale nella diocesi di Carpi domenica 2 aprile 2017, con le seguenti parole: \"Sono lieto di annunciare la visita pastorale che il Santo Padre far\u00e0 alla nostra Diocesi il giorno 2 aprile 2017 e per questo ringrazio profondamente Sua Santit\u00e0 Francesco che viene ad incontrare una Chiesa che sta facendo un cammino significativo di fede e che vive un momento di speranza dopo le conseguenze del sisma del 2012\".\nIl 18 aprile 2018 intercede presso la Santa Sede rendendo possibile l'incontro tra papa Francesco e Thomas Evans, padre del piccolo affermando che il caso \"ha avuto il merito di risvegliere le coscienze di tanti, cristiani e laici, che hanno espresso la loro preoccupazione per la sorte dell'uomo\".\nIl 5 maggio 2019 inaugura a Carpi, alla presenza del cardinale Gualtiero Bassetti, arcivescovo di Perugia-Citt\u00e0 della Pieve e presidente della CEI, e delle autorit\u00e0 civili, militari e religiose, la riapertura del museo diocesano d'arte sacra \"Cardinale Rodolfo Pio di Savoia\", chiuso a seguito del sisma del 2012.\nIl 26 giugno 2019 papa Francesco accoglie la sua rinuncia al governo pastorale della diocesi; viene contestualmente nominato amministratore apostolico della diocesi l'arcivescovo di Modena-Nonantola Erio Castellucci, il quale gli succede come vescovo ordinario il 7 dicembre 2020.\nIl 21 settembre 2019 presiede la solenne santa messa in occasione della riapertura del duomo di Mirandola, restaurato e riaperto il culto dopo la chiusura avvenuta a seguito del terremoto del 2012.\nIl 5 marzo 2021 in occasione del viaggio di Papa Francesco in Iraq definisce i cristiani di quei territori \u00abEsempio per le Chiese in Occidente\u00bb\nGenealogia episcopale.\nLa genealogia episcopale \u00e8:"}
{"id": "3752560", "revid": "228587", "url": "https://it.wikipedia.org/wiki?curid=3752560", "title": "Pitsos", "text": "Pitsos A.E. (in greco: \u03a0\u03af\u03c4\u03c3\u03bf\u03c2) \u00e8 un marchio greco di elettrodomestici prodotti dal Gruppo tedesco BSH Hausger\u00e4te. Fondata nel 1865, dal 1959 al 1995 \u00e8 stata un'azienda produttrice di elettrodomestici, e per un certo periodo anche di elettronica di consumo.\nStoria.\nFu fondata nel 1865 ad Atene dalla famiglia Pitsos, ed inizi\u00f2 con la produzione di fornelli a gas e stufe a petrolio. Nel 1959 l'azienda indirizz\u00f2 le sue attivit\u00e0 verso la produzione di elettrodomestici bianchi, con la creazione di un nuovo stabilimento a Rentis.\nNel 1968, avvi\u00f2 la produzione di televisori in bianco e nero.\nNel 1974, avvi\u00f2 una collaborazione con Siemens AG. Tre anni pi\u00f9 tardi, nel 1977, l'azienda tedesca BSH Bosch-Siemens Hausger\u00e4te (partecipata da Siemens assieme a Bosch) rilev\u00f2 il 60% del capitale dell'azienda greca.\nNel 1996, l'azienda \u00e8 stata rinominata BSP A.B.E. Ikiakon Syskeyon (BSH \u039f\u03b9\u03ba\u03b9\u03b1\u03ba\u03ad\u03c2 \u03a3\u03c5\u03c3\u03ba\u03b5\u03c5\u03ad\u03c2 \u0391.\u0392.\u0395.), dato che dal 1986 \u00e8 anche filiale commerciale dell'azienda tedesca.\nProdotti.\nL'azienda ha prodotto anche autoveicoli.\nDati e generalit\u00e0.\nPitsos \u00e8 leader di mercato in Grecia, dove detiene una quota del 40% con il suo brand nel settore degli elettrodomestici bianchi e dal 1996 produce frigoriferi, congelatori, lavatrici, piani cottura e forni, oltre che con il suo marchio destinato al mercato interno, anche con i marchi Bosch, Siemens, Gaggenau e Neff, destinati invece al mercato estero in Europa e Cipro.\nHa sede a Kifisi\u00e0, uffici ad Atene, Salonicco, Patrasso, Heraklion e Creta, produce nello storico stabilimento di Rentis ed impiega oltre 900 lavoratori. Nel 2010 il suo fatturato \u00e8 stato di 266 milioni di euro, 53 dei quali ricavati dalle esportazioni."}
{"id": "3752565", "revid": "122818810", "url": "https://it.wikipedia.org/wiki?curid=3752565", "title": "Lilija \u0160obuchova", "text": "Biografia.\nNata con il nome russo \u041b\u0438\u043b\u0438\u044f \u0411\u0443\u043b\u0430\u0442o\u0432\u043da \u0428o\u0431\u0443\u0445\u043e\u0432\u0430, cresciuta a Beloreck, fu due volte campionessa nazionale nei 5000 metri piani.\nNei Campionati del mondo di atletica leggera indoor 2006 giunse seconda nei 3000 metri piani dietro all'etiope Meseret Defar (medaglia d'oro). L'altro argento internazionale per lei ai Campionati europei di atletica leggera 2006 nei 5000 metri dietro alla spagnola Marta Dom\u00ednguez."}
{"id": "3752570", "revid": "39884", "url": "https://it.wikipedia.org/wiki?curid=3752570", "title": "Giovanni Gioacchino Winckelmann", "text": ""}
{"id": "3752571", "revid": "1442080", "url": "https://it.wikipedia.org/wiki?curid=3752571", "title": "Copa Topper 2011 - Singolare", "text": "Il singolare del Copa Topper 2011 \u00e8 stato un torneo di tennis facente parte dell'ATP Challenger Tour 2011.\nDiego Junqueira era il detentore del titolo, ma ha perso nei quarti di finale.\nCarlos Berlocq ha battuto in finale Gast\u00e3o Elias 6\u20131, 7\u20136(7\u20133)."}
{"id": "3752573", "revid": "39884", "url": "https://it.wikipedia.org/wiki?curid=3752573", "title": "Antonio Watteau", "text": ""}
{"id": "3752574", "revid": "465169", "url": "https://it.wikipedia.org/wiki?curid=3752574", "title": "Shake It Out", "text": "Shake It Out \u00e8 un singolo del gruppo musicale britannico Florence and the Machine, il primo estratto dal secondo album in studio \"Ceremonials\" e pubblicato il 14 settembre 2011.\nDescrizione.\n\"Shake It Out\" \u00e8 un brano in prevalenza gospel e baroque pop che contiene le sonorit\u00e0 di organi, campane e tamburelli come cornice strumentale.\nLa canzone ha inoltre giovato della pubblicit\u00e0 ottenuta dall'utilizzo come colonna sonora del finale della diciassettesima puntata della settima stagione della serie televisiva statunitense \"How I Met Your Mother\" e della diciottesima puntata della terza stagione di \"Glee\", in una versione cantata da Santana Lopez, Tina Cohen-Chang e Mercedes Jones alla coach Beiste, vittima di violenza domestica."}
{"id": "3752575", "revid": "767487", "url": "https://it.wikipedia.org/wiki?curid=3752575", "title": "Rodrigo Eduardo Costa Marinho", "text": "Carriera.\nClub.\nLa sua carriera da calciatore professionista inizia nel 2008 quando milita nell'ABC Futebol Clube, club di Natal nonch\u00e9 sua citt\u00e0 natale. Dopo due stagioni, esattamente nel 2010, si trasferisce al Clube Atl\u00e9tico Bragantino dove, in un anno, diventa un punto fermo della squadra grazie alle sue doti e alle sue capacit\u00e0. Queste doti vengono apprezzate molto dalla societ\u00e0 di Belo Horizonte, l'Am\u00e9rica Futebol Clube, che nel 2011 lo acquista a titolo definitivo con un contratto di durata biennale. Compie il suo esordio stagionale con i \"Coelho\" il 22 maggio dello stesso anno grazie all'allora tecnico della squadra neroverde Mauro Fernandes."}
{"id": "3752576", "revid": "1494169", "url": "https://it.wikipedia.org/wiki?curid=3752576", "title": "SMS K\u00f6nigsberg", "text": "Il nome SMS \"K\u00f6nigsberg\" \u00e8 stato dato a due incrociatori leggeri della Kaiserliche Marine tedesca:"}
{"id": "3752577", "revid": "1442080", "url": "https://it.wikipedia.org/wiki?curid=3752577", "title": "Copa Topper 2011 - Doppio", "text": "Il doppio del Copa Topper 2011 \u00e8 stato un torneo di tennis facente parte dell'ATP Challenger Tour 2011.\nDiego Junqueira e Brian Dabul erano i detentori del titolo, ma quest'anno non hanno partecipato.\nCarlos Berlocq e Eduardo Schwank hanno battuto in finale Marcel Felder e Jaroslav Posp\u00ed\u0161il 6\u20137(1\u20137), 6\u20134, [10\u20137]."}
{"id": "3752579", "revid": "6923", "url": "https://it.wikipedia.org/wiki?curid=3752579", "title": "Profilo Holding", "text": "Profilo Holding A.\u015e. \u00e8 un gruppo aziendale turco fondato ad Istanbul nel 1954 da Jak Kahmi, che opera in diversi settori.\nDa piccola falegnameria con pochi dipendenti, nei decenni a seguire si espanse orientandosi in varie attivit\u00e0 e settori, divenendo nel 1971 una grossa azienda denominata \"Profilo Holdings\".\nIl Gruppo \u00e8 quotato alla borsa valori turca e impiega circa 6.000 dipendenti.\nAziende.\nAlla Profilo Holding fanno capo le seguenti aziende:"}
{"id": "3752581", "revid": "287204", "url": "https://it.wikipedia.org/wiki?curid=3752581", "title": "LEN European Cup 1981-1982", "text": "La LEN European Cup 1981-1982 \u00e8 stata la diciannovesima edizione del massimo trofeo continentale di pallanuoto per squadre di club.\nLe otto squadre qualificate alla fase finale hanno disputato due turni a gironi.\nNel gruppo finale, i padroni di casa e campioni di Spagna in carica del CN Barcellona hanno conquistato la loro prima coppa."}
{"id": "3752582", "revid": "287204", "url": "https://it.wikipedia.org/wiki?curid=3752582", "title": "LEN European Cup 1982-1983", "text": "La LEN European Cup 1982-1983 \u00e8 stata la ventesima edizione del massimo trofeo continentale di pallanuoto per squadre di club.\nDopo 13 stagioni il trofeo \u00e8 tornato ad essere assegnato tramite una finale diretta su due gare.\nLo Spandau 04 Berlino si \u00e8 laureato campione d'Europa per la prima volta, battendo in finale i campioni sovietici del Dinamo Alma-Ata."}
{"id": "3752583", "revid": "287204", "url": "https://it.wikipedia.org/wiki?curid=3752583", "title": "LEN European Cup 1983-1984", "text": "La LEN European Cup 1983-1984 \u00e8 stata la ventunesima edizione del massimo trofeo continentale di pallanuoto per squadre di club.\nSi sono qualificate alla fase finale otto squadre. \u00c8 stata disputata una fase a gironi seguita da semifinali e finale a eliminazione diretta.\nLa Pro Recco ha conquistato il suo secondo titolo europeo superando in finale i campioni d'Olanda dell'Alphen."}
{"id": "3752585", "revid": "1442080", "url": "https://it.wikipedia.org/wiki?curid=3752585", "title": "Internazionali Tennis Val Gardena S\u00fcdtirol 2011 - Singolare", "text": "Il singolare dell'Internazionali Tennis Val Gardena S\u00fcdtirol 2011 \u00e8 stato un torneo di tennis facente parte dell'ATP Challenger Tour 2011.\nMicha\u0142 Przysi\u0119\u017cny era il detentore del titolo, ma ha perso nel 1\u00ba turno contro Rajeev Ram.\nRam ha battuto in finale Jan Hernych 7\u20135, 3\u20136, 7\u20136(8\u20136)."}
{"id": "3752589", "revid": "204012", "url": "https://it.wikipedia.org/wiki?curid=3752589", "title": "Liliya Shobukhova", "text": ""}
{"id": "3752592", "revid": "1442080", "url": "https://it.wikipedia.org/wiki?curid=3752592", "title": "Internazionali Tennis Val Gardena S\u00fcdtirol 2011 - Doppio", "text": "Il doppio dell'Internazionali Tennis Val Gardena S\u00fcdtirol 2011 \u00e8 stato un torneo di tennis facente parte dell'ATP Challenger Tour 2011.\nMichail Elgin e Aleksandr Kudrjavcev era i detentori del titolo, ma hanno perso nel 1\u00ba turno.\nDustin Brown e Lovro Zovko hanno battuto in finale Philipp Petzschner e Alexander Waske 6\u20134, 7\u20136(7\u20134)."}
{"id": "3752594", "revid": "174925", "url": "https://it.wikipedia.org/wiki?curid=3752594", "title": "Mantra di Amitabha", "text": "Om Ami Dewa Hri \u00e8 il mantra di Amitabha, il Buddha della longevit\u00e0, al centro dell'Amidismo, ramo del Buddhismo Mah\u0101y\u0101na. Nei Sutra Amithaba \u00e8 chiamato Amit\u0101yus.\nDescrizione.\nOm Ami Dewa Hrih \u00e8 un potente mantra associato ad Amitabha, che si assunse l'impegno di diventare un Buddha e produsse un Paradiso celestiale, la Terra Pura Occidentale, dotata di grande perfezione per mezzo meriti acquisiti dal suo spirito, in modo da permettere agli esseri senzienti di reincarnarsi in quel luogo per meditare intensamente e senza distrazioni samsariche allo scopo di conseguire una veloce Illuminazione.\nRecitazione.\nLa frequente recitazione con animo sincero e concentrato del mantra nel corso della vita, in particolare nel momento della morte, e l'invocazione del nome del Buddha della Conoscenza almeno dieci volte consente al praticante di scorgere lo stesso Amitabha prima della morte, e di rinascere nella Terra Pura.\nDedica.\nCome tutti i mantra buddhisti, quello di Amitabha pu\u00f2 essere dedicato al beneficio non solo proprio ma anche a quello di tutti gli altri esseri senzienti, ragion per cui viene spesso recitato durante i riti funebri insieme a quello di Chenrezig, come buon auspicio per lo spirito del defunto."}
{"id": "3752596", "revid": "228587", "url": "https://it.wikipedia.org/wiki?curid=3752596", "title": "Urna dei Santi Patroni", "text": "L'urna dei Santi Patroni \u00e8 un reliquiario in bronzo dorato, argento e pietre semipreziose (74x90x56 cm) di Ludovico Gavazzi, datato 1925 e conservato nella chiesa dei Santi Faustino e Giovita di Brescia, nella cappella del Crocifisso.\nStoria.\nL'urna viene commissionata allo scultore milanese Gavazzi per riporvi le due reliquie estratte dai corpi dei santi Faustino e Giovita dopo la solenne apertura della loro arca sepolcrale condotta dal vescovo Giacinto Gaggia nel 1923.\nLo scrigno viene terminato solo nel 1925, data incisa su di esso. Conservato da allora in una nicchia nella parete destra della cappella del Crocifisso, all'interno della chiesa, e protetto da una grata, il reliquiario viene estratto ed esposto ai fedeli ogni anno durante la festa patronale, il 15 febbraio.\nIn questa occasione, l'urna viene posizionata su un piedistallo al centro della navata centrale, permettendo cos\u00ec una diretta venerazione delle reliquie senza dover necessariamente aprire la grande arca.\nDescrizione.\nL'urna, molto elaborata, si compone di una teca centrale, aperta sui due lati maggiore con due vetri sagomati, appoggiata su un basso piedistallo modanato e coperta in sommit\u00e0 da un ricco coperchio con quattro torce agli angoli e, in cima, due angioletti recanti le palme del martirio nell'atto di adorare la croce, che fa da puntale.\nAi loro piedi, sul fronte e sul retro del reliquiario, vi sono due cartigli, il primo recante l'iscrizione \"SANCT. MARTYR. BRIXIAE PATRONORVM SACRA FEMORA QVAE EX ARCA DESVMPSIT EP. HIAC. GAGGIA CAL. FEBR. MCMXXIII\", che segnala il contenuto dell'urna (i due femori dei santi) e ricorda l'evento dell'apertura dell'arca, mentre il secondo riporta l'immagine dei due santi in rilievo. Anche sul piedistallo, in posizione centrale, sono presenti due cartigli con le scritte \"VICTORVM GENVS OPTIMVM\" e \"BONVM CERTAMEN CERTARVNT\", traducibili in \"Ottima stirpe di vittoriosi\" e \"Hanno combattuto la buona battaglia\". Fanno da raccordo tra la base e il coperchio quattro ricche volute in posizione angolare, sopra le quali stanno seduti altri quattro angioletti recanti le palme del martirio.\nAll'interno della teca, a sostegno delle due ossa, sono posizionati due specie di candelabri dai bracci molto ribassati, riccamente ornati e completati in cima da uno spillone e una croce in oro e pietre preziose. Fa da foderatura un cuscino in velluto rosso.\nAlla composizione in bronzo e argento dorato si accompagna l'impiego di numerose gemme, in particolare tormalina, malachite e lapislazzuli.\nStile.\nPer il concepimento dell'opera, il Gavazzi si ispira liberamente all'arca sepolcrale dei due patroni, eseguita da Giovanni Antonio Carra tra il 1617 e il 1622, traendone la forma di sarcofago rigonfio alla base.\nL'urna \u00e8 un esempio dello stile composito e ridondante che caratterizz\u00f2 anche il campo dell'oreficeria liturgica tra la fine dell'Ottocento e l'inizio del Novecento. Un altro, notevole esempio in tal senso \u00e8 il reliquiario di sant'Alessandro eseguito nel 1910 dal milanese Giuseppe Vigan\u00f2 per il Duomo di Bergamo. Allo stile della composizione si accompagna anche un certo eclettismo, affiancando agli stilemi di manufatti del tardo Rinascimento putti e vasi fiammeggianti di chiara derivazione barocca.\nL'esecuzione \u00e8 accuratissima: se, da un lato, il Gavazzi si rivela affezionato a modelli stereotipi, dall'altro dimostra le sue ottime abilit\u00e0 di scultore e cesellatore, capace di spingere la propria attenzione fin nei minimi particolari. Si veda, ad esempio, la finezza dei vari angioletti, dalle posture curate e studiate."}
{"id": "3752600", "revid": "267975", "url": "https://it.wikipedia.org/wiki?curid=3752600", "title": "Diocesi di Taio", "text": "La diocesi di Taio () \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nTaio, forse identificabile con Geyve nell'odierna Turchia, \u00e8 un'antica sede vescovile della provincia romana di Bitinia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Nicomedia.\nLa diocesi fu eretta nel IX secolo ed \u00e8 documentata nelle \"Notitiae Episcopatuum\" del patriarcato fino al XII secolo. Data l'incertezza dei confini fra le metropoli di Nicomedia e di Nicea, Taio \u00e8 indistintamente menzionata nelle \"Notitiae\" sia nell'una che nell'altra metropolia.\nUnico vescovo conosciuto di questa antica sede \u00e8 Giovanni, noto per l'esistenza del suo sigillo vescovile, datato all'XI secolo.\nDal 1933 Taio \u00e8 annoverata tra le sedi vescovili titolari della Chiesa cattolica; la sede \u00e8 vacante dal 27 gennaio 1962."}
{"id": "3752601", "revid": "1442080", "url": "https://it.wikipedia.org/wiki?curid=3752601", "title": "Knoxville Challenger 2011 - Singolare", "text": "Il singolare del Knoxville Challenger 2011 \u00e8 stato un torneo di tennis facente parte dell'ATP Challenger Tour 2011.\nKei Nishikori era il detentore del titolo, ma quest'anno non ha partecipato.\nJesse Levine ha battuto in finale Brian Baker 6\u20132, 6\u20133."}
{"id": "3752603", "revid": "599013", "url": "https://it.wikipedia.org/wiki?curid=3752603", "title": "Michael Lederer", "text": "Biografia.\nStabil\u00ec il primato europeo di atletica leggera nella staffetta 4\u00d71500 m con un tempo di 14'38\"8 il 17 agosto 1977 a Colonia, Germania Ovest con Thomas Wessinghage, Harald Hudak e Karl Fleschen."}
{"id": "3752608", "revid": "1442080", "url": "https://it.wikipedia.org/wiki?curid=3752608", "title": "Knoxville Challenger 2011 - Doppio", "text": "Il doppio del Knoxville Challenger 2011 \u00e8 stato un torneo di tennis facente parte dell'ATP Challenger Tour 2011.\nRik De Voest e Izak van der Merwe erano i detetntori del titolo, ma hanno perso nei quarti di finale.\nSteve Johnson e Austin Krajicek hanno battuto in finale Adam Hubble e Frederik Nielsen 3\u20136, 6\u20134, [13\u201311] in the final."}
{"id": "3752612", "revid": "1442080", "url": "https://it.wikipedia.org/wiki?curid=3752612", "title": "IPP Trophy 2011 - Singolare", "text": "Il singolare dell'IPP Trophy 2011 \u00e8 stato un torneo di tennis facente parte dell'ATP Challenger Tour 2011.\nGrigor Dimitrov era il detentore del titolo, ma quest'anno non ha partecipato.\nMalek Jaziri ha battuto in finale Mi\u0161a Zverev 4\u20136, 6\u20133, 6\u20133."}
{"id": "3752613", "revid": "1442080", "url": "https://it.wikipedia.org/wiki?curid=3752613", "title": "IPP Trophy 2011 - Doppio", "text": "Il doppio dell'IPP Trophy 2011 \u00e8 stato un torneo di tennis facente parte dell'ATP Challenger Tour 2011.\nGero Kretschmer e Alex Satschko erano i detentori del titolo, ma quest'anno non hanno partecipato.\nIgor' Andreev e Evgenij Donskoj hanno battuto in finale James Cerretani e Adil Shamasdin 7\u20136(7\u20131), 7\u20136(7\u20132)."}
{"id": "3752614", "revid": "92723", "url": "https://it.wikipedia.org/wiki?curid=3752614", "title": "Diocesi di Preneto", "text": "La diocesi di Preneto (in latino: \"Dioecesis Praenetiensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nPreneto, identificabile con Karam\u00fcrsel sulle rive orientali del mar di Marmara in Turchia, \u00e8 un'antica sede vescovile della provincia romana di Bitinia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Nicomedia. La sede \u00e8 documentata nelle \"Notitiae Episcopatuum\" del patriarcato fino al XII secolo.\nDiversi sono i vescovi noti di questa antica diocesi. Sisinnio fu tra i padri del secondo concilio di Costantinopoli nel 553. Teodoro intervenne al terzo concilio di Costantinopoli nel 680. Cosma era presente al concilio in Trullo nel 692. Giovanni I assistette al secondo concilio di Nicea nel 787, dove figura solo nell'ultima sessione del 13 ottobre. Eugenio partecip\u00f2 al concilio di Costantinopoli dell'879-880 che riabilit\u00f2 il patriarca Fozio. La sigillografia ha restituito i nomi di due vescovi, Giovanni II e Leone, vissuti tra IX e XI secolo. Infine un vescovo Teofilo \u00e8 documentato nel sinodo patriarcale del 1170.\nDal 1933 Preneto \u00e8 annoverata tra le sedi vescovili titolari della Chiesa cattolica; la sede \u00e8 vacante dal 20 febbraio 1965. Il titolo \u00e8 stato assegnato a tre vescovi: Francis Augustin Henschke, vescovo ausiliare di Adelaide in Australia; Secondino Petronio Lacchio, vicario apostolico di Changsha in Cina; e Manuel de Jesus Pereira, vescovo ausiliare di Funchal in Portogallo."}
{"id": "3752618", "revid": "122794645", "url": "https://it.wikipedia.org/wiki?curid=3752618", "title": "Tobias Unger", "text": "\u00c8 il detentore del record tedesco dei 200 metri piani con il tempo di 20\"20.\nBiografia.\nAgli Europei di ha vinto la medaglia di bronzo nella staffetta 4\u00d7100 m insieme a Marius Broening, Alexander Kosenkow e Martin Keller. Due anni dopo, agli Europei di , ha vinto, sempre nella staffetta veloce, la medaglia d'argento."}
{"id": "3752619", "revid": "122910560", "url": "https://it.wikipedia.org/wiki?curid=3752619", "title": "VIII Universiade", "text": "La VIII Universiade estiva si svolse allo stadio Olimpico di Roma, in Italia, dal 18 al 21 settembre 1975. In questa edizione delle Universiadi la manifestazione fu limitata alle sole gare di atletica leggera.\nOriginariamente l'universiade avrebbe dovuto svolgersi in forma completa a Belgrado, ma dopo una serie di problemi economici e diatribe con la FISU la capitale jugoslava rinunci\u00f2 nel novembre del 1974. La manifestazione romana fu quindi una soluzione di ripiego.\nImpianti.\nPer l'VIII Universiade, venne utilizzato un unico impianto sportivo. La capacit\u00e0 dell'impianto \u00e8 riferita al periodo dei giochi."}
{"id": "3752620", "revid": "1343317", "url": "https://it.wikipedia.org/wiki?curid=3752620", "title": "Mela Runs\u00e8", "text": "La mela Runs\u00e8 (o Runz\u00e8) \u00e8 un'antica variet\u00e0 di mele del Piemonte, originaria del Pinerolese. Il nome deriva dai rovi (le \"ronze\" in piemontese), ma la genesi \u00e8 incerta: alcuni riportano che molti rovi infestavano l'area in cui crebbe la pianta madre; secondo un'altra ipotesi, il rimando ai rovi deriverebbe dalle chiome del melo, estremamente folte e intricate se non vengono potate; una terza ipotesi lega il nome all'aroma intenso di questa mela.\nStoria.\nAlcune testimonianze riportano che questa cultivar fu creata verso il 1870 tra la frazione di Babano e quella di San Michele di Cavour; altre fonti riferiscono di una sua nascita ai primi del Novecento nella frazione di Sant'Anna di Cavour.\nNegli ultimi anni, come per altre variet\u00e0 antiche, c'\u00e8 stata una riscoperta di questa mela. Le mele Runs\u00e8 sono inserite nell'Arca del Gusto di Slow Food e sono state riconosciute, insieme ad altre 7 variet\u00e0, nella denominazione \"antiche mele piemontesi\" che tutela i prodotti tipici dalla Provincia di Torino.\nCaratteristiche.\nIl frutto \u00e8 di media pezzatura, la buccia \u00e8 liscia, con un color rosso vinoso (sopra ad un fondo giallo verde non pi\u00f9 visibile a mela matura), lucente e senza ruggine. La polpa \u00e8 color bianco-crema con sfumature rosate. \u00c8 un'ottima mela da tavola: all'assaggio si presenta succosa, dal sapore acidulo e molto aromatico.\nTardiva, si raccoglie tra la fine di ottobre e i primi di novembre."}
{"id": "3752622", "revid": "1305772", "url": "https://it.wikipedia.org/wiki?curid=3752622", "title": "Escapade (disambigua)", "text": ""}
{"id": "3752623", "revid": "228587", "url": "https://it.wikipedia.org/wiki?curid=3752623", "title": "Squadra honduregna di Fed Cup", "text": "La squadra honduregna di Fed Cup rappresenta l'Honduras nella Fed Cup, ed \u00e8 posta sotto l'egida della \"Federaci\u00f3n Hondure\u00f1a de Tenis\".\nEssa ha preso parte solo a due edizioni della manifestazione, nel 2007 e nel 2008, riuscendo a vincere solo l'ultimo incontro che la vedeva opposta a Trinidad e Tobago nell'edizione del 2008, perdendo gli altri sei."}
{"id": "3752624", "revid": "287204", "url": "https://it.wikipedia.org/wiki?curid=3752624", "title": "AEGON Pro Series Loughborough 2011 - Singolare maschile", "text": "Il singolare maschile del torneo di tennis AEGON Pro Series Loughborough 2011, facente parte della categoria ATP Challenger Tour, ha avuto come vincitore Tobias Kamke che ha battuto in finale Flavio Cipolla 6\u20132, 7\u20135.\nMatthias Bachinger era il detentore del titolo, ma quest'anno non ha partecipato."}
{"id": "3752625", "revid": "767487", "url": "https://it.wikipedia.org/wiki?curid=3752625", "title": "Lezioni di cioccolato 2", "text": "Lezioni di cioccolato 2 \u00e8 un film del 2011 diretto da Alessio Maria Federici ed interpretato da Luca Argentero, Nabiha Akkari, Vincenzo Salemme ed Angela Finocchiaro.\n\u00c8 il sequel di \"Lezioni di cioccolato\" del 2007.\nTrama.\nPerugia 2011. Dopo quattro anni, Mattia e Kamal hanno intrapreso strade diverse: mentre Mattia \u00e8 tornato all'edilizia in mezzo a progetti e betoniere senza per\u00f2 ottenere nessun contratto di successo con grandi appalti e riducendosi sull'orlo della bancarotta, Kamal ha realizzato il suo sogno ed ha aperto una cioccolateria coi soldi ricavati dalla creazione del suo cioccolatino speciale nocciola e datteri, che per\u00f2 non ha visto nemmeno l'ombra di un cliente, per colpa di una posizione poco favorevole.\nEntrambi indebitati, sono destinati ad incrociarsi di nuovo escogitando un piano per uscire dall'impasse, con in mente un nuovo progetto sul cioccolato. Nel frattempo Mattia, che, questa volta senza volerlo, \u00e8 tornato single dopo esser stato abbandonato da Cecilia, si invaghisce della bella Nawal, che in realt\u00e0 \u00e8 la figlia di Kamal appena tornata dall'Erasmus in Francia. In un turbinio di cioccolatini e con amori nascosti e tormentati ed equivoci da commedia napoletana, che coinvolgono anche il Maestro cioccolatiere Gaetano Conti e la svagata Ispettore di Polizia Amelia Orsetti, si dipana una buffa storia che rischia di trovare il lieto fine nientemeno che in commissariato, con il cioccolato a sciogliere tutti i nodi.\nIncassi.\nIl film in Italia ha incassato totalmente 1.440.510 \u20ac."}
{"id": "3752626", "revid": "34862", "url": "https://it.wikipedia.org/wiki?curid=3752626", "title": "Nazionale di Fed Cup dell'Honduras", "text": ""}
{"id": "3752628", "revid": "92723", "url": "https://it.wikipedia.org/wiki?curid=3752628", "title": "Diocesi di Prusa", "text": "La diocesi di Prusa (in latino: \"Dioecesis Prusensis\") \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nPrusa, corrispondente alla citt\u00e0 di Bursa nell'odierna Turchia, \u00e8 un'antica sede vescovile della provincia romana di Bitinia nella diocesi civile del Ponto. Faceva parte del patriarcato di Costantinopoli ed era suffraganea dell'arcidiocesi di Nicomedia.\nLe tradizioni agiografiche greche e latine riportano i nomi di due santi vescovi di Prusa, Alessandro e Patrizio, entrambi morti martiri; il primo \u00e8 ricordano nel menologio greco alla data del 9 giugno; il secondo nel martirologio romano alla data del 28 aprile.\nLa sede \u00e8 documentata in tutte le \"Notitiae Episcopatuum\" del patriarcato fino al XV secolo, inizialmente come suffraganea di Nicomedia e poi, nel XIII secolo, come sede metropolitana senza suffraganee.\nIl primo vescovo documentato dalle fonti storiche \u00e8 Esichio, che fu tra i padri del primo concilio ecumenico celebrato a Nicea nel 325. Segue il santo vescovo Timoteo, che secondo la tradizione cristiana avrebbe subito il martirio all'epoca dell'imperatore Flavio Claudio Giuliano (361-363) e che \u00e8 ricordato nel martirologio romano alla data del 10 giugno. Eustazio e Pietro parteciparono ai concili ecumenici di Costantinopoli nel 381 e di Efeso nel 431.\nStefano sottoscrisse il decreto sinodale di Gennadio I di Costantinopoli contro i simoniaci nel 458/459 circa. Teoctisto e Policronio parteciparono ai concili ecumenici rispettivamente nel 553 e nel 680. Teodoro assistette al secondo concilio di Nicea nel 787. Niceta partecip\u00f2 al concilio di Costantinopoli dell'879-880 che riabilit\u00f2 il patriarca Fozio. La sigillografia ha restituito i nomi di diversi vescovi di Prusa, vissuti fra X e XII secolo.\nNel XIII secolo la diocesi venne elevata al rango di sede metropolitana, attestata per la prima volta nel 1232. Nonostante l'occupazione ottomana della Bitinia, sopravvisse una numerosa comunit\u00e0 cristiana, non solo di rito bizantino, ma anche di altri riti, soprattutto quello armeno. La metropolia di Bursa era ancora attiva all'inizio del Novecento, con giurisdizione su circa 6.000 fedeli greco-ortodossi. La comunit\u00e0 scomparve in seguito alla guerra greco-turca e agli accordi del trattato di Losanna del 1923 che impose obbligatoriamente lo scambio delle popolazioni tra Grecia e Turchia.\nDal XVIII secolo Prusa \u00e8 annoverata tra le sedi vescovili titolari della Chiesa cattolica; la sede \u00e8 vacante dal 26 febbraio 1976. L'ultimo titolare \u00e8 stato Gregorio Elias Olazar Muruaga, vescovo coadiutore e poi vicario apostolico di San Gabriel de la Dolorosa del Mara\u00f1\u00f3n in Per\u00f9, denominato nel 1960 vicariato apostolico di Yurimaguas."}
{"id": "3752630", "revid": "1442080", "url": "https://it.wikipedia.org/wiki?curid=3752630", "title": "AEGON Pro Series Loughborough 2011 - Doppio maschile", "text": "Il doppio maschile dell'AEGON Pro Series Loughborough 2011 \u00e8 stato un torneo di tennis facente parte dell'ATP Challenger Tour 2011.\nHenri Kontinen e Frederik Nielsen erano i detentori del titolo, ma quest'anno non hanno partecipato.\nJamie Delgado e Jonathan Marray hanno battuto in finale Sam Barry e Daniel Glancy 6\u20132, 6\u20132."}
{"id": "3752631", "revid": "367445", "url": "https://it.wikipedia.org/wiki?curid=3752631", "title": "Amr Diab", "text": "Riconosciuto a livello internazionale come uno dei pi\u00f9 famosi cantanti egiziani, Diab \u00e8 l'artista arabo pi\u00f9 venduto di tutti i tempi secondo il \"Let's Go Egypt\". Innovatore, poliedrico e rivoluzionario, ha ricevuto numerosi riconoscimenti, tra cui quattro World Music Award (nel 1998, nel 2002, nel 2007 e nel 2009) come \"Best Selling Middle Eastern Artist\". Nel 2008 ha ricevuto un \"Triple Platinum Award\" (Triplo disco di platino) per le vendite di ventidue milioni di copie del suo \"Nour El Ain\".\nCon oltre cinquanta milioni di copie vendute in tutto il mondo, \u00e8 considerato il cantante arabo pi\u00f9 conosciuto a livello mondiale, e padre fondatore della \"musica mediterranea\" o \"sound mediterraneo\", un genere che mescola sonorit\u00e0 egiziane e occidentali."}
{"id": "3752632", "revid": "287204", "url": "https://it.wikipedia.org/wiki?curid=3752632", "title": "Honda Element", "text": "La Honda Element \u00e8 un SUV prodotto dalla Honda per il mercato nordamericano dal 2003 al 2011.\nIl contesto.\nQuesto modello fu realizzato sulla base della Honda CR-V da un giovane team di nordamericani per tentare di creare una sintesi tra un SUV e un pick-up, in modo tale che fosse in grado non solo di svolgere lunghi viaggi ma anche di trasportare molta attrezzatura.\nLa vettura \u00e8 equipaggiata con un propulsore 2.4 l DOHC i-VTEC abbinato ad un cambio automatico a quattro rapporti. La trazione \u00e8 anteriore, ma si pu\u00f2 anche inserire quella integrale se necessario.\nLa parte inferiore della vettura \u00e8 coperta da un unico pannello di plastica non verniciata. Le portiere sono doppie su entrambi i lati, senza montante centrale, e misurano 1140\u00a0mm da altezza per 1150\u00a0mm di lunghezza. Il portellone posteriore si apre verticalmente, permettendo di usare la parte inferiore come sedile e quella superiore come tettuccio apribile.\nI sedili posteriori sono regolabili e abbattibili per incrementare la capacit\u00e0 di carico del baule; tutti gli interni, dal pavimento ai sedili, sfruttano materiali impermeabili.\nLa vettura \u00e8 uscita di produzione nel 2011 dopo una produzione stimata di circa 350.000 esemplari."}
{"id": "3752635", "revid": "729019", "url": "https://it.wikipedia.org/wiki?curid=3752635", "title": "Squadra mauriziana di Fed Cup", "text": "La squadra mauriziana di Fed Cup rappresenta l'arcipelago di Mauritius nella Fed Cup ed \u00e8 posta sotto l'egida della \"Mauritius Tennis Federation\".\nEssa ha preso parte solo a tre edizioni della manifestazione: la prima nel 2000 e, seguitamente, nel 2007 e nel 2008, senza mai superare il gruppo III della zona Europa/Africa, ultimo livello della competizione."}
{"id": "3752636", "revid": "34862", "url": "https://it.wikipedia.org/wiki?curid=3752636", "title": "Nazionale di Fed Cup delle Mauritius", "text": ""}
{"id": "3752638", "revid": "585241", "url": "https://it.wikipedia.org/wiki?curid=3752638", "title": "Formaggella della Val Trompia", "text": "La Formaggella della Val Trompia \u00e8 un formaggio a pasta molle, preparato con latte intero vaccino e dalla stagionatura breve, originario delle zone montane del bresciano, in particolare della Val Trompia. \u00c8 riconosciuto come un prodotto agroalimentare tradizionale lombardo insieme ad altre \"formaggelle\".\nUna testimonianza attesta nell'area un'abbondante produzione di burro, formaggelle e stracchini gi\u00e0 all'epoca di Ferdinando I d'Austria.\nNella stesse zone montane o di fondo valle si produce anche la formagella di capra a volte mista vaccino. Spesso sono a crosta fiorita successivamente spazzolata."}
{"id": "3752644", "revid": "73843", "url": "https://it.wikipedia.org/wiki?curid=3752644", "title": "Universiade 1975", "text": ""}
{"id": "3752645", "revid": "1649409", "url": "https://it.wikipedia.org/wiki?curid=3752645", "title": "Michele Ainis", "text": "Biografia.\nHa conseguito la laurea in giurisprudenza nel 1978 presso l'Universit\u00e0 degli Studi di Messina, sotto la guida del costituzionalista Temistocle Martines.\nA Messina ha cominciato anche la sua carriera di docente universitario come ricercatore presso la Facolt\u00e0 di scienze politiche, per poi trasferirsi all'Universit\u00e0 degli Studi di Roma \"La Sapienza\", all'Universit\u00e0 degli Studi di Teramo (dove \u00e8 stato preside della Facolt\u00e0 di giurisprudenza dal 2001 al 2005) e infine all'Universit\u00e0 degli Studi Roma Tre, come professore ordinario di istituzioni di diritto pubblico.\nAl suo primo volume, \"L'entrata in vigore delle leggi\" (1986) hanno fatto seguito vari testi di cui \u00e8 stato curatore, un codice e molti altri libri, alcuni divulgativi, su temi politici e costituzionali. Ha anche pubblicato tre romanzi: \"Doppio riflesso\" (2012), \"Risa\" (2018) e \"Disordini\" (2021).\n\u00c8 stato componente di diverse commissioni ministeriali di studio, tra cui la Commissione per le riforme costituzionali istituita dalla Presidenza del Consiglio dei ministri nel 2013.\n\u00c8 editorialista di \"la Repubblica\" . In precedenza ha scritto su \"Italia Oggi\" (1998-2000), \"Il Riformista\" (2003-2006), \"La Stampa\" (1998-2010), \"Il Sole 24 Ore\" (2009-2011), \"Il Corriere della Sera\" (2011-2016) e \"L'Espresso\" (2011-2020).\nDall'8 marzo 2016 \u00e8 componente dell'Autorit\u00e0 garante della concorrenza e del mercato.\nRiconoscimenti.\nTra i riconoscimenti un premio alla cultura della Presidenza del Consiglio dei ministri, il premio Tosato, il premio Giurista dell'anno conferito dall'European Law Students' Association, il premio Libri dell'anno nella scienza giuridica, il Premio per la cultura mediterranea, il premio Borsellino, il premio Telamone, il premio Croce, il premio Giovenale, il premio Margherita Hack, il premio Cavallini e il premio Citt\u00e0 di Messina. Nel 2015 il suo libro \"La piccola eguaglianza\" (Einaudi) \u00e8 stato finalista al Premio estense e ha ricevuto una menzione speciale al Premio Montecitorio."}
{"id": "3752646", "revid": "1543377", "url": "https://it.wikipedia.org/wiki?curid=3752646", "title": "Club Sport Emelec 1993", "text": "Questa voce raccoglie le informazioni riguardanti il Club Sport Emelec nelle competizioni ufficiali della stagione 1993.\nStagione.\nLa societ\u00e0 ottiene il 7\u00ba titolo della sua storia. La prima fase la vede primeggiare nel proprio girone, a pari merito con il Delf\u00edn, con 14 punti in 10 partite; nella seconda fase \u00e8 terza nel proprio gruppo dietro a Deportivo Cuenca e LDU Quito; grazie al primo posto nella prima fase ottiene la qualificazione alla fase finale. Nel girone a 8 per il titolo, l'Emelec vince 9 delle 14 gare, ne perde 4 e ne pareggia 1. Con 19 punti si laurea campione nazionale, con una lunghezza di vantaggio sul Barcelona."}
{"id": "3752648", "revid": "287204", "url": "https://it.wikipedia.org/wiki?curid=3752648", "title": "Squadra islandese di Fed Cup", "text": "La squadra islandese di Fed Cup rappresenta l'Islanda nella Fed Cup, ed \u00e8 posta sotto l'egida della \"Icelandic Tennis Association\".\nEssa ha debuttato nel 1996, prendendo parte a 9 edizioni della manifestazione da allora, vincendo un solo incontro sui 39 disputati (nel 2008 contro lo Zimbabwe)."}
{"id": "3752652", "revid": "34862", "url": "https://it.wikipedia.org/wiki?curid=3752652", "title": "Nazionale di Fed Cup dell'Islanda", "text": ""}
{"id": "3752653", "revid": "599013", "url": "https://it.wikipedia.org/wiki?curid=3752653", "title": "Strega del mare", "text": ""}
{"id": "3752654", "revid": "38120", "url": "https://it.wikipedia.org/wiki?curid=3752654", "title": "Streghe del mare", "text": ""}
{"id": "3752657", "revid": "1305772", "url": "https://it.wikipedia.org/wiki?curid=3752657", "title": "Mitsubishi Heavy Industries Football Club 1980", "text": "Questa voce raccoglie le informazioni riguardanti il Mitsubishi Heavy Industries nelle competizioni ufficiali della stagione 1980.\nStagione.\nBench\u00e9 uscito presto dalla lotta per il titolo nazionale e dalla coppa di Lega, il Mitsubishi Heavy Industries riusc\u00ec a concludere la stagione vincendo un titolo, grazie alla vittoria nella finale di Coppa dell'Imperatore contro il Tanabe Pharma.\nMaglie e sponsor.\nL'aspetto delle divise, prodotte dalla Puma, rimane invariato."}
{"id": "3752661", "revid": "709565", "url": "https://it.wikipedia.org/wiki?curid=3752661", "title": "Alta infedelt\u00e0", "text": ""}
{"id": "3752662", "revid": "61051", "url": "https://it.wikipedia.org/wiki?curid=3752662", "title": "Squadra iraniana di Fed Cup", "text": "La squadra iraniana di Fed Cup rappresenta l'Iran nella Fed Cup, ed \u00e8 posta sotto l'egida della \"Federazione Tennis dell'Iran\".\nEssa ha debuttato nel 1972, per non partecipare pi\u00f9 fino al 2009, in quelle che sono ad oggi le uniche due annate che hanno visto l'Iran prendere parte alla Fed Cup, raccogliendo cinque sconfitte su altrettanti incontri disputati."}
{"id": "3752663", "revid": "647919", "url": "https://it.wikipedia.org/wiki?curid=3752663", "title": "William Hoyt", "text": ""}
{"id": "3752664", "revid": "599013", "url": "https://it.wikipedia.org/wiki?curid=3752664", "title": "Marco Di Costanzo (calciatore)", "text": "Biografia.\nNato a Napoli, dopo il terremoto in Irpinia la famiglia si trasferisce a Nizza all'et\u00e0 di 7 anni.\nCarriera.\nTrasferitosi giovanissimo in Francia, cresce calcisticamente nel Nizza, citt\u00e0 ove risiede. Debutta in prima squadra nella stagione 1993-94, anno in cui il club viene promosso in D1. La stagione seguente (1994-1995) gioca 10 partite nella massima serie francese, a cui si aggiungeranno le 8 con il Rennes nel 1997-1998: il suo debutto \u00e8 il 7 agosto 1997 in Rennes-Lione 0-3.\nNel 1995 torna in Italia, alla Reggiana in Serie B, anno in cui il club granata torna nella massima serie con Carlo Ancelotti in panchina. Tuttavia viene ceduto alla US Triestina in Serie C2. Torna quindi in Francia, al Rennes, poi va a giocare in Israele in prestito per un anno.\nDal 2000 milita nelle serie dilettantistiche francesi nelle fila del Cagnes, squadra della citt\u00e0 Cagnes-sur-Mer, militando tra D5 e D6 e condividendo l'ultimo anno con l'ex giocatore dell'US Lecce Jean-Pierre Cyprien.\nChiude la carriera a 39 anni nel JS Saint-Jean Beaulieu."}
{"id": "3752666", "revid": "34862", "url": "https://it.wikipedia.org/wiki?curid=3752666", "title": "Nazionale di Fed Cup dell'Iran", "text": ""}
{"id": "3752667", "revid": "1305772", "url": "https://it.wikipedia.org/wiki?curid=3752667", "title": "Dance (A$$)", "text": "Dance (Ass) (conosciuta anche semplicemente come Dance) \u00e8 una canzone del rapper Statunitense Big Sean, terzo singolo estratto da suo debut album Finally Famous. Il 20 settembre 2011 \u00e8 stato pubblicato anche il remix ufficiale del brano, interpretato in duetto con la Rapper Nicki Minaj e della durata di 3 minuti e 40 secondi. Esso \u00e8 stato pubblicato in anticipo di due giorni per le radio Urban.\nNei primi sei mesi del 2012, il singolo ha venduto 1.042.000 copie negli Stati Uniti.\nRicezione della critica.\nIl brano ha ricevuto recensioni generalmente positive. Il Boston Globe, ad esempio, l'ha definito: \"un inno spogliarellista stantio fuori sincronia con ci\u00f2 che lo circonda. La produzione \u00e8 pesante sui ganci vocali, synth e beat chattering, ma l'attenzione e lo spirito di Sean \u00e8 il flusso insistente\". Non sono per\u00f2 mancate alcune eccezioni: la rivista Complex, ad esempio, l'ha definito ripetitivo e minimalista rispetto alla maggior parte delle tracce dell'album.\nVideo.\nIl video del brano (per il quale non \u00e8 stata utilizzata l'album version della canzone bens\u00ec il remix con la Minaj) \u00e8 stato premierato su VEVO il 1\u00ba novembre 2011."}
{"id": "3752669", "revid": "16758", "url": "https://it.wikipedia.org/wiki?curid=3752669", "title": "Turandot (Gozzi)", "text": ""}
{"id": "3752770", "revid": "298229", "url": "https://it.wikipedia.org/wiki?curid=3752770", "title": "Squadra barbadiana di Fed Cup", "text": "La squadra barbadiana di Fed Cup rappresenta l'isola caraibica di Barbados nella Fed Cup, ed \u00e8 posta sotto l'egida della \"Barbados Tennis Association\".\nEssa ha debuttato nel 1993 senza mai superare il gruppo II della zona Americana, e ad oggi la sua ultima partecipazione risale all'edizione del 2008."}
{"id": "3752771", "revid": "34862", "url": "https://it.wikipedia.org/wiki?curid=3752771", "title": "Nazionale di Fed Cup delle Barbados", "text": ""}
{"id": "3752774", "revid": "458786", "url": "https://it.wikipedia.org/wiki?curid=3752774", "title": "Rodriguinho", "text": "Rodriguinho \u00e8 uno pseudonimo brasiliano. Pu\u00f2 riferirsi a:"}
{"id": "3752775", "revid": "4175", "url": "https://it.wikipedia.org/wiki?curid=3752775", "title": "Racing Club de Narbonne M\u00e9diterran\u00e9e", "text": ""}
{"id": "3752777", "revid": "913245", "url": "https://it.wikipedia.org/wiki?curid=3752777", "title": "Perikl\u012bs Iak\u014dvak\u012bs", "text": "Biografia.\nAi campionati del mondo di atletica leggera 2003 vinse la medaglia di bronzo nei 400 metri ostacoli, dietro a F\u00e9lix S\u00e1nchez (medaglia d'oro) e Joey Woody (medaglia d'argento). Ai Campionati europei di atletica leggera 2006 vinse la competizione nella specialit\u00e0 dei 400 ostacoli. Partecip\u00f2 anche ai Giochi della XXIX Olimpiade arrivando in finale ma giungendovi in ultima posizione con un tempo di 49\"96."}
{"id": "3752787", "revid": "4175", "url": "https://it.wikipedia.org/wiki?curid=3752787", "title": "Saracens F.C.", "text": ""}
{"id": "3752789", "revid": "767487", "url": "https://it.wikipedia.org/wiki?curid=3752789", "title": "Ugo de Lorenzo", "text": ""}
{"id": "3752792", "revid": "1310927", "url": "https://it.wikipedia.org/wiki?curid=3752792", "title": "Carlos Rafael do Amaral", "text": "Carriera.\nClub.\nL'esordio al Paulista e i vari prestiti.\nLa sua carriera da calciatore professionista inizia nel 2002 quando milita nel club di Jundia\u00ed, il Paulista Futebol Clube. Dopo una sola stagione passa in prestito all'Ituano per giocare qualche partita in pi\u00f9 garantendogli esperienza calcistica in futuro. A fine stagione ritorna al Paulista e nel 2005 viene mandato in prestito al Vasco da Gama. A fine stagione il club di Rio de Janeiro non esercita il diritto di riscatto e cos\u00ec ritorna al club di appartenenza. Dopo una sola stagione viene acquistato definitivamente dal Vasco da Gama dove per due stagioni diventa un punto fermo della squadra brasiliana. Nel 2009 passa in prestito annuale al Gr\u00eamio dove milita per una sola stagione.\nL'esperienza in Giappone e il ritorno in Brasile.\nNel 2010 viene acquistato dal Cerezo Osaka, club giapponese della citt\u00e0 di Osaka, che milita in J. League Division 1. Durante la stagione calcistica prende parte a trentadue match mettendo a segno ben cinque reti. Dopo solo un anno viene acquistato dal club di Belo Horizonte, l'Am\u00e9rica Futebol Clube dove milita attualmente."}
{"id": "3752793", "revid": "3115", "url": "https://it.wikipedia.org/wiki?curid=3752793", "title": "Eva Ganster", "text": "Biografia.\nAttiva principalmente in un periodo precedente al riconoscimento ufficiale del salto con gli sci femminile da parte della Federazione Internazionale Sci, nel 1997 ha effettuato il primo salto dal trampolino di Kulm a Bad Mitterndorf/Tauplitz, in Austria (struttura tradizionalmente riservata al volo con gli sci), ottenendo l'allora record mondiale pari a 167 metri.\nHa esordito in gare FIS l'11 gennaio 2003 a Planica, classificandosi terza in una K90, e in Coppa Continentale nella stagione inaugurale dell'allora massima manifestazione internazionale femminile, il 16 gennaio 2005 nella medesima localit\u00e0 (14\u00aa)."}
{"id": "3752796", "revid": "92438945", "url": "https://it.wikipedia.org/wiki?curid=3752796", "title": "Rendiconto generale dello Stato", "text": "Il Rendiconto generale dello Stato, nell'ordinamento giuridico italiano \u00e8 un documento che ha lo scopo di sintetizzare i risultati della gestione del Bilancio dello Stato.\nProcedimento di formazione.\nViene predisposto annualmente dal Ministero dell'Economia e delle Finanze (MEF) e approvato dalle Camere, a norma dell'art. 81, primo comma, della Costituzione della Repubblica Italiana.\nContenuto.\nIn coerenza con il bilancio di previsione statale, l'art. 35 della legge 31 dicembre 2009, n. 196 stabilisce che anche il rendiconto debba essere articolato per \"Missioni\" e \"Programmi\", e che sia preceduto da una \"nota preliminare generale\".\nAi senti dell'art. 36 della legge n. 196/2009, esso si compone di due documenti:"}
{"id": "3752805", "revid": "1543377", "url": "https://it.wikipedia.org/wiki?curid=3752805", "title": "Club Sport Emelec 1994", "text": "Questa voce raccoglie le informazioni riguardanti il Club Sport Emelec nelle competizioni ufficiali della stagione 1994.\nStagione.\nRinforzato con l'arrivo del nuovo allenatore Torres Garc\u00e9s e, tra gli altri, dei giocatori Hurtado dal Correcaminos UAT (Messico), Pico dal Boca Juniors (Argentina) e Almada dall'Universidad Cat\u00f3lica (Cile), l'Emelec vince l'ottavo titolo della sua storia calcistica. Dopo aver ottenuto il terzo posto nella prima fase del torneo, a due punti dall'El Nacional secondo classificato, la seconda fase vede il club piazzarsi in seconda posizione nel proprio gruppo; giunto in fase finale, riusc\u00ec a superare le altre 7 concorrenti del girone per il titolo, divenendo campione d'Ecuador per 0,5 punti di vantaggio sull'El Nacional."}
{"id": "3752814", "revid": "599013", "url": "https://it.wikipedia.org/wiki?curid=3752814", "title": "Hans Buzek", "text": "Carriera.\nFu capocannoniere del campionato austriaco nel 1956 e nel 1966."}
{"id": "3752816", "revid": "621682", "url": "https://it.wikipedia.org/wiki?curid=3752816", "title": "Johann Buzek", "text": ""}
{"id": "3752819", "revid": "1442080", "url": "https://it.wikipedia.org/wiki?curid=3752819", "title": "Rudolf Szanwald", "text": ""}
{"id": "3752820", "revid": "621682", "url": "https://it.wikipedia.org/wiki?curid=3752820", "title": "Rudi Szanwald", "text": ""}
{"id": "3752828", "revid": "599013", "url": "https://it.wikipedia.org/wiki?curid=3752828", "title": "Franz Swoboda", "text": ""}
{"id": "3752830", "revid": "53508", "url": "https://it.wikipedia.org/wiki?curid=3752830", "title": "El Mercantil Valenciano", "text": ""}
{"id": "3752840", "revid": "1442080", "url": "https://it.wikipedia.org/wiki?curid=3752840", "title": "Walter Horak", "text": "Carriera.\nFu capocannoniere del campionato austriaco nel 1958."}
{"id": "3752845", "revid": "465169", "url": "https://it.wikipedia.org/wiki?curid=3752845", "title": "Rated R Remixed", "text": ""}
{"id": "3752847", "revid": "767487", "url": "https://it.wikipedia.org/wiki?curid=3752847", "title": "Dark Horse (singolo George Harrison)", "text": "Dark Horse \u00e8 un brano musicale composto ed eseguito da George Harrison. La canzone \u00e8 la title track del suo omonimo album del 1974, e successivamente forn\u00ec l'ispirazione per il nome della casa discografica fondata dall'ex-Beatle, la Dark Horse Records.\nIl brano.\nOrigine e significato.\nSebbene il termine \"dark horse\" venga abitualmente utilizzato in lingua inglese per definire un vincitore a sorpresa in precedenza poco accreditato, Harrison raccont\u00f2 nella sua autobiografia \"I Me Mine\", che all'epoca della composizione del brano non conosceva il significato recondito del termine. Secondo quanto riferito dall'autore il testo del brano si riferirebbe invece ad un uomo che intrattiene una o pi\u00f9 relazioni sessuali clandestine contemporaneamente con diverse donne; un \"dark horse\" nel gergo di Liverpool. La canzone esprime i sentimenti di Harrison circa la disintegrazione del suo matrimonio con Pattie Boyd, che lo aveva lasciato per mettersi con il chitarrista (ed amico comune) Eric Clapton.\nL'album di George Harrison \"Living in the Material World\" del 1973 aveva diviso la critica. Anche se il disco era stato un altro \"trionfo\" commerciale per Harrison, e la percezione generale nei suoi confronti era ancora quella del pi\u00f9 capace dei quattro ex-Beatles, tuttavia George era rimasto notoriamente scosso dalle critiche piovute sulla spiritualit\u00e0 Induista della sua musica. La sua scelta di acquistare il Bhaktivedanta Manor quale sede britannica della Associazione internazionale per la coscienza di Krishna (ISKCON) \u2013 o, colloquialmente, \"movimento Hare Krishna\" \u2013 port\u00f2 a speculazioni ridicole e commenti ironici sulla stampa inglese. L'autore Joshua Greene, ex devoto Hare Krishna, descrisse una visita fatta da Harrison presso la sede ISKCON nell'agosto 1973 quando l'artista confid\u00f2 le proprie preoccupazioni a Bhaktivedanta Swami Prabhupada, il leader del movimento: \u00abSto provocando una brutta reazione\u00bb Harrison ammise. \u00abPi\u00f9 forte \u00e8 l'impegno da parte mia, pi\u00f9 forte diventa l'animosit\u00e0 della gente\u00bb.\nAllo stesso tempo, il matrimonio di Harrison con Pattie Boyd stava arrivando al capolinea. Nel luglio 1974, la moglie lo lasci\u00f2 per l'amico Eric Clapton. In una reazione che in seguito egli definir\u00e0 \"solo un piccolo scherzo\", Harrison registr\u00f2 una versione del successo degli Everly Brothers \"Bye Bye Love\" del 1957, con un nuovo testo augurante alla coppia di essere felice. Il biografo Ian Inglis ha scritto dello sgomento di Harrison per le recensioni negative a \"Material World\": \"Coincisero con un periodo di intenso disordine e frequenti infedelt\u00e0 nella sua vita personale, e la combinazione di queste due fonti di delusione produsse uno stato d'animo di oscurit\u00e0 e cinismo che invariabilmente si far\u00e0 strada nei suoi prossimi progetti musicali.\"\nHarrison scrisse \"Dark Horse\" nel 1973, apparentemente come risposta ai critici di \"Living in the Material World\". Ma come molti altri recensori dell'album \"Dark Horse\", Inglis interpret\u00f2 la canzone come un messaggio da parte di Harrison a Pattie Boyd.\nIl biografo musicale di Harrison, Simon Leng, vede \"Dark Horse\" come il suo compositore che si rivolge ai suoi critici creando un \"nuovo personaggio\". Questo \"George\" \u00e8 un uomo da solo davanti ai suoi detrattori, scrive Leng.\nRegistrazione.\n1973: traccia base.\nHarrison inizi\u00f2 a lavorare alla canzone a Friar Park nel suo studio personale FPSHOT nel novembre 1973, ma la traccia rest\u00f2 incompiuta a causa dell'imminente inizio del tour americano del 1974. Con l'approssimarsi della data di pubblicazione del nuovo album, e con Harrison colpito da una forte laringite che gli compromise la voce, la traccia venne registrata nuovamente in tutta fretta in uno studio statunitense, con la sua tour band, incluso Billy Preston alle tastiere.\nInsieme ad altri brani di futuri artisti della scuderia Dark Horse Records come Ravi Shankar e Splinter, Harrison incluse la canzone su un nastro che compil\u00f2 per David Geffen prima di partire per l'India a fine gennaio 1974. Questa prima versione incompleta di \"Dark Horse\" conteneva il contributo di Harrison alla chitarra acustica e alla voce, del bassista Klaus Voormann e di Ringo Starr o Jim Keltner alla batteria, oltre ad essere molto pi\u00f9 lenta rispetto alla versione ufficiale poi pubblicata.\nVersione ufficiale.\nIn ottobre, quando Harrison arriv\u00f2 a Los Angeles per preparare il tour, i vari problemi d'affari nei quali era impelagato, uniti alla lavorazione dei progetti per la Dark Horse Records, e a uno stile di vita dissoluto che Simon Leng, biografo di Harrison, defin\u00ec \"un drink di troppo, troppo frequentemente\", portarono un inevitabile rallentamento nella produzione dell'album \"Dark Horse\". Per tre settimane, ogni giorno Harrison prov\u00f2 con la sua tour band, che comprendeva Tom Scott, Billy Preston, Jim Horn, Robben Ford, Willie Weeks e Andy Newmark, agli A&amp;M Studios di La Brea Avenue, Hollywood. Alla sera, egli aggiungeva il cantato solista ed altre sovraincisioni alle tracce che aveva registrato a Friar Park. Harrison avrebbe voluto completare anche il brano \"Dark Horse\" in questa maniera ma alla fine decise di ri-registrare la canzone, dato che i musicisti della band dovevano comunque imparare il brano per l'inclusione nella scaletta del tour.\nGi\u00e0 stressato ed esausto ancor prima di arrivare a Los Angeles, Harrison perse quasi completamente la voce durante le prove e contrasse una laringite, problema ampiamente riscontrabile nelle canzoni incise, in particolar modo in \"Dark Horse\". La canzone venne registrata dal vivo da George con i musicisti della sua tour band presso gli studi A&amp;M alla fine di ottobre, con Norm Kinney come ingegnere del suono. Lon &amp; Derrek Van Eaton, che, come Preston, erano ex-artisti della scuderia Apple passati alla A&amp;M Records, aggiunsero alla traccia i cori di sottofondo poco tempo dopo.\nLa versione definitiva della canzone inclusa nell'album \u00e8 notevole per l'arrangiamento, che incorpora elementi di funk e jazz, ma anche per il particolare cantato di Harrison, descritto da alcuni come simile a quello di Louis Armstrong. Successivamente Harrison disse ai giornalisti che il risultato finale lo soddisfaceva abbastanza, ma secondo Andy Newmark, l'ex-Beatle era preoccupato di come il pubblico avrebbe potuto reagire alla sua malridotta voce. La registrazione contiene un trio di flautisti, capitanati da Tom Scott; Billy Preston al pianoforte elettrico; e Robben Ford alla chitarra acustica a raddoppiare le parti suonate da Harrison, come fatto da Pete Ham tre anni prima in \"Here Comes the Sun\" in occasione del The Concert for Bangladesh. La sezione ritmica costituita da Weeks e Newmark contribu\u00ec alla traccia donando una sonorit\u00e0 pi\u00f9 contemporanea al pezzo. In aggiunta, Emil Richards suon\u00f2 uno strumento a percussione chiamato \"crochet\".\nPubblicazione.\nLa canzone venne pubblicata come singolo negli Stati Uniti il 18 novembre 1974 (n. cat. Apple 1877), raggiungendo la posizione numero 15 della classifica Billboard Hot 100. La B-side del singolo era un brano non presente nell'album, \"I Don't Care Anymore\". In Gran Bretagna, la traccia fu pubblicata come secondo singolo estratto dall'album, nel febbraio 1975 (n. cat. Apple R 6001). (B-side \"Hari's on Tour (Express)\"), ma non entr\u00f2 in classifica.\n\"Dark Horse\" ebbe un buon riscontro negli Stati Uniti, raggiungendo con facilit\u00e0 la Top 20. In Canada, dove il tour ebbe inizio il 2 novembre, \"Dark Horse\" raggiunse la posizione numero 26 nella classifica \"RPM\".\nA causa dei ritardi nel completamento dello stesso, la Capitol non fu in grado di pubblicare l'album \"Dark Horse\" fino alla seconda settimana di dicembre, verso la fine del tour. Nel formato originale in vinile, \"Dark Horse\" apparve come seconda traccia della seconda facciata dell'LP, tra \"Ding Dong, Ding Dong\", l'altro singolo del disco, e \"Far East Man\". Nelle note interne dell'album da lui scritte, Harrison inser\u00ec la futura moglie Olivia Arias tra i musicisti che avevano contribuito al pezzo; il suo contributo \u00e8 accreditato come \"sbalorditivo\". La coppia si era incontrata durante le prime settimane di permanenza dell'ex-Beatle a Los Angeles, e i due fecero coppia fissa per tutto il resto del tour.\n\"Dark Horse\" venne inclusa nella compilation \"The Best of George Harrison\" del 1976 ma \u00e8 stata successivamente esclusa dalla raccolta \"\" del 2009."}
{"id": "3752852", "revid": "1442080", "url": "https://it.wikipedia.org/wiki?curid=3752852", "title": "Paul Kozlicek", "text": ""}
{"id": "3752855", "revid": "767487", "url": "https://it.wikipedia.org/wiki?curid=3752855", "title": "Dead Men Walking", "text": "Dead Men Walking \u00e8 un film statunitense del 2005 diretto da Peter Mervis. \u00c8 un \"B movie\" horror su una storia di zombie prodotto da The Asylum, societ\u00e0 specializzata nelle produzioni di film a basso costo per il circuito \"direct-to-video\".\nTrama.\nDee Travis uccide con un fucile in casa sua quattro persone infettate da un misterioso virus che cercano di sbranarlo. Dopo essere stato arrestato, rivela alle autorit\u00e0 che egli \u00e8 stato infettato da una tossina nociva prodotta dalla Blackthorn, la societ\u00e0 presso cui lavora responsabile anche della trasformazione delle persone a cui aveva appena sparato. Viene quindi internato in un carcere di massima sicurezza e mandato nell'infermeria. Sul posto giunge l'agente Samantha Beckett che deve effettuare le indagini per evitare che il virus si diffonda. Quando giunge \u00e8 gi\u00e0 troppo tardi: il virus si \u00e8 diffuso tra i reclusi e tra le guardie della struttura trasformandoli in morti viventi. La Federal Emergency Management Agency (FEMA) mette tutta la struttura in quarantena bloccando all'interno anche i non contagiati, tra cui Samantha, il tenente Sweeney (un ufficiale del carcere) e Johnny, un condannato appena trasferito nella struttura. Il gruppo dei non contagiati dovr\u00e0 fare di tutto per scappare nonostante non ci sia alcuna via d'uscita.\nProduzione.\nIl film fu prodotto da The Asylum, diretto da Peter Mervis e girato a Los Angeles, in California, con un budget stimato in 500.000 dollari.\nDistribuzione.\nIl film \u00e8 stato distribuito solo per l'home video e in seguito in televisione sul canale statunitense Syfy. Alcune delle uscite internazionali sono state:"}
{"id": "3752857", "revid": "599013", "url": "https://it.wikipedia.org/wiki?curid=3752857", "title": "Ernst Kozlicek", "text": ""}
{"id": "3752869", "revid": "599013", "url": "https://it.wikipedia.org/wiki?curid=3752869", "title": "Josef Hamerl", "text": ""}
{"id": "3752870", "revid": "1543377", "url": "https://it.wikipedia.org/wiki?curid=3752870", "title": "Due passi in Italia", "text": "Due passi in Italia \u00e8 stato un programma televisivo italiano andato in onda su Rai 2 nell'estate 2011, la domenica dalle 16:40 alle 17:30, condotto da Luana Ravegnini.\nIl programma si propone di scoprire la penisola italiana illustrandone luoghi, sapori e folklore, il tutto costruito sotto forma di quiz. Le domande, riguardanti storia, geografia, cultura, sport, arte e gastronomia, vengono poste a due squadre provenienti da due comuni italiani concorrenti. La trasmissione, tramite domande sui tesori artistici, paesaggistici ed enogastronomici della penisola, mira a porre il seguente quesito: \"gli italiani conoscono l'Italia?\".\nIl programma \u00e8 realizzato da Rai 2 e Presidenza del Consiglio dei ministri \u2013 Struttura di missione per il rilancio dell'immagine dell'Italia, in collaborazione con AGM Comunicazione. Gli autori sono Luigi De Filippis, Marina Loi, Pierluigi Ronchetti e Flavia Triggiani, il regista \u00e8 Luca Gregori. Durante la trasmissione vengono mostrati itinerari turistici tramite servizi realizzati dall'inviato Mario Refrigeri.\nLe puntate.\nIl programma conta otto puntate, svoltesi nei seguenti luoghi:"}
{"id": "3752874", "revid": "729019", "url": "https://it.wikipedia.org/wiki?curid=3752874", "title": "Squadra singalese di Fed Cup", "text": "La squadra singalese di Fed Cup rappresenta lo Sri Lanka nella Fed Cup, ed \u00e8 posta sotto l'egida della \"Sri Lanka Tennis Association\".\nEssa ha debuttato nel 1990 senza mai superare il gruppo II della zona Asia/Oceania, e ad oggi la sua ultima partecipazione risale all'edizione del 2008."}
{"id": "3752877", "revid": "6923", "url": "https://it.wikipedia.org/wiki?curid=3752877", "title": "Andrea Sandri", "text": "Biografia.\n\u00c8 figlio di Piero Sandri, calciatore attivo nei campionati dilettantistici piemontesi con numerose squadre tra gli anni Sessanta e Ottanta.\nCaratteristiche tecniche.\nGiocava come difensore centrale, pur potendo ricoprire tutti i ruoli della difesa. Poteva essere impiegato anche come centrocampista difensivo.\nCarriera.\nDopo aver militato nelle giovanili dell'Albese e del Bra, debutta da professionista con il nel campionato di Serie C2 1991-1992. Resta ai biancorossi fino al 1994, e successivamente milita nell'Adriese, nel Moncalieri e nella Fossanese, sempre nei campionati dilettantistici.\nNel 1997 lascia l'Italia e passa al Lugano, con cui gioca due stagioni contribuendo alla promozione nella massima serie nel 1997. Dopo un'ulteriore annata in Svizzera, in prestito al Chiasso, nel 1999 si trasferisce in Grecia al Kavala, militante nella massima serie ellenica, collezionando 23 presenze.\nNel novembre 2000 rientra in Italia, ingaggiato dal Bra, nel campionato di Serie D. Nelle due stagioni successive ritenta l'esperienza all'estero, giocando con i portoghesi dell'Uniao Madeira, in seconda divisione, prima di tornare a militare in Serie D con la maglia dell'Imperia.\nProsegue a giocare tra i dilettanti liguri fino al termine della carriera, nel 2012 con l'Andora. Subito dopo il ritiro diventa allenatore della squadra ligure, ruolo da cui si dimette nel gennaio 2013."}
{"id": "3752882", "revid": "298229", "url": "https://it.wikipedia.org/wiki?curid=3752882", "title": "Nazionale di Fed Cup dello Sri Lanka", "text": ""}
{"id": "3752883", "revid": "339392", "url": "https://it.wikipedia.org/wiki?curid=3752883", "title": "Scansionatore d'immagine", "text": ""}
{"id": "3752885", "revid": "599013", "url": "https://it.wikipedia.org/wiki?curid=3752885", "title": "Herbert Ninaus", "text": ""}
{"id": "3752890", "revid": "61051", "url": "https://it.wikipedia.org/wiki?curid=3752890", "title": "Squadra zimbabwese di Fed Cup", "text": "La squadra zimbabwese di Fed Cup rappresenta lo Zimbabwe nella Fed Cup, ed \u00e8 posta sotto l'egida della \"Tennis Zimbabwe\".\nEssa ha debuttato nel 1966 con una partecipazione al Gruppo Mondiale proprio nell'anno dell'esordio, e ad oggi la sua ultima partecipazione risale all'edizione del 2008. Fino al 1976 portava il nome di Rhodesia, cos\u00ec come il paese."}
{"id": "3752892", "revid": "34862", "url": "https://it.wikipedia.org/wiki?curid=3752892", "title": "Nazionale di Fed Cup dello Zimbabwe", "text": ""}
{"id": "3752894", "revid": "599013", "url": "https://it.wikipedia.org/wiki?curid=3752894", "title": "Ignaz Puschnik", "text": ""}
{"id": "3752898", "revid": "621682", "url": "https://it.wikipedia.org/wiki?curid=3752898", "title": "Herbert Puschnik", "text": ""}
{"id": "3752904", "revid": "1442080", "url": "https://it.wikipedia.org/wiki?curid=3752904", "title": "Bruno Engelmeier", "text": ""}
{"id": "3752905", "revid": "729019", "url": "https://it.wikipedia.org/wiki?curid=3752905", "title": "UFC 138", "text": "UFC 138: Leben vs. Mu\u00f1oz \u00e8 stato un evento di arti marziali miste tenuto dalla Ultimate Fighting Championship il 5 novembre 2011. L'evento \u00e8 stato il secondo tenuto dall'UFC a Birmingham, Inghilterra dopo UFC 89 nel 2008 che includeva anche in quel caso Chris Leben nel main event. L'incontro principale \u00e8 stato il primo match non titolato della storia dell'UFC a disputarsi al meglio delle cinque riprese.\nIn Italia la card principale \u00e8 stata trasmessa in diretta su Sky Sport alle ore 21:00 italiane.\nRisultati.\nPremi.\nAi vincitori sono stati assegnati 70.000$ per i seguenti premi:"}
{"id": "3752906", "revid": "298229", "url": "https://it.wikipedia.org/wiki?curid=3752906", "title": "Squadra antiguo-barbudana di Fed Cup", "text": "La squadra antiguo-barbudana di Fed Cup rappresenta l'arcipelago caraibico di Antigua e Barbuda nella Fed Cup, ed \u00e8 posta sotto l'egida della \"Antigua and Barbuda Tennis Association\".\nEssa ha debuttato nel 1997 e ad oggi la sua ultima partecipazione risale all'edizione del 2001. Per questa ragione la squadra non \u00e8 nemmeno inclusa nel ranking mondiale ufficiale stilato dalla ITF.\nRanking ITF.\nNon inserita nel ranking."}
{"id": "3752915", "revid": "34862", "url": "https://it.wikipedia.org/wiki?curid=3752915", "title": "Nazionale di Fed Cup di Antigua e Barbuda", "text": ""}
{"id": "3752916", "revid": "599013", "url": "https://it.wikipedia.org/wiki?curid=3752916", "title": "V\u00e4in\u00f6 Muinonen", "text": ""}
{"id": "3752920", "revid": "599013", "url": "https://it.wikipedia.org/wiki?curid=3752920", "title": "Josef Argauer", "text": "\u00c8 citato anche come Karl Argauer.\nCarriera.\nAllen\u00f2 la Nazionale austriaca assieme a Josef Molzer, guidandola fino alla qualificazione ai Mondiali del 1958."}
{"id": "3752923", "revid": "121662029", "url": "https://it.wikipedia.org/wiki?curid=3752923", "title": "Claudia Quinta (I sec. a.C.)", "text": "Biografia.\nUltima figlia di Appio Claudio Pulcro console nel 79 a.C. e di Cecilia Metella Balearica Minore, sorella di Publio Clodio Pulcro e moglie del Lucio Licinio Lucullo. Oltre al tribuno della plebe Clodio e a due fratelli Appio Claudio e Gaio Claudio, aveva due sorelle maggiori: Claudia Terzia, moglie di Quinto Marcio Re, e Clodia moglie di Quinto Cecilio Metello Celere.\nSpos\u00f2 Lucullo all'inizio del 75 a.C. e il marito rinunci\u00f2 alla dote per venire incontro alla disastrata situazione economica alla quale era costretta la famiglia di Claudia dopo l'improvvisa morte di suo padre (Varrone, \"Res Rusticae\", III 16, 2)\nNel giro di pochi anni Claudia partor\u00ec due figli, Lucio Licinio Lucullo il giovane e una figlia, Licinia che in seguito avrebbe sposato Lucio Cecilio Metello, tribuno della plebe nel 49 a.C. Di ritorno dalle campagne in Oriente nel 66 a.C. Lucullo volle divorziare dalla moglie a causa dei suoi molti tradimenti durante la lunga assenza."}
{"id": "3752927", "revid": "287204", "url": "https://it.wikipedia.org/wiki?curid=3752927", "title": "EuroCup Women 2011-2012", "text": "L'EuroCup Women 2011-2012 \u00e8 stata la decima edizione del torneo europeo di secondo livello per squadre femminili di club di pallacanestro. La Dinamo Kursk ha conquistato il trofeo per la prima volta, battendo in finale il Kayseri Kaski Spor.\nRegolamento.\nAlla \"regular season\" hanno partecipato 31 squadre, divise in 7 gruppi di 4 e uno di 3. Le prime due classificate di ogni girone si sono qualificate per la fase a eliminazione diretta.\nRegular season.\nLa \"regular season\" \u00e8 iniziata il 2 novembre 2011 e si \u00e8 conclusa l'8 dicembre.\nOttavi di finale.\nLe partite di andata si sono giocate l'11 e il 12 gennaio 2012, quelle di ritorno il 18 e il 19 gennaio.\nQuarti di finale.\nLe partite di andata si sono giocate il 1\u00ba e il 2 febbraio 2012, quelle di ritorno l'8 e il 9 febbraio.\nSemifinali.\nLe partite di andata si sono giocate il 23 febbraio 2012, quelle di ritorno il 29 febbraio e il 1\u00ba marzo.\nFinale.\nLa partita di andata si \u00e8 giocata il 15 marzo 2012, quella di ritorno il 22 marzo."}
{"id": "3752928", "revid": "1573940", "url": "https://it.wikipedia.org/wiki?curid=3752928", "title": "Alpheus heterochaelis", "text": "Il gambero pistola (Alpheus heterochaelis ) \u00e8 un crostaceo della famiglia Alpheidae; originario dell'oceano Atlantico occidentale, \u00e8 diffuso nella Carolina del Nord, nelle Isole Bermuda, in Brasile e nelle Indie occidentali.\nIl gambero pistola deve il suo nome alla peculiare caratteristica di una delle sue chele, indifferentemente la destra o la sinistra, che \u00e8 molto pi\u00f9 grande dell'altra; con essa, aprendola e poi chiudendola velocemente, il crostaceo pu\u00f2 produrre delle onde d'urto di devastante potenza, letali per piccoli animali. Il fenomeno \u00e8 causato dall'esplosione delle bolle di cavitazione generatesi nel flusso d'acqua, che pu\u00f2 raggiungere la velocit\u00e0 di 115\u00a0km/h, la pressione sonora di 210\u00a0dB e la temperatura di circa 4\u00a0400\u00a0\u00b0C.\nAltra peculiarit\u00e0 dell\"'Alpheus heterochaelis\" \u00e8 quella di avere gli occhi tra i \"pi\u00f9 veloci\" del regno animale, avendo una frequenza d'aggiornamento di 160\u00a0Hz, ovvero in ogni secondo 160 immagini passano attraverso il nervo ottico dell'animale.\nSebbene il nome di \"gambero pistola\" sia spesso riferito a tale specie, in generale si identificano con lo stesso nome anche altri crostacei delle famiglie Alpheidae e Palaemonidae, che condividono con l'\"Alpheus heterochaelis\" la stessa peculiarit\u00e0, come ad esempio il \"Synalpheus parneomeris\", e il \"Synalpheus pinkfloydi\".\nDistribuzione.\nIl gambero \u00e8 originario dell'oceano Atlantico occidentale ed \u00e8 diffuso nelle acque della Carolina del Nord, nelle Isole Bermuda, in Brasile e nelle Indie occidentali, maggiormente abbondante all'inizio dell'estate per poi diminuire verso la fine di luglio.\nL\"'Alpheus heterochaelis\" predilige un habitat protetto con fondali poco profondi quali barriere coralline, letti di ostriche, fondali fangosi o ricoperti di alghe o conchiglie, paludi salate oppure fangose.\nDescrizione.\nIl carapace del gambero solitamente ha una lunghezza compresa tra i 6\u00a0mm e i 20\u00a0mm, anche se sono stati osservati esemplari adulti di dimensioni ben pi\u00f9 considerevoli, che raggiungevano lunghezze comprese tra i 3\u00a0cm e i 5\u00a0cm. Il carapace \u00e8 traslucido, liscio e senza spine, di colore verde scuro. Gli uropodi terminano con la punta arancione e blu e il rostro \u00e8 di piccole dimensioni. Ha la peculiare caratteristica che una delle sue chele, indifferentemente la destra o la sinistra, \u00e8 molto pi\u00f9 grande dell'altra e raggiunge dimensioni pari a circa la met\u00e0 del corpo; tale fenomeno \u00e8 detto \"eterochelia\". Studi condotti su esemplari di gamberi pistola non hanno identificato organi uditivi.\nLa chela maggiore, detta \"schioccante\" \u00e8 asimmetrica; una parte \u00e8 fissa (\"propus\") mentre l'altra met\u00e0 (\"dattilo\") pu\u00f2 flettersi incastrandosi come uno stantuffo in un piccolo alloggiamento della parte fissa. Contraendo un apposito muscolo, il gambero mette in tensione il \"dattilo\", sganciandolo dall'alloggiamento del \"propus\" al momento dello \"sparo\". L'energia accumulata durante la tensione si rilascia con potenza generando un flusso d'acqua verso l'obiettivo, contenente bolle di cavitazione; il flusso pu\u00f2 raggiungere la velocit\u00e0 di 115\u00a0km/h, la pressione sonora di 210\u00a0dB e la temperatura di circa 4\u00a0400\u00a0\u00b0C, e colpisce l'avversario o la preda con effetti spesso letali. Il fenomeno, in determinate condizioni, pu\u00f2 provocare sonoluminescenza. Il forte suono prodotto \u00e8 causato non tanto dal rapido rilascio della chela, ma dal collasso delle bolle di cavitazione prodotte.\nLa chela dell'animale, per proteggersi dall'elevato stress meccanico e termico prodotto dal suo schiocco, \u00e8 costituita da un materiale composito a sandwich, con elevato potere di isolamento termico e di assorbimento dell'energia meccanica.\nIl contemporaneo schioccare delle chele degli esemplari di un banco di gamberi pistola pu\u00f2 interferire con le apparecchiature sonar militari, problema questo evidenziato nel corso della seconda guerra mondiale, o con l'ascolto, effettuato per fini naturalistici, dei suoni emessi da specie animali pi\u00f9 grandi, quali balenottere.\nBiologia.\nGli \"Alpheus heterochaelis\" vivono principalmente in coppie monogame il cui maschio, maggiormente aggressivo e potente, si occupa di proteggere la compagna. La femmina \u00e8 ricettiva solo per poche ore, subito dopo la muta. Le uova si schiudono circa quattro settimane dopo essere state deposte e le larve si nutrono esclusivamente dei loro tuorli. Si sviluppano molto rapidamente e attraversano i loro tre stadi larvali in circa cinque giorni. I giovani esemplari hanno chele di dimensioni uguali; con il tempo una di queste due si ingrandisce fino a raggiungere la lunghezza pari a circa la met\u00e0 del corpo.\nCon la chela maggiore, il gambero pistola riesce a produrre delle onde d'urto simili a proiettili, con cui stordisce le prede quali vermi, gamberetti, granchi o altri crostacei e piccoli pesci, conducendo la caccia specialmente di notte. Gli eventuali scontri tra gli esemplari maschi di \"Alpheus heterochaelis\" si risolvono senza danni evidenti, poich\u00e9 la distanza alla quale i due avversari si fronteggiano assicura che i getti d'acqua scambiati reciprocamente risultino inoffensivi; \u00e8 quindi una lotta ritualizzata che vede vincitore l'esemplare pi\u00f9 aggressivo.\nApplicazioni in ingegneria.\nL\u2019\"Alpheus heterochaelis\" \u00e8 stato oggetto di molte ricerche scientifiche, alcune delle quali allo scopo di utilizzare le peculiarit\u00e0 di tale specie animale in ambito ingegneristico. Una di queste ricerche, condotta dall'agenzia statunitense Defense Advanced Research Projects Agency (DARPA), si concentra sull'utilizzo dell'\"Alpheus heterochaelis\" come sistema radar per individuare sottomarini nemici."}
{"id": "3752929", "revid": "131145", "url": "https://it.wikipedia.org/wiki?curid=3752929", "title": "Viktor Muinonen", "text": ""}
{"id": "3752932", "revid": "621682", "url": "https://it.wikipedia.org/wiki?curid=3752932", "title": "Karl Argauer", "text": ""}
{"id": "3752935", "revid": "1543377", "url": "https://it.wikipedia.org/wiki?curid=3752935", "title": "Sym Jet4", "text": "Il Jet4 \u00e8 uno scooter della casa taiwanese Sym disponibile nelle cilindrate di 50 e 125 cm\u00b3 con propulsore a 4 tempi. La cilindrata inferiore \u00e8 disponibile, nella versione \"Jet4R\", anche con un motore a due tempi.\nIl Jet4 \u00e8 l'erede del precedente modello Sym Jet, dotato esclusivamente di propulsori a due tempi.\nCon questo modello, il costruttore abbandona il doppio faro anteriore per una singola unit\u00e0 sullo scudo: le frecce sono invece ai lati del manubrio. Importante differenza meccanica tra questo modello e il predecessore \u00e8 la ruota anteriore da 13\" in luogo di quella da 12\".\nTutti i modelli sono dotati di freno a disco anteriore e freno a tamburo al posteriore. Solo la versione \"50R\" a due tempi adotta all'anteriore un disco \"a margherita\" in luogo dell'impianto tradizionale dei modelli a quattro tempi."}
{"id": "3752936", "revid": "125962807", "url": "https://it.wikipedia.org/wiki?curid=3752936", "title": "Coppa del Mondo di snowboard 2008", "text": "La stagione della Coppa del Mondo di snowboard 2008 \u00e8 la quattordicesima edizione della manifestazione organizzata dalla Federazione Internazionale Sci; \u00e8 iniziata il 1 settembre 2007 a Cardrona in Nuova Zelanda e si \u00e8 conclusa il 16 marzo 2008 in Val Malenco in Italia.\nSi sono disputate 35 gare maschili (8 giganti paralleli, 4 slalom paralleli, 9 snowboard cross, 8 halfpipe e 6 big air) e 29 femminili (8 giganti paralleli, 4 slalom paralleli, 9 snowboard cross, e 8 big air).\nAlla fine della stagione la Coppa del Mondo generale \u00e8 maschile \u00e8 stata vinta dallo snowboarder austriaco Benjamin Karl, mentre quella femminile all'olandese Nicolien Sauerbreij.\nUomini.\nRisultati.\nLegenda: \nPGS = Slalom gigante parallelo \nPSL = Slalom parallelo \nSBX = Snowboard cross \nHP = Halfpipe \nBA = Big air\nDonne.\nRisultati.\nLegenda: \nPGS = Slalom gigante parallelo \nPSL = Slalom parallelo \nSBX = Snowboard cross \nHP = Halfpipe"}
{"id": "3752939", "revid": "298229", "url": "https://it.wikipedia.org/wiki?curid=3752939", "title": "Squadra azera di Fed Cup", "text": "La squadra azera di Fed Cup rappresenta l'Azerbaigian nella Fed Cup, ed \u00e8 posta sotto l'egida della \"Azerbaijan Tennis Federation\".\nEssa ha debuttato nel 2006, partecipando anche all'edizione del 2007. Da allora non ha pi\u00f9 preso parte alla Fed Cup, e per questo motivo \u00e8 stata estromessa dal ranking mondiale stilato dalla ITF.\nRanking ITF.\nNon inclusa nel ranking."}
{"id": "3752946", "revid": "34862", "url": "https://it.wikipedia.org/wiki?curid=3752946", "title": "Nazionale di Fed Cup dell'Azerbaigian", "text": ""}
{"id": "3752955", "revid": "2160814", "url": "https://it.wikipedia.org/wiki?curid=3752955", "title": "La Araucana", "text": "La Araucana \u00e8 un poema epico in spagnolo che narra della guerra di Arauco durante la conquista del Cile, scritto da Alonso de Ercilla e pubblicato a Madrid in pi\u00f9 parti tra il 1569 e il 1589. Era considerato l'epopea nazionale del Regno del Cile ed \u00e8 una delle opere pi\u00f9 importanti del \"Siglo de Oro\".\nIl poema.\nStruttura.\n\"La Araucana\" \u00e8 composta di 37 canti divisi in tre parti. La prima parte (canti I-XV) fu pubblicata nel 1569, la seconda (canti XVI-XXIX) nel 1578 e la terza (canti XXX-XXXVII) comparve insieme con le prime due nel 1590, seppur con un frontespizio particolare datato 1589. La terza parte ebbe due redazioni: alcuni esemplari dell'edizione contengono 35 canti, mentre in altri esemplari, evidentemente stampati dopo, il canto XXXIV fu ampliato cos\u00ec da ottenere due canti aggiuntivi e il canto XXXV divenne il XXXVII. Il metro \u00e8 la \"octava real\" (\"ottava reale\"), strofa di otto endecasillabi rimati che imita l'ottava rima italiana, introdotta nella poesia lirica spagnola da Juan Bosc\u00e1n e adottata nell'epica colta da Ercilla, che ne fu il massimo interprete.\nSoggetto trattato.\nL'opera descrive la fase iniziale della guerra di Arauco, un tentativo di conquista spagnola, non comparabile per importanza a quella di Hern\u00e1n Cort\u00e9s che sconfisse gli Aztechi o a quella di Francisco Pizarro che sottomise gli Inca. Contrariamente alle convenzioni epiche del tempo, Ercilla pone le conquiste minori in Cile al centro del poema, dato che lo stesso autore ne fece parte, basandosi quindi sulla propria esperienza.\nSviluppo.\nDurante le pause tra le varie battaglie, Ercilla annot\u00f2 su pezzi di carta ottave in versi riguardanti gli eventi della guerra e quella che fu la sua parte. Queste stanze in seguito furono unite e integrate per dare vita a questa epica. Si tratta del primo poema di questo tipo scritto da un partecipante alla conquista, ed \u00e8 il primo a immortalare gli inizi di uno stato moderno. Nella cultura del popolo cileno, \"La Araucana\" \u00e8 una specie di Iliade che esalta l'eroismo, l'orgoglio, e nello stesso tempo il dolore e la morte dei leggendari capi Regione dell'Araucan\u00edani, rendendoli oggi eroi nazionali. Quindi vediamo Ercilla che utilizza il concetto del \"buon selvaggio\", che ebbe la sua origine tra gli autori classici e torn\u00f2 a nuova vita nel Rinascimento (come nel saggio di Michel de Montaigne intitolato \"Des Cannibales\"), per essere poi destinato a diffondersi ampiamente nella cultura letteraria europea due secoli dopo. Ercilla, di fatto, cre\u00f2 un poema storico sulla guerra in Cile che ispir\u00f2 numerose imitazioni.\nInfluenze.\n\"La Araucana\" \u00e8 volutamente letteraria, e comprende elementi fantastici derivati dalle storie cavalleresche medievali. Il narratore fa parte della storia, caratteristica al tempo innovativa per la letteratura spagnola. Tra le varie opere ispiratrici si trova l'Orlando furioso di Ludovico Ariosto, il quale mostra anche una descrizione dettagliata del paesaggio. Il successo e le debolezze de \"La Araucana\" come poema derivano dalla difficile coesistenza di personaggi e situazioni tratti dalle fonti classiche (soprattutto Virgilio e Lucano, entrambi tradotti in spagnolo nel XVI secolo) e dai poeti del rinascimento italiano (Ludovico Ariosto e Torquato Tasso), con il materiale proveniente dalle azioni di spagnoli ed araucaniani contemporanei.\nLa miscela di temi classici ed araucaniai ne \"La Araucana\" appare spesso inusuale al lettore moderno, ma la trasformazione fatta da Ercilla dei nativi in antichi Greci, Romani o Cartaginesi era una tecnica comune per quel tempo. Per Ercilla, gli araucaniani erano nobili e coraggiosi (mancanti solo, come la loro controparte classica, della fede cristiana). Caupolic\u00e1n, guerriero e capo indiano protagonista del poema di Ercilla, ha dietro di s\u00e9 una panoplia di eroi classici. Il suo valore e la sua nobilt\u00e0 danno a \"La Araucana\" la sua grandezza, cos\u00ec come fa l'esaltazione poetica dei vinti: gli araucaniani sconfitti sono i campioni del poema, scritto da uno dei vincitori, uno spagnolo. La descrizione fatta da Ercilla di Caupolic\u00e1n eleva \"La Araucana\" sopra i suoi difetti strutturali e i momenti prosaici, che appaiono verso la fine quando Ercilla segue il Tasso troppo fedelmente, e la narrativa si allontana dall'esperienza personale dell'autore. Ercilla, il poeta-soldato, alla fine emerge come il vero eroe del proprio poema, ed \u00e8 la figura che conferisce all'opera unit\u00e0 e forza. \nLa storia \u00e8 considerata la prima o una delle prime opere della letteratura del Nuovo Mondo, assieme ai \"Naufragi\" di \u00c1lvar N\u00fa\u00f1ez Cabeza de Vaca e alla \"Historia verdadera de la conquista de la Nueva Espa\u00f1a\" di Bernal D\u00edaz del Castillo. L'epica rinascimentale non \u00e8 un genere che dur\u00f2 per molto tempo, ragion per cui Ercilla e \"La Araucana\" non sono universalmente conosciuti al di fuori del Cile, dove viene studiata alla scuola elementare sia per la lingua che per la storia.\nL'autore.\nAlonso de Ercilla nacque nel 1533 in una famiglia nobile di Madrid, in Spagna. Dopo aver svolto numerose mansioni alla corte del principe Filippo (il futuro re Filippo II di Spagna), il 15 ottobre 1555 salp\u00f2 da Siviglia alla volta delle Americhe al seguito di Jer\u00f3nimo de Alderete e arriv\u00f2 a Panama il 12 marzo 1556. Raggiunse quindi il Per\u00f9, dove si mise al servizio di Garc\u00eda Hurtado de Mendoza, partecipando alla spedizione militare in Cile per sottomettere gli Araucaniani (Mapuche). Si distinse per il suo valore nel corso della campagna ma, avendo litigato con un compagno, fu condannato a morte nel 1558 dal suo generale. La sentenza fu commutata in incarceramento, ma Ercilla fu subito rilasciato e combatt\u00e9 nella battaglia di Quipeo (14 dicembre 1558). Fu quindi esiliato in Per\u00f9 e fece ritorno in Spagna nel 1562.\nErcilla incorpora l'ideale rinascimentale dell'essere contemporaneamente uomo d'azione e letterato, come nessun altro prima di lui. Ampiamente acclamato in Spagna, seppe miscelare l'esperienza personale con la tradizione letteraria. In un episodio del romanzo del \"Don Chisciotte della Mancia\" di Miguel de Cervantes, un sacerdote e barbiere ispeziona la Biblioteca di Don Chisciotte per bruciare i libri che lo hanno condotto alla pazzia. \"La Araucana\" \u00e8 una delle opere che l'uomo non butta tra le fiamme, definendolo \"uno dei migliori esemplari del proprio genere\", interamente cristiano e onorevole, proclamandolo tra i migliori poemi in stile eroico mai scritti, sufficientemente buono da poter competere con quelli di Ariosto e Tasso.\nAvvenimenti.\nUna rivolta scoppi\u00f2 quando il conquistatore del Cile, Pedro de Valdivia, fu catturato ed ucciso dagli indiani Mapuche. Ercilla incolpa Valdivia della sua stessa morte, avendo trattato male i nativi che in precedenza avevano accettato il dominio spagnolo, e provocandone la ribellione. Avendo per\u00f2 accettato il regno di Carlo V d'Asburgo, gli araucaniani erano ora in rivolta contro il loro legittimo signore. Questa era la posizione etica di Ercilla: simpatia per gli indiani che soffrivano, ammirazione per il coraggio della loro resistenza, critica della crudelt\u00e0 spagnola, ma lealt\u00e0 ed accettazione della legittimit\u00e0 della causa spagnola. Nonostante l'obbiettivo di Ercilla fosse la glorificazione dell'esercito spagnolo, le figure dei capi Mapuche, il forte Caupolic\u00e1n, il brillante Lautaro, il vecchio e saggio Colocolo e il prode Galvarino divennero esempi memorabili. \nTra gli eventi chiave ci furono la cattura ed esecuzione di Pedro de Valdivia, la morte dell'eroe Lautaro nella battaglia di Mataquito e l'esecuzione di Caupolic\u00e1n, il toqui che aveva guidato la rivolta dei Mapuche (grazie al tradimento di uno dei loro), l'incontro con un mago che porta il narratore in volo sopra la terra per vedere le cose che stanno accadendo in Europa e Medio Oriente, e l'incontro con una donna indiana (Glaura) che stava cercando il marito tra i morti di un campo di battaglia. Quest'ultimo \u00e8 un indicatore del lato umanista di Ercilla, e della simpatia umana che mostra nei confronti degli indigeni. Il narratore afferma anche di aver tentato di chiedere la grazia per un capo indiano."}
{"id": "3752960", "revid": "124950836", "url": "https://it.wikipedia.org/wiki?curid=3752960", "title": "Josef Molzer", "text": ""}
{"id": "3752961", "revid": "276722", "url": "https://it.wikipedia.org/wiki?curid=3752961", "title": "Splitski festival", "text": ""}
{"id": "3752965", "revid": "729019", "url": "https://it.wikipedia.org/wiki?curid=3752965", "title": "Squadra botswana di Fed Cup", "text": "La squadra botswana di Fed Cup rappresenta il Botswana nella Fed Cup, ed \u00e8 posta sotto l'egida della \"Botswana Tennis Association\".\nEssa ha debuttato nel 1995, senza aver mai superato il gruppo II della zona Europa/Africa. L'ultima edizione che ha visto il Botswana partecipare \u00e8 stata quella del 2006. Da allora non ha pi\u00f9 preso parte alla Fed Cup, e per questo motivo \u00e8 stata estromessa dal ranking mondiale stilato dalla ITF.\nRanking ITF.\nNon inclusa nel ranking."}
{"id": "3752967", "revid": "34862", "url": "https://it.wikipedia.org/wiki?curid=3752967", "title": "Nazionale di Fed Cup del Botswana", "text": ""}
{"id": "3752983", "revid": "46931", "url": "https://it.wikipedia.org/wiki?curid=3752983", "title": "Freak Show", "text": ""}
{"id": "3752988", "revid": "305248", "url": "https://it.wikipedia.org/wiki?curid=3752988", "title": "Combinata", "text": ""}
{"id": "3752994", "revid": "1543377", "url": "https://it.wikipedia.org/wiki?curid=3752994", "title": "Nations Cup (calcio)", "text": "La Nations Cup, anche nota come 4 Associations' Tournament o Celtic Cup fu un torneo calcistico delle Isole britanniche organizzato dalle federazioni calcistiche di Galles, Repubblica d'Irlanda, Irlanda del Nord e Scozia; istituito nel 2009 fu inteso come appuntamento biennale tra le quattro formazioni ma, dopo una prima edizione partita in ritardo nel 2011, nel 2012 ne fu deciso di fatto lo scioglimento quando la federazione della Repubblica d'Irlanda annunci\u00f2 il suo disinteresse a partecipare a una seconda edizione.\nStoria.\nIl torneo \u00e8 stato inizialmente proposto dall'allora CT dell'Irlanda del Nord, Lawrie Sanchez nel 2006. Il 18 settembre 2008, le associazioni nazionali di calcio della Scozia, Galles, Irlanda del Nord e Irlanda hanno annunciato l'intenzione di disputare un torneo internazionale nel 2011. Il 12 agosto 2010 \u00e8 stato annunciato che il torneo sar\u00e0 sponsorizzato dalla birra Carling, e che per motivi di sponsorizzazione sar\u00e0 conosciuto come Carling Nations Cup.\nIl torneo inaugurale \u00e8 stato giocato all'Aviva Stadium di Dublino nel mese di febbraio e maggio 2011, ed \u00e8 stato vinto dai padroni di casa dell'Irlanda.\nFormato.\nLa Nations Cup era strutturata con un girone all'italiana con gare di sola andata per un totale di sei partite.\nTre delle squadre coinvolte (Galles, Scozia e Irlanda del Nord) avevano gi\u00e0 gareggiato nel Torneo Interbritannico, insieme con l'Inghilterra.\nIl torneo doveva iniziare nel 2009, ma \u00e8 stata ritardato fino al 2011 a causa delle qualificazioni al campionato mondiale di calcio 2010 gi\u00e0 in atto. Le partite si giocano a febbraio e maggio, a rotazione in una della 4 nazioni.\nLa federazione calcistica del Galles \u00e8 convinta che l'Inghilterra potr\u00e0 aderire in un secondo momento se saranno risolti i problemi della congestione del calendario. Nei primi mesi del 2011, \u00e8 stato riportato da BBC Sport che il Torneo Interbritannico pu\u00f2 essere ripreso nel 2013. Pi\u00f9 tardi si \u00e8 appreso che l'Inghilterra potr\u00e0 competere una tantum nel torneo del 2013 in occasione del 150\u00ba anniversario della Federazione calcistica dell'Inghilterra."}
{"id": "3752998", "revid": "599013", "url": "https://it.wikipedia.org/wiki?curid=3752998", "title": "Josef Blum", "text": ""}
{"id": "3753001", "revid": "83531", "url": "https://it.wikipedia.org/wiki?curid=3753001", "title": "Claudia Quinta (III sec. a.C.)", "text": "Biografia.\nOvidio scrive che Claudia Quinta fu una donna virtuosa e di bell'aspetto, la cui reputazione era ingiustamente attaccata per il suo abbigliamento e il suo portamento: tra le altre cose la donna era anche falsamente accusata di essere una pettegola.\nLa sua virt\u00f9 fu riscatta da un evento miracoloso accaduto nel 204 a.C. durante il trasporto del simulacro della Magna Mater da Pessinunte a Roma: quando la nave su cui viaggiava la statua della dea si incagli\u00f2 nell'alveo del Tevere, la donna riusc\u00ec con le sue sole forze a disincagliarla, grazie all'aiuto della dea, che cos\u00ec forn\u00ec al popolo un segno della sua purezza.\nSempre grazie ad Ovidio sappiamo che l'episodio era al centro di alcune rappresentazioni teatrali."}
{"id": "3753007", "revid": "621682", "url": "https://it.wikipedia.org/wiki?curid=3753007", "title": "Hans Horvath", "text": ""}
{"id": "3753008", "revid": "767487", "url": "https://it.wikipedia.org/wiki?curid=3753008", "title": "Void Cube", "text": "Il Void Cube (letteralmente \"cubo vuoto\") \u00e8 un rompicapo meccanico tridimensionale simile al cubo di Rubik, con l'importante differenza che i \u201ccubetti\u201d centrali sono mancanti, la qual cosa lo rende simile ad una spugna di Menger di livello 1.\nIl giunto centrale del cubo di Rubik \u00e8 pure assente, creando buchi passanti lungo i tre assi spaziali dell'oggetto. A causa del minor volume, il Void Cube utilizza un meccanismo strutturale completamente diverso rispetto al cubo standard, sebbene le mosse possibili siano le medesime.\nQuesto rompicapo \u00e8 stato inventato da Katsuhiko Okamoto, mentre la \"Gentosha Education\", in Giappone, ne detiene la licenza di fabbricazione."}
{"id": "3753025", "revid": "33689", "url": "https://it.wikipedia.org/wiki?curid=3753025", "title": "Oliver Wendell Holmes, Sr.", "text": ""}
{"id": "3753027", "revid": "599013", "url": "https://it.wikipedia.org/wiki?curid=3753027", "title": "Tal Hen", "text": "Carriera.\nTal Hen comincia la sua carriera giocando come difensore per la squadra giovanile dell'Hapoel Tzafririm Holon, e nel 2000 si trasferisce al Maccabi Netanya; l'anno seguente, passa all'Hapoel Haifa.\nDurante la stagione 2003-2004 passa all'Hapoel Tel Aviv e, nella sua partita di debutto, segna il primo dei tre gol che portano la squadra alla vittoria contro il Beitar Gerusalemme. Durante la stagione 2004-2005 \u00e8 uno dei giocatori che impediscono all'Hapoel Tel Aviv di essere retrocesso dalla Ligat ha'Al alla Liga Leumit. Grazie alla sua prestazioni, Hen viene chiamato a giocare nella Nazionale israeliana.\nNella stagione 2005-2006 vince la Coppa d'Israele. Dal 2003 al 2008 gioca nell'Hapoel Tel Aviv, poi passa al Bnei Sakhnin e, nel 2011, all'Hapoel Ramat Gan."}
{"id": "3753029", "revid": "62748", "url": "https://it.wikipedia.org/wiki?curid=3753029", "title": "Aquilone (mitologia)", "text": ""}
{"id": "3753031", "revid": "889336", "url": "https://it.wikipedia.org/wiki?curid=3753031", "title": "Fritz Gschweidl", "text": ""}
{"id": "3753043", "revid": "767487", "url": "https://it.wikipedia.org/wiki?curid=3753043", "title": "Gerhard Sturmberger", "text": ""}
{"id": "3753047", "revid": "599013", "url": "https://it.wikipedia.org/wiki?curid=3753047", "title": "John Bray", "text": ""}
{"id": "3753051", "revid": "2180477", "url": "https://it.wikipedia.org/wiki?curid=3753051", "title": "Urobatis halleri", "text": "La pastinaca di Haller (Urobatis halleri) \u00e8 un pesce cartilagineo della famiglia Urotrygonidae.\nDistribuzione e habitat.\nQuesta specie \u00e8 presente nell'Oceano Pacifico nord-orientale tra la California e Panama.\nFrequenta fondali sabbiosi o fangosi costieri nei pressi di spiagge e baie, talvolta nei pressi di scogliere o in praterie di \"Zostera\". Di rado si incontra a profondit\u00e0 superiori a 15 metri.\nDescrizione.\nLe ampie pinne pettorali conferiscono un aspetto discoidale all'animale. La coda \u00e8 piuttosto corta e porta una piccola pinna caudale all'estremit\u00e0.\nLa colorazione \u00e8 brunastra con numerose macchie chiare di vario aspetto e distribuzione, di solito aggregate in chiazze pi\u00f9 grandi.\nLe dimensioni non superano i 60\u00a0cm per un massimo di 1,3\u00a0kg di peso.\nBiologia.\nRiproduzione.\n\u00c8 vivipara, la femmina partorisce da 1 a 6 giovani ogni due anni. La gestazione dura 6 mesi.\nAlimentazione.\nSi nutre di piccoli pesci ed invertebrati bentonici.\nPesca.\nNon viene pescata commercialmente ed \u00e8 occasionale preda della pesca sportiva. Le carni non hanno nessun valore.\nStato di conservazione.\n\u00c8 considerata come specie a minor rischio perch\u00e9 non oggetto di una pesca specifica e soggetta solo a catture occasional con attrezzi messi in opera per altre specie. Le popolazioni della California e del Golfo di California sono abbondanti."}
{"id": "3753052", "revid": "124123", "url": "https://it.wikipedia.org/wiki?curid=3753052", "title": "Laurent de La Hyre", "text": "Biografia.\nLa Hyre fu certamente allievo di Georges Lallemant, cos\u00ec come \u00e8 certo ch'egli studi\u00f2 e fu influenzato dall'opera di Francesco Primaticcio nel castello di Fontainebleau. Non risulta per\u00f2 che si sia mai recato in Italia, come era allora l'abitudine dei pittori francesi, che si recavano a Roma per studiare i modelli dell'Antichit\u00e0 e del Rinascimento prima di ritornare in patria.\nLa Hyre \u00e8 stato, forse, il pi\u00f9 perfetto esempio di quella espressivit\u00e0 piena di ritegno e di moderazione che prese il nome di \"atticismo parigino\", e che si contrappose alle tendenze barocche di Simon Vouet, tornato dall'Italia nel 1627 e che domina la scena pittorica francese negli anni 1630 e 1640.\nAgli inizi La Hyre fu, come il suo maestro Lallemant, un tipico esponente del tardo manierismo ancora in voga in Francia. Per il giovane La Hyre, gli anni trenta, periodo di effervescenza della pittura francese dopo il rientro di Vouet, sono quelli delle sperimentazioni: dopo alcuni brevi tentativi di fuga sulla scia del Caravaggio, la sua opera si colloca in quella fase di transizione che, dalla pittura post-rinascimentale di maniera, apre le porte all'esperienza barocca per stabilizzarsi, infine, negli ultimi anni 1630, verso un classicismo ispirato dall'esempio di Nicolas Poussin, che soggiorn\u00f2 per due anni a Parigi, tra il 1640 e il 1642.\nPittore colto, interessato dalla matematica, La Hyre am\u00f2 trattare soggetti mitologici di solito poco rappresentati dagli altri pittori. Tuttavia \u00e8 proprio nel campo della pittura del paesaggio che La Hire fu insuperabile negli anni 1640 e 1650. Accanto a Claude Lorrain, La Hyre fu infatti uno dei migliori paesaggisti del suo tempo, creando scene equilibrate, con colori chiari e armonici, e con una particolare attenzione al disegno delle rovine antiche che popolano le sue vedute di fantasia. I suoi interessi per la geometria, le proporzioni architettoniche e l'armonia matematica delle forme si riscontrano anche nei suoi disegni e le sue stampe.\nDalla met\u00e0 degli anni 1630 divenne uno dei pi\u00f9 ricercati pittori parigini, realizzando grandi pale d'altare per le maggiori chiese della capitale del regno, tra cui due cosiddetti \"Mays\" per la cattedrale di Notre-Dame. Realizz\u00f2 anche modelli per una grande serie di arazzi per la Reale manifattura dei Gobelins.\nProva della sua fama, nel 1648 fu l'uno dei dodici membri fondatori dell'Acad\u00e9mie royale de peinture et de sculpture, la massima istituzione reggente le Belle Arti in Francia.\nAmmalatosi, mor\u00ec a Parigi all'et\u00e0 di 50 anni, nel dicembre del 1656.\nSuo figlio Philippe de La Hire fu un noto e importante matematico e astronomo, oltre che valente pittore."}
{"id": "3753054", "revid": "599013", "url": "https://it.wikipedia.org/wiki?curid=3753054", "title": "Josef Brandstetter", "text": "Carriera.\nClub.\nHa giocato dal 1911 al 1926 nel , nella prima divisione austriaca. E il fratello di Fritz Brandstetter.\nNazionale.\nPrese parte alle Olimpiadi del 1912 con la Nazionale austriaca."}
{"id": "3753055", "revid": "599013", "url": "https://it.wikipedia.org/wiki?curid=3753055", "title": "Jean Wadoux", "text": "Biografia.\nConquist\u00f2 il suo primo successo internazionale nel 1963 vincendo la gara sui ai Giochi del Mediterraneo di Napoli.\nNel 1964 partecip\u00f2 alle Olimpiadi di Tokyo dove giunse nono nella finale dei . Stesso piazzamento ottenne quattro anni dopo, questa volta sui , ai Giochi di Citt\u00e0 del Messico.\nIl 23 luglio 1970, con il tempo di 3'34\"0, stabil\u00ec il record europeo sui strappandolo al connazionale Michel Jazy. Il suo primato sarebbe stato battuto nel 1979 da Sebastian Coe.\nNel 1971 conquist\u00f2 la medaglia d'argento ai Campionati europei di Helsinki sui giungendo dietro all'idolo di casa Juha V\u00e4\u00e4t\u00e4inen.\nAl suo palmar\u00e8s vanno aggiunti sei titoli nazionali consecutivi sui (dal 1965 al 1970), due sui (1968 e 1971) e due di corsa campestre (1968 e 1972)."}
{"id": "3753059", "revid": "486946", "url": "https://it.wikipedia.org/wiki?curid=3753059", "title": "Seppl Brandst\u00e4tter", "text": ""}
{"id": "3753061", "revid": "73843", "url": "https://it.wikipedia.org/wiki?curid=3753061", "title": "Giochi del Mediterraneo 1963", "text": ""}
{"id": "3753077", "revid": "1926649", "url": "https://it.wikipedia.org/wiki?curid=3753077", "title": "Stanislav Gen\u010dev", "text": "Statistiche.\nAllenatore.\nClub.\nStatistiche aggiornate al 5 novembre 2017."}
{"id": "3753080", "revid": "767487", "url": "https://it.wikipedia.org/wiki?curid=3753080", "title": "Ah! Che maschietta!", "text": "Ah! Che maschietta! (\"Tillie the Toiler\") \u00e8 un film muto del 1927 diretto da Hobart Henley. Il soggetto si ispira alle avventure create da Russ Westover per \"Tillie the Toiler\", fumetto sotto copyright (dal gennaio 1921 al marzo 1959) della King Features Syndicate Inc., fumetto che, inizialmente, venne chiamato \"Rose of the Office\".\nIl film fu rifatto nel 1941 col titolo \"Tillie the Toiler\", diretto da Sidney Salkow. Protagonista del film, nei panni di Tillie Tompkins, era l'attrice Kay Harris.\nTrama.\nTillie Jones, stenografa bellissima ma un po' tonta, ha una relazione con il suo capo, mister Whipple. Stanca di lui e del suo lavoro, vuole prendere al laccio, pur senza amarlo, Pennington Fish, un milionario, e decide di sposarlo per il bene di sua madre anche se lei, in realt\u00e0, \u00e8 innamorata di Mac, un semplice impiegato che lei snobba perch\u00e9 troppo poco ambizioso. All'ultimo momento, per\u00f2, Tillie cambia idea e lascia perdere Pennington per Mac. Questi, stufo del suo lavoro di sottoposto, si rivolta. La sua ribellione ha successo e viene promosso direttore generale della compagnia al posto di mister Whipple.\nProduzione.\nIl film fu prodotto dalla Cosmopolitan Productions per la Metro-Goldwyn-Mayer (MGM)\nDistribuzione.\nIl copyright del film, richiesto dalla Metro-Goldwyn-Mayer Distributing Corp., fu registrato il 23 maggio 1927 con il numero LP24004.&lt;br&gt;\nDistribuito dalla Metro-Goldwyn-Mayer (MGM), il film usc\u00ec nelle sale cinematografiche statunitensi il 5 giugno 1927.\n\"Tillie the Toiler\" fu segnalato come uno dei venticinque film di maggiore incasso del 1927.\nConservazione.\nCopia completa della pellicola viene conservata negli archivi della Metro-Goldwyn-Mayer/United Artists e in quelli del George Eastman House di Rochester."}
{"id": "3753081", "revid": "287204", "url": "https://it.wikipedia.org/wiki?curid=3753081", "title": "Palazzo Ardinghelli", "text": "Palazzo Ardinghelli, anche noto come Palazzo Franchi Cappelli, \u00e8 un palazzo storico dell'Aquila, dichiarato monumento nazionale nel 1902. Ospita dal 2021 il MAXXI L'Aquila, sede distaccata del Museo nazionale delle arti del XXI secolo di Roma.\nStoria.\nIl palazzo sorge su preesistenze di impronta rinascimentale delle famiglie Cappa e Camponeschi e trae la sua origine nella complessa ricostruzione della citt\u00e0 successiva al terremoto del 1703; in particolare, a partire dal 1732 con l'avvento di Carlo III di Spagna, venne dato notevole impulso alla ricostruzione dell'architettura civile e Palazzo Ardinghelli fu tra i primi palazzi nobiliari a vedere la luce, insieme a Palazzo Quinzi e Palazzo Pica Alfieri.\nVenne realizzato dalla famiglia di origine toscana degli Ardinghelli, il cui capostipite \u2013 Andrea Ardinghelli \u2013 si stabil\u00ec all'Aquila nel XVI secolo. A promuovere l'edificazione del palazzo furono soprattutto Filippo Ardinghelli e suo fratello Francesco.\nIl progetto, redatto dall'architetto romano Francesco Fontana, figlio del pi\u00f9 celebre Carlo, \u00e8 riconducibile ai primi anni del XVIII secolo, anche se la realizzazione dell'edificio incontr\u00f2 numerose difficolt\u00e0 ed ebbe luogo solamente tra il 1732 e il 1743. Con la morte di Filippo Ardinghelli, la famiglia si estinse prima del completamento dei lavori e il palazzo pass\u00f2 alla famiglia Cappelli, subendo anche notevoli rimaneggiamenti nel corso dei secoli tanto che l'attuale facciata in stile tardo barocco venne completata solo nel 1955.\nNegli ultimi decenni del XIX secolo, palazzo Ardinghelli fu dimora e \"atelier\" del celebre pittore Teofilo Patini. Il palazzo divenne poi propriet\u00e0 demaniale del Ministero per i beni e le attivit\u00e0 culturali e per il turismo e ospit\u00f2 alcuni uffici.\nL'edificio riport\u00f2 danni ingenti in seguito al terremoto del 2009, venendo dichiarato inagibile. Il restauro, iniziato nel 2014 e reso possibile grazie a una copertura provvisoria, \u00e8 stato finanziato dalla Russia per un costo complessivo di 7.200.000 euro. A cantiere appena iniziato, nel 2015, il ministro Dario Franceschini decise di adeguare il palazzo a sede museale ed espositiva, proponendo di ospitarvi una sede distaccata del museo d'arte contemporanea di Roma; il progetto \u00e8 stato inserito nel piano strategico \u201cGrandi Progetti Beni Culturali\u201d beneficiando di un finanziamento quinquennale.\nLa consegna del palazzo e l'apertura al pubblico sono avvenute il 5 settembre 2020, mentre l'inaugurazione del MAXXI L'Aquila, inizialmente rimandata a causa della pandemia di COVID-19, \u00e8 avvenuta il 28 maggio 2021.\nDescrizione.\nIl palazzo, considerato uno dei massimi esempi del barocco aquilano, \u00e8 situato in piazza Santa Maria Paganica, al centro del quarto di Santa Maria. \n\u00c8 volto frontalmente all'omonima chiesa, anch'essa riedificata nelle forme attuali in seguito al terremoto del 1703, e posto in relazione con altre importanti esempi di architettura civile come Palazzo Carli Benedetti. Costituisce un unico complesso con l'adiacente Palazzo Cappa Camponeschi, piccola struttura di origine quattrocentesca che nelle intenzioni del progettista avrebbe dovuto essere incorporato nel Palazzo Ardinghelli, come si evince dall'attuale asimmetria della facciata del palazzo.\nL'edificio si sviluppa su due livelli, cui si aggiunge un parziale piano seminterrato a uso deposito. L'ingresso \u00e8 reso evidente da una triplice balconata progettata nel 1928 che ripropone il motivo del timpano; il sottostante portale, posto in asse con l'ingresso laterale della chiesa e centrale rispetto alla piazza, introduce a un androne lastricato che conduce a un piccolo cortile porticato a esedra. Dalla corte si dirama uno scalone monumentale di derivazione borrominiana, impreziosito dalla pareti laterali decorate con il marmorino (o \"stucco lustro\"); Su di esso cinque dipinti attribuiti all'artista veneto Vincenzo Damini e datati al 1744. Altri preziosi dipinti, rinvenuti durante il restauro del palazzo successivo al sisma del 2009, sono visibili sulle pareti del cortile e sul soffitto di una stanza al piano nobile.\nCuriosit\u00e0.\nNel 2014, il restauro del palazzo \u00e8 stato pubblicizzato tramite una maglia evento utilizzata dalla locale squadra di rugby in una partita valida per il massimo campionato italiano."}
{"id": "3753082", "revid": "287204", "url": "https://it.wikipedia.org/wiki?curid=3753082", "title": "Lietuvos Taur\u0117 2011-2012", "text": "La Coppa di Lituania 2011-2012 (in lituano \"Lietuvos Taur\u0117\") \u00e8 stata la 23\u00aa edizione del torneo. La competizione \u00e8 iniziata il 5 luglio 2011 e si \u00e8 conclusa il 20 maggio 2012. Lo \u017dalgiris ha vinto il trofeo per la sesta volta.\nTerzo turno.\nLe partite si sono giocate tra il 23 agosto e il 9 settembre 2011.\nQuarto turno.\nLe partite si sono giocate il 27 e il 28 settembre 2011.\nQuinto turno.\nLe partite si sono giocate il 18 e il 19 ottobre 2011.\nQuarti di finale.\nLe partite si sono giocate il 2 novembre 2011.\nSemifinali.\nLe partite d'andata si sono giocate l'11 aprile 2012, quelle di ritorno il 25 aprile."}
{"id": "3753114", "revid": "438678", "url": "https://it.wikipedia.org/wiki?curid=3753114", "title": "Abduction (disambigua)", "text": "Abduction (letteralmente \"rapimento\" in lingua inglese; in lingua italiana spesso utilizzato per intendere \"rapimento alieno\") pu\u00f2 riferirsi a:"}
{"id": "3753116", "revid": "281779", "url": "https://it.wikipedia.org/wiki?curid=3753116", "title": "Francisco Imperial", "text": "Vissuto nella citt\u00e0 di Siviglia, \u00e8 riconosciuto soprattutto per aver introdotto e diffuso in Spagna durante il XVI secolo il modo di versificare italiano e le costruzioni allegoriche dantesche, seppure in maniera puramente imitatoria. Tutte le sue opere si trovano nel \"Cancionero de Baena\".\nVita.\nLe uniche notizie che si dispongono riguardo alla vita di Francisco Imperial sono quelle che appaiono nelle rubriche delle sue poesie nel \"Cancionero de Baena\", in alcuni dati documentali e da ci\u00f2 che pu\u00f2 dedursi dal contenuto stesso delle sue opere.\nDiscendente di un'importante famiglia genovese, nacque probabilmente a Genova attorno al 1350 e visse per qualche tempo a Siviglia. In seguito alla morte dell'ammiraglio don Diego Hurtado de Mendoza nel luglio del 1404 e alla successione al trono di don Alfonso Enriquez nel 1405, Francisco Imperial fu luogotenente dell'ammiraglio di Castiglia tra queste due date.\nLe ulteriori informazioni circa la vita di Francisco Imperial e della sua famiglia si trovano nel testamento di Pedro el Cruel, nel quale si allude a un Jaime Imperial che effettuava scambi commerciali a Siviglia durante la seconda met\u00e0 del XIV secolo. Si pensa che questo Jaime Imperial fosse il padre del poeta. In un altro documento, si fa riferimento a un certo Francesco Imperiale di Domenico che appare in alcuni documenti genovesi tra il 1351 e il 1388.\nPurtroppo questa mancanza di dati certi nella biografia non ha impedito numerosi studiosi nel classificarlo come il capostipite della scuola allegorico-dantesca in Spagna e il primo poeta che inserisce nelle sue composizioni il verso endecasillabo italiano.\nForme e temi delle poesie.\nIl principale merito di Francisco Imperial \u00e8 quello di essere stato il primo poeta a far uso dell'endecasillabo italiano nei propri componimenti e di essere stato il principale sostenitore della scuola poetica allegorico-dantesca. Egli ha contribuito a diffondere il personaggio di Dante Alighieri e dei poeti italiani in Spagna, in particolar modo in Castiglia.\nSono stati espressi diversi giudizi sulla sua opera: \u00e8 stato considerato sia come miglior poeta tra coloro che appaiono nel \"Cancionero de Baena\", che come caposcuola autorevole, ma anche svilito a livello di semplice poeta incapace di intendere la \"Divina Commedia\" e di introdurre in Spagna una nuova tradizione letteraria. Possiamo per\u00f2 senza dubbio attribuire a Francisco Imperial il ruolo di mediatore tra la cultura italiana tardo medievale e quella castigliana dell'epoca dei primi Trast\u00e1mara.\nLa sua produzione poetica consta di 18 componimenti ed \u00e8 inserita nel \"Cancionero de Baena\". Di queste poesie, alcune gli sono state chiaramente attribuite in base alle rubriche, mentre altre sono state identificate come probabili sue composizioni secondo il contenuto e lo stile, poich\u00e9 erano sprovviste sia di una rubrica che di un commento da parte di Juan Alfonso de Baena.\nLa maggior parte della poesia di Imperial consiste di brevi \"dezires\", in molti dei quali il soggetto principale \u00e8 la dea della Fortuna. Egli introduce nella letteratura castigliana, oltre alla nuova idea della Fortuna, nuovi temi quali: il dramma dell'anima, una versione specifica del viaggio visionario nell'aldil\u00e0 che in Castiglia fino ad allora non era mai stata proposta e una nuova versione del genere letterario della \"serranilla\", all'interno del quale egli introduce la cortesia e l'erudizione.\nLe sue prime composizioni appaiono in linea con la tradizione castigliana. \u00c8 con la poesia \"El dezir a las syete virtudes\" che apre la corrente letteraria allegorico-dantesca. Questa \u00e8 considerata la sua opera per eccellenza, un poema allegorico scritto in endecasillabo, nel quale imita e traduce alcuni passi del \"Purgatorio\", del \"Paradiso\" e dell\"'Inferno\" della \"Divina Commedia\". Il linguaggio di Imperial riflette il suo desiderio di estendere le frontiere nazionali; utilizza la lingua provenzale in un'intera strofa, e impiega parole ed espressioni della lingua catalana, italiana, inglese, araba, greca e latina. Si concede la licenza di inventare parole nuove mediante la fusione di elementi di due o pi\u00f9 delle lingue sopra citate e utilizza parole che hanno pi\u00f9 di un significato. Tutto ci\u00f2 contribuisce a creare oscurit\u00e0 e sottigliezza nella poesia di Imperial.\nNonostante Francisco Imperial invochi l'autorit\u00e0 di Dante assai frequentemente,nei vari componimenti troviamo anche delle somiglianze con lo stile francese del \"Roman de la Rose\", con il poeta italiano Guido Guinizelli nonch\u00e9 con Bartolemo de Bartoli. Un altro riferimento mai rilevato, ma non meno esplicito, al codice della lirica stilnovistica, \u00e8 l'allusione di Imperial alla ballata di Guido Cavalcanti e alla ballata mezzana di Lapo Gianni.\nPer quanto riguarda il sistema metrico, Francisco Imperial ha impiegato essenzialmente tre tipi di versi: l'otto sillabico, l'arte mayor e l'endecasillabo italiano. Solitamente si riconosce nel \"Dezir a las siete virtudes\" la prima imitazione spagnola dell'endecasillabo italiano, il cui uso \u00e8 stato per\u00f2 individuato anche in altre poesie di Francisco Imperial. Per quanto concerne la rima, nelle 18 poesie Imperial utilizza solamente tre sistemi: ABABBCCB (in undici poesie), ABBAACCA (in cinque poesie) e ABBACCA (in due poesie).\nUn'altra caratteristica di queste opere \u00e8 la tecnica costante di relazionare distinti componimenti, vale a dire citare il verso di una poesia all'interno di un'altra.\nCome scrittore didattico, il contributo che Francisco Imperial ha dato alla letteratura spagnola \u00e8 stato singolare. Egli \u00e8 stato senza dubbio riconosciuto come il miglior poeta tra i suoi contemporanei spagnoli non solo per aver dato inizio ad una nuova scuola di poesia o ad una nuova modalit\u00e0 di versificare, ma soprattutto per aver introdotto nuovi temi che fino ad allora non erano mai stati utilizzati, nuove tecniche che hanno reso la sua poesia oscura e sottile atte ad aumentare curiosit\u00e0 nel lettore. Inoltre, \u00e8 stato l'inspiratore dello studio dantesco in Spagna.\nComponimenti.\nI 18 \"dezires\" scritti e attribuiti a Francisco Imperial racchiusi nel \"Cancionero de Baena\" sono i seguenti:"}
{"id": "3753118", "revid": "125492454", "url": "https://it.wikipedia.org/wiki?curid=3753118", "title": "Boohoos", "text": "I Boohoos sono stati un gruppo garage rock/glam rock Italiano, proveniente da Pesaro.\nIl loro stile musicale era molto influenzato dagli Stooges, il loro stesso nome rimanda infatti ad un brano del gruppo.\nBiografia.\nIl gruppo nacque nel novembre del 1985 dall'incontro di Alessandro \"Alex\" Renzoni (voce), Roberto \"eZe King\" Russo (chitarra), Andrea \"The Mighty Fuss\" Serafini (chitarra), Fabio Pantera (batteria) e Adamo \"Adov Stone\" Sanchini (basso) a cui si un\u00ec nel gennaio del 1986 Paul Chain all'organo. Fra le precedenti esperienze dei musicisti vi era la militanza di eZe King e Adov Stone nel gruppo hardcore punk i Cani e dei due con Fuss nel gruppo New wave Kaspar Hauser mentre Paul Chain proveniva da esperienze in vari gruppi e progetti, tra cui Death SS e Violet Theatre.\nNel febbraio del 1986 realizzarono il loro primo demotape dal titolo \"Bloody Mary\", che fu registrato al \"La Vecchia Fornace\", uno studio di registrazione nella periferia di Pesaro e dopo un anno di attivit\u00e0 concertistica arrivarono alla produzione discografica per la Electric Eye di Claudio Sorge, che pubblic\u00f2 il loro primo EP \"The Sun, The Snake and The Hoo\" nel gennaio del 1987.\nPrimo album: \"Moonshiner\".\nIl 12 dicembre 1987 usc\u00ec sempre per la Electric Eye il loro album d'esordio, \"Moonshiner\", che ottenne una certa rilevanza anche all'estero dove venne recensito da Kerrang!. Il disco, che usciva dalla precedente impostazione garage punk, inaugurava nuove sonorit\u00e0 maggiormente ispirate al glam rock di stampo rock and roll degli anni '70 dai vaghi accenti psichedelici attribuibili soprattutto all'organo elettrico di Paul Chain.\nNel 1988 Paul Chain lasci\u00f2 il gruppo, e cos\u00ec la sezione ritmica che venne sostituita da Baka Bomb (basso) ed Eric Lumen (batteria), gi\u00e0 nei Cani.\nL'anno successivo usc\u00ec il secondo ed ultimo album \"Rocks for Real\", in cui lo stile del gruppo vir\u00f2 verso un hard rock pi\u00f9 convenzionale.\nPoco dopo, in seguito all'abbandono di Alex Renzoni, il gruppo si sciolse. Renzoni e Baka Bomb entrano a far parte dei Living Wreck.\nDopo lo scioglimento.\nNel 2008 la label Spittle Records pubblic\u00f2 la raccolta \"Here Comes The Hoo (1986-87)\" con una retrospettiva critica curata da Claudio Sorge, Franco \"Lys\" Dimauro, Luca Frazzi e Federico Guglielmi.\nNel 2015 Roberto Russo ha pubblicato per la Crac edizioni \"Too Much too Boohoos\", in cui racconta l'esperienza della band nel periodo della sua attivit\u00e0."}
{"id": "3753124", "revid": "363629", "url": "https://it.wikipedia.org/wiki?curid=3753124", "title": "Elezioni amministrative in Italia del 1949", "text": "Le elezioni comunali del 1949 coinvolsero quei comuni italiani che erano andati in crisi dopo tre soli anni dal ristabilimento democratico, come Vercelli, Viareggio, Civita Castellana e Cattolica Eraclea."}
{"id": "3753136", "revid": "72811", "url": "https://it.wikipedia.org/wiki?curid=3753136", "title": "Iron Knuckle", "text": ""}
{"id": "3753140", "revid": "729019", "url": "https://it.wikipedia.org/wiki?curid=3753140", "title": "Bratton Clovelly", "text": "Bratton Clovelly \u00e8 un villaggio di 399 abitanti nel distretto locale del West Devon della contea del Devon, in Inghilterra, Regno Unito, con sede a Tavistock.\nLa chiesa \u00e8 risalente al XV secolo, ma con molte derivazioni dall'Architettura normanna. La Gogna del villaggio \u00e8 conservata nella Torre campanaria.\nStoria.\nIl villaggio \u00e8 ritenuto essere il luogo di nascita di Henry de Bracton, un influente ecclesiastico e giurista del XIII secolo; tuttavia l'affermazione \u00e8 contesa da altri due luoghi vicini."}
{"id": "3753144", "revid": "767487", "url": "https://it.wikipedia.org/wiki?curid=3753144", "title": "I'm Throwing My Arms Around Paris", "text": "I'm Throwing My Arms Around Paris \u00e8 un brano del cantante inglese Morrissey.\nPubblicato anche come singolo, tratto dall'album Years of Refusal, il 9 febbraio del 2009 dalla Polydor/Decca, il disco raggiunse la posizione numero 21 della Official Singles Chart.\nRealizzazione.\nScritto in collaborazione con il chitarrista Boz Boorer e registrato a Los Angeles, con la produzione di Jerry Finn, il brano venne proposto per la prima volta durante i concerti del tour americano del 2007.\nTra le b-sides c'\u00e8 una versione dal vivo di \"Death of a Disco Dancer\" degli Smiths, registrata a Waukegan, il 17 ottobre del 2007 e l'inedita \"Shame Is the Name\", con Crissie Hynde dei Pretenders (amica di vecchia data di Morrissey) alla seconda voce. Il campionamento utilizzato all'inizio di quest'ultimo (\"Salaud Mauricet, d\u00e9gueulasse, tes jours sont compt\u00e9s Mauricet. Il va t'arriver du mouron Mauricet!\") \u00e8 tratto dal film francese I 400 colpi, diretto da Fran\u00e7ois Truffaut nel 1959.\nIl videoclip promozionale, diretto da Travis Shinn, \u00e8 stato girato utilizzando immagini di Morrissey e la sua band che si esibiscono in una stanza bianca con dei carlini che giocano attorno a loro.\nLa foto di Morrissey in copertina \u00e8 stata realizzata da Jake Walters. Le immagini dell'artwork interno ritraggono: la band con in mano quattro diversi album di Herb Alpert &amp; the Tijuana Brass e, dall'altro lato, un dipinto di Jules R Herv\u00e9 dal titolo \"Place de la Concorde\" (nel CD#1); Morrissey e la sua band, con in mano delle copie del Greatest Hits del cantante stesso e, dall'altro lato, un dipinto di Louis Daguerre (nel CD#2); Morrissey ed i suoi musicisti che posano completamente nudi, ma con le parti intime coperte da dischi in vinile (nel 7\")."}
{"id": "3753164", "revid": "767487", "url": "https://it.wikipedia.org/wiki?curid=3753164", "title": "Mascherata (film 1934)", "text": "Mascherata \u00e8 un film austriaco del 1934 diretto da Willi Forst.\nSi tratta di un film-operetta ed un classico del cinema in lingua tedesca. Il copione, un buon esempio del genere \"film viennese\", fu scritto da Walter Reisch e da Willi Forst, che ne fu anche regista. La prima in Germania ebbe luogo a Berlino il 21 agosto 1934 e quella austriaca a Vienna poco pi\u00f9 di un mese dopo, il 26 settembre.\nTrama.\nLa vicenda si svolge nel mondo dell'alta societ\u00e0 viennese verso il 1900. Dopo un ballo in maschera di carnevale, Gerda Harrandt, moglie del chirurgo Carl Ludwig Harrandt, acconsente a che l'affascinante pittore Ferdinand von Heidenick la dipinga vestita solo di una muffola e con una maschera sul volto. La muffola tuttavia appartiene ad Anita Keller, amante segreta del pittore ma anche fidanzata del direttore d'orchestra Paul Harrandt, fratello del marito di Gerda.\nIl dipinto viene pubblicato sul giornale. Quando Paul lo vede e pone alcune domande a von Heidenick sull'identit\u00e0 della modella, l'artista \u00e8 costretto ad improvvisare una storia e sul momento s'inventa anche un nome per la presunta modella, Leopoldine Dur. Questo per altro si rivela appartenere ad una giovane donna in carne ed ossa, della quale Heidenick far\u00e0 conoscenza poco dopo. Ci\u00f2 rende l'amante del pittore, Anita, talmente gelosa da sparare all'artista, che tuttavia sopravvive e viene curato fino alla guarigione proprio dalla vera Leopoldine Dur, della quale egli s'innamora. Naturalmente la vera identit\u00e0 della modella resta un mistero.\nContesto.\nNel febbraio del 1934, nel bel mezzo del breve conflitto fra repubblicani ed estrema destra austriaca, Walter Reisch e Willi Forst scrissero il copione di \"Maskerade\" nell'Hotel Kranz-Ambassador in Vienna. Le riprese del film iniziarono nello stesso mese presso gli studi della Rosenh\u00fcgel Film della Sascha-Film. Si trattava solo della seconda esperienza di Willi Forst come regista, ma resta ci\u00f2 non di meno il suo capolavoro. Fu anche il primo film importante per la gi\u00e0 nota attrice di teatro Paula Wessely.\nProduzione.\nDato che i microfoni di allora non erano molto sensibili, essi dovevano essere tenuti il pi\u00f9 vicino possibile agli attori. Tuttavia essi erano di dimensioni molto maggiori degli attuali, dovevano essere tenuti celati, altrimenti la loro sagoma avrebbe marcato un'ombra ben visibile con le intense luci di scena. Cos\u00ec furono posti dietro ogni sorta di oggetto presente in scena quali poltrone, librerie e vasi. Gli attori dovevano essere costantemente sollecitati a parlare con voce alta, il che creava numerosi problemi nelle scene in cui, per esigenze di copione, era necessario parlare a bassa voce.\nEssenziale per il successo del film fu il contributo di un virtuoso della macchina da presa degli anni trenta, Franz Planer, per i suoi vivaci e bei giochi di luce. Le scene furono curate da Oskar Strnad, un gran nome della scenografia austriaca contemporanea e lettore presso l'allora Scuola d'Arte pubblicitaria di Vienna (\"Wiener Kunstgewerbeschule\", ora \"Universit\u00e4t f\u00fcr angewandte Kunst Wien\", cio\u00e8 Universit\u00e0 per l'Arte applicata di Vienna), assistito da Emil Stepanek. Al disegno dei costumi di Strnad comunque Forst prefer\u00ec quelli di Gerdago, i cui vestiti di Paula Wessely contribuirono sia al successo del film che a quello personale dell'attrice.\n\"Remake\".\n\"Escapade\".\nIl grande successo del film spinse ad un \"remake\" per il mercato statunitense: nel 1935 il regista Robert Z. Leonard gir\u00f2 \"Escapade\", con il medesimo soggetto e la sceneggiatura dello stesso Walter Reisch.\nOperetta.\nAlla fine degli anni settanta Reisch scrisse un'operetta sul film \"Maskerade\" con il cugino Georg Kreisler, che ne compose la musica. (A Robert Stolz fu inizialmente affidata la colonna sonora, ma egli, gi\u00e0 novantacinquenne, mor\u00ec nel 1975, proprio appena iniziato il lavoro). La prima ebbe luogo nel 1983, in occasione del Festival di Vienna, e fu rappresentata nel \"Theater in der Josefstadt\", sotto la direzione musicale di Kreisler, rimase in cartellone a teatro affollato per due stagioni, ma non venne poi pi\u00f9 rappresentata. Reisch purtroppo non visse abbastanza per vedere la sua operetta sul palcoscenico: ammalatosi, mor\u00ec a Los Angeles il 28 marzo 1983.\nRiconoscimenti.\nIl film ottenne il premio per la miglior sceneggiatura alla Mostra Internazionale d'Arte Cinematografica di Venezia svoltasi dal 1\u00ba al 20 agosto 1934."}
{"id": "3753172", "revid": "511096", "url": "https://it.wikipedia.org/wiki?curid=3753172", "title": "Marchesa di Barolo", "text": ""}
{"id": "3753173", "revid": "44930119", "url": "https://it.wikipedia.org/wiki?curid=3753173", "title": "Adolf Wohlbr\u00fcck", "text": ""}
{"id": "3753177", "revid": "1305772", "url": "https://it.wikipedia.org/wiki?curid=3753177", "title": "Gregori", "text": ""}
{"id": "3753187", "revid": "1543377", "url": "https://it.wikipedia.org/wiki?curid=3753187", "title": "Bratton Fleming", "text": "Bratton Fleming \u00e8 un grande villaggio di 942 abitanti nel distretto locale del West Devon della contea del Devon, in Inghilterra, Regno Unito, vicino a Barnstaple.\nIl villaggio \u00e8 disposto attorno ad una strada che sale costantemente sino a Exmoor. \nLa chiesa di San Pietro \u00e8 stata ricostruita nel 1861, sul luogo di un edificio molto pi\u00f9 antico.\nIl villaggio era servito da una stazione ferroviaria, ritenuta 'la pi\u00f9 bella d'Inghilterra', sulla linea ferroviaria a scartamento ridotto \"Lynton &amp; Barnstaple Railway\", la cui massicciata corre vicino al villaggio.\nStoria.\nFiamminghi risiedevano a Chimwell, ora una fattoria chiamata Chumhill, che Risdon definiva essere \"una dei pi\u00f9 ricchi possedimenti in questo shire (contea).\" Benton e Haxton erano piccoli manieri nel Domesday.\nIl villaggio \u00e8 ritenuto essere il luogo di nascita di Henry de Bracton, un influente ecclesiastico e giurista del XIII secolo; tuttavia l'affermazione \u00e8 contesa da altri due luoghi vicini."}
{"id": "3753188", "revid": "1442080", "url": "https://it.wikipedia.org/wiki?curid=3753188", "title": "Rozala d'Ivrea", "text": "Origine.\nSecondo la \"Genealogiae Comitum Flandriae\", era una delle figlie del marchese d'Ivrea e poi re d'Italia, Berengario II (900 circa \u2013 Bamberga, 6 luglio 966) e della moglie (il matrimonio viene citato da Liutprando da Cremona nella sua cronaca dove specifica che la decisione, di darla in sposa al marchese d'Ivrea, fu presa dallo zio di Willa, il re d'Italia, Ugo d'Arles), Willa III d'Arles, che secondo il cronista, Liutprando da Cremona, Vescovo di Cremona, era la figlia del conte d'Avignone, poi anche conte d'Arles e governatore della Provenza, ed infine Margravio di Toscana, Bosone VI di Provenza, e di Willa II di Borgogna, figlia del re di Borgogna Rodolfo I e di Willa di Provenza. Berengario II era figlio del marchese d'Ivrea, Adalberto I e di Gisla figlia di Berengario I (re d'Italia dall'888 al 924).\nBiografia.\nRozala, molto probabilmente fu con una sorella esiliata a Bamberga, assieme ai genitori come sostiene il \"Reginonis Chronicon\"; infatti, dopo la resa di San Leo, nel 963, Berengario II fu arrestato ed esiliato a Bamberga assieme alla moglie Willa.\nAttorno al 978 Rozala, come ci conferma la \"Genealogiae Comitum Flandriae\", fu data in moglie all'Abate laico di San Bertino, conte di Fiandra e d'Artois Arnolfo II (961 cirda - 987); questo matrimonio ci viene anche confermato dalle \"Europ\u00e4ische Stammtafeln\", vol II, cap. 5 (non consultate); Arnolfo II era l'unico figlio del conte di Fiandra, conte d'Artois e abate laico di San Bertino, Baldovino III e di Matilde di Sassonia, che secondo l\"'Annalista Saxo\" Matilde era la figlia femmina primogenita di Ermanno Billung, duca di Sassonia, e di Hildegard di Westerburg. Secondo David M. Nicholas, nel suo \"Medieval Flanders\", edito da Longman, 1992 ( non consultato), il matrimonio fu celebrato nel 976, quando Arnolfo II aveva raggiunto la maggior et\u00e0.\nIl marito Arnolfo II la lasci\u00f2 vedova nel 987; la morte di Arnolfo II viene riportata sia dagli \"Annales Elnonenses Minores\" sia dagli \"Annales Blandinienses\".Alla morte di Arnolfo II, il figlio, Baldovino aveva appena sette anni; la tutela venne assunta da Rozala, affiancata, nella reggenza da alcuni nobili di cui non si conosce l'identit\u00e0. Inoltre il nuovo re dei Franchi occidentali, Ugo Capeto riconobbe a Baldovino i titoli di conte di Fiandra e di Artois, riconoscendogli anche i territori che suo bisnonno, Arnolfo I, nel 962, aveva ceduto al re dei Franchi occidentali di allora, Lotario IV: l'Ostravent, il Ponthieu ed Amiens, ma, nello stesso tempo, con mire sulle contee di Baldovino IV si prodig\u00f2 per organizzare il matrimonio tra suo figlio e suo erede, Roberto, che, come ci conferma la \"Genealogi\u00e6 Scriptoris Fusniacensis\", era l'unico figlio maschio del duca dei Franchi e conte di Parigi poi incoronato re di Francia, Ugo Capeto e, come conferma la \"Vita Roberti Regis\", di Adelaide d'Aquitania, di nobile stirpe aquitana, che, secondo la \"Acta Sanctorum\", era figlia del conte di Poitiers, conte d'Alvernia e duca d'Aquitania (\"Adelaide\u2026filia Pictavorum comitis, de progenie Caroli Magni\" moglie di \"Hugone, Francorum duce\"), Guglielmo III e di Gerloc (917-962, ribattezzata Adele) di Normandia, figlia del duca di Normandia, Rollone (870-927) e della seconda moglie, Poppa di Bayeux.\nL'anno successivo (988), sotto la pressione del padre Ugo (come sostenuto da David M. Nicholas, nel suo \"Medieval Flanders\"), Roberto II, come conferma la \"Vita Sancti Bertulfi Abbatis Renticensis\", aveva sposato Rozala , di vent'anni pi\u00f9 vecchia di lui, ma portava in dote Montreuil, il Ponthieu e la possibile tutela sulle Fiandre; Rozala, dopo essere divenuta regina di Francia, mut\u00f2 il suo nome in Susanna.Infatti il documento n\u00b0 64 delle \"Chartes et documents de l'abbaye de Saint Pierre au Mont Blandin \u00e0 Gand\", ci documenta una donazione fatta, il 1\u00ba aprile 988, al monastero stesso, da Baldovino IV, assieme alla madre, citata col nome di Susanna (\"Baldwinus marchysus cum matre mea Susanna regina\") e controfirmata, tra gli altri, dallo zio, Teodorico II di Frisia e dal cugino, Arnolfo II di Boulogne.; questa donazione viene confermata anche dagli \"Annales Abbatiae St. Petri Blandiniensis\" (\"Baldwinus marchysus cum matre sua Susanna\").\nTuttavia, nel 991 o nel 992 Roberto ripudi\u00f2 la moglie, come ci conferma il documento n\u00b0 LXXXVII del \"Richeri Historiarum\" solo perch\u00e9 vecchia e sterile; Susanna (Rozala) ritorn\u00f2 nelle Fiandre con il figlio Baldovino; nel 992, assieme al figlio, si trovava nelle Fiandre, come ci confermano gli \"Annales Abbatiae St. Petri Blandiniensis\", dove fece una donazione in suffragio della figlia Matilde.Dopo che Susanna (Rozala) era stata ripudiata, il re di Francia (Ugo Capeto) non volle restituire la dote: si riprese alcuni dei territori che aveva ceduto alle Fiandre, determinando un ribellione delle Fiandre contro re Ugo Capeto che port\u00f2 alla conferma del possesso dell'Artois e dell'Ostravent, mentre il Ponthieu ritorn\u00f2 alla Francia. Inoltre Baldovino riusc\u00ec a conquistare alcuni territori alla contea di Boulogne.Al contrario dei suoi predecessori Baldovino pose la sua attenzione ai territori orientali e settentrionali, lasciando quelli meridionali nelle mani dei suoi vassalli: i conti di Gu\u00eenes, di Hesdin e di St.Pol.\nIl documento n\u00b0 91 delle \"Chartes et documents de l'abbaye de Saint Pierre au Mont Blandin \u00e0 Gand\", ci documenta una donazione fatta, il 1\u00ba giugno 1003, al monastero stesso, da Baldovino IV, assieme alla madre, Susanna.; questa donazione ci viene confermata anche dagli \"Annales Abbatiae St. Petri Blandiniensis\" (\"Susanna regina tradidit Sancto Petro cum filio suo Baldwino\").\nRozala mor\u00ec nel 1003, come ci viene confermato dagli \"Annales Elnonenses Minores\" (\"Obiit Susanna regina\"), il 7 di febbraio, a Gand come ci viene confermato dal \"Die Ottonenzeit, Grabschriften\" (\"regina Susanna quescit\") e fu seppellita nell'abbazia di Saint-Pierre-au-Mont-Blandin, nella medesima citt\u00e0.\nFigli.\nRozala ad Arnolfo II diede due figli:\nSusanna (Rozala) a Roberto II non diede figli."}
{"id": "3753204", "revid": "438678", "url": "https://it.wikipedia.org/wiki?curid=3753204", "title": "Rizzardo Carboni", "text": "Biografia.\nEra figlio di Giovanni Battista, nota famiglia di ebanisti e scultori milanesi, trasferitosi a Brescia agli inizi del Settecento. Spos\u00f2 Paola Panteghini dalla quale nacquero tre figli: Bernardino, Domenico e Giovan Battista che seguirono le orme del padre.\nFu attivo soprattutto nel bresciano e nelle provincie confinanti."}
{"id": "3753224", "revid": "125640688", "url": "https://it.wikipedia.org/wiki?curid=3753224", "title": "Dan Henderson", "text": "Ha combattuto nella divisione dei pesi medi e dei pesi mediomassimi per la promozione statunitense UFC. \u00c8 stato l'ultimo campione dei mediomassimi Strikeforce e l'ultimo campione dei pesi welter (83.5\u00a0kg) e medi (83\u00a0kg) della giapponese Pride.\n\u00c8 stato l'unico lottatore di MMA a detenere contemporaneamente due titoli in due differenti classi di peso nelle federazioni maggiori di arti marziali miste fino a quando Conor McGregor non ha ripetuto tale impresa nel 2016. Henderson ha inoltre vinto il torneo dei pesi medi UFC 17, il torneo dei pesi leggeri \"Brazil Open 1997\", il torneo \"RINGS King of Kings\" del 1999 e il torneo \"Pride 2005 Welterweight Grand Prix\". Ha fatto anche da allenatore nella nona stagione del reality show \"The Ultimate Fighter\".\nHenderson possiede il marchio di abbigliamento Clinch Gear MMA.\nBackground.\nHenderson, di sangue Walla Walla per 1/16, \u00e8 nato a Downey, California, e cresciuto nell'Apple Valley. Ha frequentato la Victor Valley High School a Victorville, California, partecipando e vincendo medaglie ai California State Wrestling Championships nel 1987 e 1988. \u00c8 stato membro della squadra di wrestling della Victor Valley High School, campioni dello stato nel 1987. Henderson pratic\u00f2 la lotta libera sia alla Cal State Fullerton che alla Arizona State University, partecipando ai campionati NCAA nel 1993. Ha rappresentato gli Stati Uniti nelle olimpiadi del 1992 e del 1996 nella lotta greco-romana.\nCarriera nelle arti marziali miste.\nInizio carriera ed UFC.\nHenderson inizia ad allenarsi nelle arti marziali nel 1997 quando si unisce al Real American Wrestling team (RAW). Nel suo primo anno di competizioni nelle arti marziali miste vince il Brazil Open, un torneo a cui prendono parte quattro pesi massimi. L'anno successivo vince l'UFC 17 tournament battendo Allan Goes e Carlos Newton. In questo anno nelle MMA sconfigge cinque avversari nel corso di due eventi. Per raggiungere il titolo di RINGS King of Kings il 28 ottobre 1999 a Tokyo, Giappone, vince due combattimenti per qualificarsi alle fasi finali dove supera nell'ordine Gilbert Yvel, Ant\u00f4nio Rodrigo Nogueira e Renato Sobral il 26 febbraio 2000 vincendo il torneo.\nPride Fighting Championships.\nHenderson in seguito inizia a competere nel Pride Fighting Championships combattendo principalmente nella categoria dei pesi medi. Nel Pride, Hendo si scontra con alcuni tra i fighter d'\u00e9lite del proprio sport, tra cui Wanderlei Silva, Renzo Gracie, Ant\u00f4nio Rodrigo Nogueira, Ricardo Arona, Murilo Rua, Murilo Bustamante, Yuki Kondo, Ryo Chonan e Akihiro Gono.\nQuando il Pride inizia la sua divisione bushido, Henderson vince il primo torneo riservato ai welterweight (83\u00a0kg), sconfiggendo Ryo Chonan e Akihiro Gono per K. O. e in seguito Bustamante per decisione (maggioranza) in finale. A Pride Bushido 10, Henderson batte Kazuo Misaki per decisione unanime dopo averlo colpito con numerosi colpi. Dan in seguito entra nel secondo Pride Welterweight Grand Prix perdendo in un rematch con Misaki.\nL'ultimo scontro di Henderson nel Pride \u00e8 un rematch con Wanderlei Silva a Pride 33 a Las Vegas, Nevada il 24 febbraio 2007 dove mette a segno una vittoria per knockout diventando Middleweight Champion mentre ancora detiene il titolo dei pesi welter. Henderson diventa il primo fighter della storia a detenere contemporaneamente titoli in due differenti classi di peso in una delle principali organizzazioni di MMA al mondo.\nRitorno in UFC.\nL'8 settembre 2007 Henderson ritorna in UFC per affrontare il light heavyweight champion Quinton Jackson ad UFC 75 a Londra. Un combattuto incontro vede vittorioso \"Rampage\" Jackson per decisione unanime alla fine del quinto round che conquista anche il Pride middleweight title.\nIl 17 novembre 2007 viene annunciato ad UFC 78 che Henderson avrebbe lottato contro l'UFC middleweight champion Anderson Silva per unificare i titoli UFC e Pride. Il 1\u00ba marzo 2008 ad UFC 82, tenuto alla Nationwide Arena a Columbus, Ohio, si svolge il match che vede Henderson perdere per sottomissione al secondo round tramite una rear naked choke.\nHenderson si rif\u00e0 dell'infausta partenza in UFC con la vittoria contro l'asso del brazilian jiu jitsu Rousimar Palhares ad UFC 88 per decisione unanime. Questa \u00e8 la sua prima vittoria in UFC dopo oltre dieci anni. Dopo l'incontro Dan ridendo afferma: \"Spero di non dover attendere altrettanto prima della mia prossima vittoria\".\nIn seguito Henderson ritorna nella categoria dei mediomassimi per affrontare l'ex campione dei medi Rich Franklin. Hendo vince per decisione (maggioranza) in un match nel quale viene accusato di aver volontariamento messo un dito nell'occhio dell'avversario. In seguito viene scelto per guidare il Team U. S contro Team UK guidato da Michael Bisping nella nona stagione del reality The Ultimate Fighter.\nCoach ad Ultimate Fighter e nuovo abbandono dell'UFC.\nIl reality show, che partorisce una rivalit\u00e0 tra i due coach che continuer\u00e0 fino al loro match, viene trasmesso da Spike TV con la finale svoltasi il 20 giugno 2009 a Las Vegas. Dan riceve una Land Rover pluriaccessoriata per essere stato allenatore dello show insieme a Bisping.\nL'11 luglio 2009 ad UFC 100, tenutosi al Mandalay Bay Events Center a Las Vegas, Henderson e Bisping regolano i propri conti in sospeso con Hendo che diviene il primo uomo a mettere K. O. Bisping nel secondo round con un potente gancio destro alla mascella di Bisping. Questa vittoria frutta a Dan una title shot per l'UFC Middleweight Championship e il premio \"Knockout of the Night\", il quale finisce per diventare uno dei pi\u00f9 famosi nella storia di questo sport, venendo premiato \"KO of the Year\" ai \"Fighters Only World MMA Awards\" nel 2009.\nUna controversia sorge da questo combattimento poich\u00e9 Henderson, immediatamente dopo il suo pugno del KO, colpisce un Bisping steso a terra con un avambraccio volante prima che l'arbitro Mario Yamasaki dichiari il combattimento concluso al minuto 3.20. Nell'intervista post-gara, Henderson giustifica il colpo finale dopo il knockout affermando: \"Normalmente non combatto in questa maniera. So se il mio avversario \u00e8 fuori combattimento e in quel caso tendo a fermarmi. Sapevo di averlo colpito e pensavo che quel primo colpo sarebbe servito solo a farlo stare un po' zitto\".\nIn seguito il presidente UFC Dana White afferma che Hendo avesse rilasciato tali dichiarazioni per scherzo mentre Dan tenta di chiarire dicendo: \"quando sei in trance agonistica, e l'arbitro non ha ancora fermato l'incontro, non puoi sapere cosa accadr\u00e0, se lui possa rialzarsi. L'ho davvero colpito solo due volte, una volta col mio piede e una volta quand'era al tappeto. Non ho continuato, non ho continuato dopo che l'arbitro aveva tentato di fermarmi, non ho fatto nulla di tutto ci\u00f2. \u00c8 stata una mia reazione continuare finch\u00e9 non sono stato bloccato, anche se mi ha fatto sentire bene.\nStrikeforce.\nIl 5 dicembre 2009 Dan Henderson firma un contratto di quattro incontri per la durata di sedici mesi con la Strikeforce, una volta scaduto il proprio contratto con l'UFC. Il debutto avviene il 17 aprile 2010 a Strikeforce on CBS contro Jake Shields. Dan cercava anche un incontro per un match di pesi medi contro Gegard Mousasi ed esprime anche l'interesse per un eventuale scontro con Fedor Emelianenko durante la durata del suo contratto. Dan perde il suo debutto nella nuova federazione e malgrado l'aver mandato al tappeto Shields durante il primo round, perde per decisione unanime (49\u201346, 49\u201345, 48\u201345).\nIn seguito Henderson sconfigge Renato Sobral il 4 dicembre 2010 a Strikeforce: Henderson contro Babalu per K. O. al primo round e Rafael Cavalcante per K. O. al terzo round vincendo lo Strikeforce Light Heavyweight Championship a Strikeforce 32.\nIl 30 luglio 2011 Henderson combatte contro Fedor Emelianenko a Strikeforce: Fedor contro Henderson in un incontro tra pesi massimi. Henderson sconfigge il prestigioso avversario per KO tecnico al minuto 4.12 del primo round disputando il suo ultimo incontro nella federazione causa scadenza del proprio contratto. Dan esprime in seguito il desiderio di rinnovare per difendere il suo Strikeforce Light Heavyweight Championship ma nel frattempo la compagnia viene rilevata dall'UFC con cui sono rimaste vecchie ruggini dal passato.\nNuovo ritorno in UFC.\nPoco dopo la conferenza stampa pre-combattimento di UFC 133 Dana White commenta riguardo al potenziale ritorno di Henderson in UFC: \"Vedremo ci\u00f2 che accadr\u00e0: io e Hendo abbiamo ancora delle discussioni in sospeso, vedremo se riusciremo a combinare qualcosa per riportarlo in UFC\". In seguito Henderson commenta: \"Penso che il migliore incontro che possa essere promosso sia probabilmente un'unificazione dei titoli con chiunque sia il campione UFC\".\nL'incontro per il ritorno si rivela essere contro Shogun Rua il 19 novembre 2011 ad UFC 139 malgrado Hendo dichiari che avrebbe preferito incontrare subito il campione Jon Jones in una sfida per il titolo.\nL'incontro tra i due ex campioni del Pride Fighting Championships si rivela un match epico che a pi\u00f9 riprese i commentatori americani, Goldberg e Rogan, durante la telecronaca, definiscono uno dei pi\u00f9 grandi della storia dell'UFC. Durante i primi tre round il quarantunenne Henderson domina la contesa infliggendo danni seri a Shogun che \u00e8 ridotto ad una maschera di sangue, andando vicino, alla fine della terza ripresa a chiudere l'incontro. Nel quarto e quinto round invece c'\u00e8 l'inaspettata riscossa di Shogun, complice l'evidente calo fisico di Hendo. La decisione finale dei giudici assegna la vittoria finale all'americano assegnandogli in tutte le riprese un risultato di 10-9. Nell'intervista post-match Dan, sorretto da un compagno e dallo stesso Rogan, definisce il combattimento come \"il pi\u00f9 duro della sua carriera\". L'incontro, come prevedibile, viene nominato Fight of the Night dell'evento, in coabitazione con il match tra Wanderlei Silva e Cung Le.\nIl 1\u00ba settembre 2012 avrebbe dovuto affrontare il campione Jon Jones per il titolo dei pesi mediomassimi UFC, ma un infortunio ad uno dei legamenti subito proprio una settimana prima dell'incontro fece saltare l'intera card, primo caso nella storia dell'UFC, e come suo sostituto nella sfida per la cintura venne scelto V\u00edtor Belfort.\nIl 23 febbraio 2013 affronta l'ex campione di categoria Lyoto Machida perdendo ai punti un match molto equilibrato, vedendo cos\u00ec sfumata la possibilit\u00e0 di lottare subito per il titolo.\nIn giugno Hendo subisce un'altra sconfitta per decisione divisa e ancora una volta contro un ex campione qual \u00e8 Rashad Evans.\nIn novembre \"Hendo\" capitola per la terza volta consecutiva, in questo caso contro il numero 3 dei ranking dei pesi medi ed ex campione dei mediomassimi V\u00edtor Belfort, contro il quale Henderson vinse un incontro nel 2006: la sconfitta fu singolare in quanto per la prima volta lo statunitense venne messo KO in un breve match a senso unico.\nTorna alla vittoria nel marzo 2014 in Brasile mettendo KO Mauricio Rua nel rematch tra i due.\nLo stesso anno torna a lottare senza l'utilizzo della terapia sostitutiva con testosterone in quanto essa venne vietata negli Stati Uniti ed in Brasile: in maggio affronta l'imbattuto numero 4 dei ranking Daniel Cormier con un peso di 3\u00a0kg inferiore al limite dei pesi mediomassimi, e viene malamente sconfitto dal rivale che domina Henderson per tutto l'incontro e lo finisce con uno strangolamento.\nNel 2015 prende la decisione di scendere nei pesi medi ed in gennaio affronta in Svezia il numero 8 dei ranking Gegard Mousasi, ex pluricampione Strikeforce, Dream e Cage Warriors: Henderson sub\u00ec la seconda sconfitta per KO in carriera durante il primo round, anche se lo stop arbitrale venne duramente contestato.\nA maggio affront\u00f2 Tim Boetsch, vincendo l'incontro al primo round per KO a soli 28 secondi dall'inizio della prima ripresa. A novembre affronta per la terza volta la leggenda delle MMA V\u00edtor Belfort, venendo sconfitto al primo round per KO con una combinazione di calci e pugni.\nIl 16 aprile 2016 avrebbe dovuto affrontare in un rematch il brasiliano Lyoto Machida. Tuttavia, il 13 aprile, Machida dichiar\u00f2 di aver utilizzato delle sostanze illegali al di fuori dalle competizioni di MMA, sostenendo di non sapere che tali sostanze erano illegali. A causa di ci\u00f2 l'intero match salt\u00f2.\nA giugno affront\u00f2 il cubano Hector Lombard all'evento UFC 199. Dopo un minuto dall'inizio del secondo round, Henderson and\u00f2 a segno con un calcio alla testa ma nel farlo Lombard riusc\u00ec ad afferragli la gamba per tentare di mandarlo al tappeto con un takedown, prontamente per\u00f2, Henderson lo colp\u00ec violentemente alla tempia con una gomitata mandandolo KO. Con questa vittoria venne premiato con il riconoscimento \"Performance of the Night\".\nIncontro titolato e ritiro.\nL'8 ottobre del 2016 dovette affrontare Michael Bisping per il titolo dei pesi medi all'evento UFC 204. Alla prima ripresa Henderson si trov\u00f2 in difficolt\u00e0, rimanento con le spalle a muro e subendo svariati colpi; verso la fine dello stesso round Dan and\u00f2 a segno con un potente gancio destro che mand\u00f2 il campione al tappeto, subito dopo tent\u00f2 in tutti i modi di vincere l'incontro con il ground and pound ma senza riuscirci. Nonostante le ferite riportate da Bisping vicino all'occhio sinistro, il medico diede l'ok all'arbitro per il proseguimento dell'incontro. Identica cosa accadde verso la fine della seconda ripresa, ma stavolta Michael sub\u00ec meno colpi rispetto a prima. Per i restanti tre round Henderson si trov\u00f2 in balia dei colpi del campione, senza poter far molto per ribaltare l'incontro. Venne sconfitto per decisione unanime e ottenne il premio \"Fight of the Night\". Durante l'intervista post-match, Henderson annunci\u00f2 il suo ritiro dalle MMA all'et\u00e0 di 46 anni."}
{"id": "3753229", "revid": "1226", "url": "https://it.wikipedia.org/wiki?curid=3753229", "title": "Esterni", "text": ""}
{"id": "3753232", "revid": "31886", "url": "https://it.wikipedia.org/wiki?curid=3753232", "title": "This Is England '86", "text": "This Is England '86 \u00e8 una miniserie televisiva britannica del 2010, sequel del film \"This Is England\" del 2006. La serie \u00e8 ambientata tre anni dopo i fatti del film e i personaggi sono gli stessi.\nProduzione.\nDopo aver finito \"This Is England\" Shane Meadows aveva molto materiale e parecchie idee non utilizzate e cos\u00ec in collaborazione con Channel 4 e Film4 svilupp\u00f2 il progetto di una serie televisiva. Meadows non solo ha voluto approfondire la storia della banda, ma vedeva nell'esperienza dei giovani del 1986 molte similitudini con l'attualit\u00e0: la recessione, la disoccupazione e la sensazione che il mondo sia ad un punto di svolta. La storia e i dialoghi del personaggio di Harvey era inizialmente stati ideati per Puckey, uno dei personaggi del film, ma l'attore Jack O'Connell non era disponibile per la serie televisiva essendo gi\u00e0 impegnato in altri progetti.\nLe riprese sono state effettuate a Sheffield e nei suoi dintorni.\nTrama.\nEpisodio 1.\nShaun e Combo sono in macchina, sul sedile posteriore c'\u00e8 il sangue di Milky dopo che \u00e8 stato portato all'ospedale. Tre anni dopo i mondiali in Messico sono alle porte, Shaun sta dando il suoi ultimi esami scolastici, Lol e Woody si stanno preparando per il giorno delle loro nozze.\nShaun desidererebbe una moto con quale fare il giro dell'Inghilterra, la madre invece ha altri piani per lui e gli fissa un appuntamento al centro per l'impiego. Al matrimonio ci sono Kel, Smell, Trev, Gadget, Harvey, Milky, Meggy e Banjo; vengono anche i genitori di Woody ma la madre di Lol non si \u00e8 fatta viva. Durante la cerimonia, proprio sul punto dire \"lo voglio\" Woody per paura si tira indietro, intanto Meggy si sente male e ha un attacco di cuore, a bordo di un'ambulanza viene portato in ospedale.\nShaun viene fermato da una gang di casual su degli scooter capeggiati da Flip, il quale chiede a Shaun di andare da una loro amica e offenderla in modo che lui possa difenderla e fare bella figura nei suoi confronti. Il piano fallisce miseramente, Shaun si prende un pugno in faccia da Flip e inoltre perde l'appuntamento per il lavoro. Mentre \u00e8 sul ciglio della strada incontra i genitori di Lol e Kel che lo accompagnano nello stesso ospedale dove si trovano gli altri, qui incontra Smell e le dice che non ha pi\u00f9 passato il tempo con loro perch\u00e9 si sentiva in colpa per quello che Combo aveva fatto a Milky, Smell invece gli dice che era solo un bambino e non aveva nessuna responsabilit\u00e0.\nLol si confida con Milky e, ricordandogli che quando erano piccoli veniva corteggiata da lui e da Woody, gli dice che forse aveva scelto il ragazzo sbagliato.\nEpisodio 2.\nShaun ritorna a far parte della \"banda\" dopo che nel cuore della notte i suoi amici si mettono a cantare davanti a casa sua per ricordagli il loro affetto.\nShaun passa le giornate sul divano davanti alla televisione e pensa di prendere il sussidio di disoccupazione come altri suoi amici, la madre invece lo fa assumere dal signor Sandhu nel suo videonoleggio. Durante una festa Gadget vede Kel mentre si bacia con un ragazzo, esce in giardino per piangere e viene consolato da Trudy che lo invita in casa sua e lo seduce. Mentre hanno un rapporto sessuale vengono interrotti da Winston, il figlio di Trudy, in cui Gadget vede una forte somiglianza con l'amico Meggy.\nWoody \u00e8 stato promosso nella fabbrica nella quale lavora e i suoi compiti ora richiedono maggiori responsabilit\u00e0, va a vivere insieme a Lol in un appartamento che non \u00e8 in un buono stato e che la fidanzata trova orrendo. Nonostante gli sforzi di Woody per renderlo pi\u00f9 accogliente Lol non riesce ad ambientarsi nel nuovo appartamento, decide di ritornare a casa sua ma qui trova Mick, il padre, che se ne era andato dopo essere stato accusato di avere abusato di lei. Lol \u00e8 scossa, va da Woody al lavoro per parlare di questo fatto ma lui \u00e8 troppo impegnato, corre allora tra le braccia di Milky e passa la notte con lui.\nMentre rientra a casa dal lavoro, Shaun trova la madre a letto con Sandhu, lei gli dice che la relazione va avanti gi\u00e0 da un po' di tempo e che l'uomo si trasferir\u00e0 da loro, Shaun \u00e8 sconvolto e scappa di casa.\nEpisodio 3.\n\u00c8 il giorno del compleanno del padre di Shaun e lui si reca ad un monumento in memoria dei soldati caduti, mentre a casa la madre viene omaggiata con dei fiori da parte di alcuni militari.\nSmell porta a Shaun un po' di vestiti di suo padre e poi, parlandogli, cerca di convincerlo a tornare a casa ed a riappacificarsi con la madre. Lol e Woody litigano, appena lui esce di casa Milky entra nell'appartamento per copulare con Lol, poco dopo arriva il padre di Lol che nega le accuse che la figlia gli muove contro e poi la minaccia. Il capo di Woody gli concede il pomeriggio libero ma gli assegna il turno serale proprio in concomitanza con la partita dei mondiali tra Inghilterra e Polonia. I ragazzi organizzano una partitella di calcio ma all'arrivo di Flip con la sua gang scatta una rissa, quando giunge la polizia tutti scappano. Gadget ormai si \u00e8 stabilito da Trudy, Harvey gli fa notare che questa relazione lo sta cambiando e gli consiglia di troncare.\nMilky si sente in colpa per quello che ha fatto al suo migliore amico, dopo aver litigato con Lol va a trovare Woody in officina che segue la partita alla radio. Trev cerca Kel a casa sua, per\u00f2 l'amica \u00e8 gi\u00e0 al pub con gli altri a vedere la partita, trova Mick che invece le dice che sarebbe tornata subito e dopo averla invitata ad aspettarla dentro la violenta.\nMentre Shaun \u00e8 in casa sua con la madre e Smell a guardare la partita in televisione piomba nel loro salotto Combo in stato di ubriachezza e con una ferita alla testa.\nEpisodio 4.\nL'Inghilterra accede ai quarti di finale dei mondiali dove, per la prima volta dopo la guerra delle Falkland, affronter\u00e0 l'Argentina in una manifestazione sportiva.\nCombo, dopo aver passato la notte sul divano in casa di Shaun, rivela che \u00e8 tornato in citt\u00e0 perch\u00e9 la madre sta morendo. Dopo essersi dato una sistemata Shaun lo accompagna nell'appartamento della madre, ma ormai \u00e8 troppo tardi: \u00e8 morta la sera prima.\nMilky decide di interrompere la relazione clandestina con Lol, la quale poi fa pace con Woody. Durante una chiacchierata Woody dice a Milky che \u00e8 molto dispiaciuto per non aver sposato Lol, l'amico gli ricorda di quando avevano 14 anni e in un solo giorno riuscirono a procurarsi uno scooter, cos\u00ec lo spinge ad organizzare il matrimonio il giorno stesso.\nTrev confessa a Lol la terribile violenza che ha subito la sera precedente, ma non vuole che nessun altro lo venga a sapere. Lol va a casa sua per affrontare il padre, lo trova proprio mentre si sta preparando per scappare nuovamente, i due hanno una colluttazione durante la quale l'uomo cerca di violentarla ma Lol lo colpisce ripetutamente con un martello fino ad ucciderlo. Combo, che era andato a casa di Lol per vederla, quando arriva si trova davanti al cadavere di Mick e decide di addossarsi la colpa dell'omicidio. Questo gesto di redenzione lo porta ad essere condannato e rinchiuso in prigione."}
{"id": "3753233", "revid": "1573940", "url": "https://it.wikipedia.org/wiki?curid=3753233", "title": "Erliansaurus bellamanus", "text": "L'erliansauro (Erliansaurus bellamanus ) era un dinosauro saurischio appartenente al gruppo dei terizinosauri. Visse nel Cretaceo superiore (dal Santoniano al Maastrichtiano, pi\u00f9 precisamente da 84,9 a 70,6 milioni di anni fa) e i suoi resti fossili sono stati ritrovati in Cina. \nDescrizione.\nQuesto dinosauro \u00e8 noto per resti fossili molto incompleti, che includono vertebre del collo, del dorso e della coda, una scapola destra, la zampa anteriore sinistra (tranne il carpo), parte della pelvi, un femore destro (lungo 41 centimetri), entrambe le tibie, la fibula sinistra e alcuni metatarsi. L'esemplare intero, in vita, doveva raggiungere i due metri e mezzo di lunghezza e, dal grado di fusione delle ossa, sembra si trattasse di un esemplare subadulto. Un adulto potrebbe aver raggiunto i 4 metri di lunghezza e i 400 chilogrammi di peso (Paul, 2010). Sembra che, in confronto ad altri animali simili (i terizinosauri), il collo di \"Erliansaurus\" fosse relativamente corto. Le zampe anteriori possedevano enormi artigli fortemente ricurvi e appuntiti; quello sul \"pollice\" era il pi\u00f9 grande. \nClassificazione.\n\"Erliansaurus\" \u00e8 stato descritto per la prima volta nel 2002, sulla base di resti ritrovati nella Mongolia interna, nei pressi di Sanhangobi, nella formazione di Iren Dabasu. Lo studio compiuto sull'esemplare ha portato alla conclusione che \"Erliansaurus\" fosse un rappresentante abbastanza primitivo (basale) dei terizinosauri, un gruppo di dinosauri teropodi dalle caratteristiche aberranti (tra cui testa piccola, dentatura da erbivoro, zampe anteriori con enormi artigli e bacino da ornitischio). L'omero di \"Erliansaurus\", in particolare, conserva caratteristiche di due terizinosauri, \"Erlikosaurus\" (per quanto riguarda la morfologia della parte superiore) e \"Nothronychus\" (per quanto riguarda la morfologia della parte inferiore). La fibula, invece, era di forma insolita: possedeva un margine anteriore molto alto e una sommit\u00e0 concava.\nPaleobiologia.\n\"Erliansaurus\", con tutta probabilit\u00e0 , era un erbivoro bipede. I resti fossili provengono dalla formazione Iren Dabasu, che ha restituito i fossili di altri dinosauri come il grosso erbivoro \"Bactrosaurus\", il dinosauro - struzzo \"Archaeornithomimus\" e il tirannosauro basale \"Alectrosaurus\". Nella stessa formazione sono stati ritrovati anche i fossili di altri due terizinosauri (\"Neimongosaurus\" e un altro esemplare ancora senza nome); \u00e8 probabile che questi dinosauri si fossero specializzati per ricoprire differenti nicchie ecologiche.\nSignificato del nome.\nIl nome generico \"Erliansaurus\" deriva da Erlian, una citt\u00e0 nella parte meridionale del deserto di Gobi (Bacino di Ordos), nei pressi della quale sono stati ritrovati i fossili di questo e altri dinosauri. L'epiteto specifico, \"bellamanus\", si riferisce alla notevole qualit\u00e0 del fossile dell'arto anteriore, parte dell'esemplare tipo di \"Erliansaurus\"."}
{"id": "3753235", "revid": "22356", "url": "https://it.wikipedia.org/wiki?curid=3753235", "title": "Erliansaurus", "text": ""}
{"id": "3753237", "revid": "729019", "url": "https://it.wikipedia.org/wiki?curid=3753237", "title": "Ponale (metropolitana di Milano)", "text": "Ponale \u00e8 una stazione della linea M5 della metropolitana di Milano.\nStoria.\nI lavori per la realizzazione della prima tratta, che comprende la stazione Ponale, iniziarono nel settembre 2007. La stazione venne poi attivata il 10 febbraio 2013.\nStrutture e impianti.\nPonale \u00e8 una stazione sotterranea, passante, con due binari in una sola canna e, come tutte le altre stazioni della linea M5, \u00e8 accessibile ai disabili. Rientra inoltre nell'area urbana della metropolitana milanese.\nSorge all'incrocio fra Viale Fulvio Testi, Via Ponale e Via Chiese e presenta uscite solo in Viale Fulvio Testi.\nInterscambi.\nNelle vicinanze della stazione effettuano fermata alcune linee urbane, tranviarie e automobilistiche, gestite da ATM.\nServizi.\nLa stazione dispone di:"}
{"id": "3753239", "revid": "818832", "url": "https://it.wikipedia.org/wiki?curid=3753239", "title": "Senza guapparia", "text": "Senza Guapparia \u00e8 un album-raccolta del 2010 che contiene 12 brani interpretati dal cantante Mario Merola."}
{"id": "3753240", "revid": "729019", "url": "https://it.wikipedia.org/wiki?curid=3753240", "title": "Squadra bruneiana di Fed Cup", "text": "La squadra bruneiana di Fed Cup rappresenta il Sultanato del Brunei nella Fed Cup, ed \u00e8 posta sotto l'egida della \"Brunei Darussalam Tennis Association\".\nEssa ha debuttato nel 1996, e ad oggi quella partecipazione \u00e8 l'unica del piccolo stato del sud-est asiatico nella Fed Cup. Per questo motivo \u00e8 stata estromessa dal ranking mondiale stilato dalla ITF.\nRanking ITF.\nNon inclusa nel ranking."}
{"id": "3753243", "revid": "34862", "url": "https://it.wikipedia.org/wiki?curid=3753243", "title": "Nazionale di Fed Cup del Brunei", "text": ""}
{"id": "3753244", "revid": "27723", "url": "https://it.wikipedia.org/wiki?curid=3753244", "title": "Bicocca (metropolitana di Milano)", "text": "La stazione di Bicocca \u00e8 una stazione della linea M5 della metropolitana di Milano.\nStoria.\nI lavori per la realizzazione della prima tratta della linea 5, che comprende la stazione Bicocca, iniziarono nel settembre 2007. La stazione venne poi attivata il 10 febbraio 2013.\nStrutture e impianti.\nBicocca \u00e8 una stazione sotterranea, passante, con due binari in una sola canna e, come tutte le altre stazioni della linea M5, \u00e8 accessibile ai disabili. Rientra inoltre nell'area urbana della metropolitana milanese.\nSorge all'incrocio fra Viale Fulvio Testi e i Viali Esperia e Rodi e presenta uscite in Viale Fulvio Testi e via Luigi Pulci.\nInterscambi.\nNelle vicinanze della stazione effettuano fermata alcune linee urbane, tranviarie e automobilistiche, gestite da ATM.\nServizi.\nLa stazione dispone di:"}
{"id": "3753246", "revid": "658465", "url": "https://it.wikipedia.org/wiki?curid=3753246", "title": "Yoghi, Cindy e Bubu", "text": ""}
{"id": "3753248", "revid": "21880", "url": "https://it.wikipedia.org/wiki?curid=3753248", "title": "Podarcis wagleriana", "text": ""}
{"id": "3753261", "revid": "729019", "url": "https://it.wikipedia.org/wiki?curid=3753261", "title": "Ca' Granda (metropolitana di Milano)", "text": "Ca' Granda \u00e8 una stazione della linea M5 della metropolitana di Milano nel quartiere di Prato Centenaro.\nStoria.\nI lavori per la realizzazione della prima tratta della linea 5, che comprende la stazione Ca' Granda, iniziarono nel settembre 2007. La stazione venne poi attivata il 10 febbraio 2013.\nStrutture e impianti.\nCa' Granda \u00e8 una stazione sotterranea, passante, con due binari in una sola canna e, come tutte le altre stazioni della linea M5, \u00e8 accessibile ai disabili. Rientra inoltre nell'area urbana della metropolitana milanese.\nSorge all'incrocio fra Viale Fulvio Testi e Viale Ca' Granda e presenta uscite in Viale Fulvio Testi e Via Giuseppe Vidali.\nInterscambi.\nNelle vicinanze della stazione effettuano fermata alcune linee urbane, tranviarie e automobilistiche, gestite da ATM."}
{"id": "3753265", "revid": "729019", "url": "https://it.wikipedia.org/wiki?curid=3753265", "title": "Squadra camerunese di Fed Cup", "text": "La squadra camerunese di Fed Cup rappresenta il Camerun nella Fed Cup, ed \u00e8 posta sotto l'egida della \"Cameroon Tennis Federation\".\nEssa ha debuttato nel 1997, ad oggi unica partecipazione delle africane alla competizione. Per questo motivo \u00e8 stata estromessa dal ranking mondiale stilato dalla ITF.\nRanking ITF.\nNon inclusa nel ranking."}
{"id": "3753268", "revid": "34862", "url": "https://it.wikipedia.org/wiki?curid=3753268", "title": "Nazionale di Fed Cup del Camerun", "text": ""}
{"id": "3753271", "revid": "729019", "url": "https://it.wikipedia.org/wiki?curid=3753271", "title": "Istria (metropolitana di Milano)", "text": "Istria \u00e8 una stazione della linea M5 della metropolitana di Milano.\nStoria.\nI lavori per la realizzazione della prima tratta della linea 5, che comprende la stazione Istria, iniziarono nel settembre 2007. La stazione venne poi attivata il 10 febbraio 2013.\nStrutture e impianti.\nIstria \u00e8 una stazione sotterranea, passante, con due binari in una sola canna e, come tutte le altre stazioni della linea M5, \u00e8 accessibile ai disabili. Rientra inoltre nell'area urbana della metropolitana milanese.\nSorge in Piazzale Istria, tra Viale Zara e Viale Fulvio Testi, e presenta uscite solo in Piazzale Istria.\nInterscambi.\nNelle vicinanze della stazione effettuano fermata alcune linee urbane, tranviarie e automobilistiche, gestite da ATM.\nServizi.\nLa stazione dispone di:"}
{"id": "3753276", "revid": "729019", "url": "https://it.wikipedia.org/wiki?curid=3753276", "title": "Marche (metropolitana di Milano)", "text": "Marche \u00e8 una stazione della linea M5 della metropolitana di Milano.\nStoria.\nI lavori per la realizzazione della prima tratta della linea 5, che comprende la stazione Marche, iniziarono nel settembre 2007. La stazione venne poi attivata il 10 febbraio 2013.\nStrutture e impianti.\nMarche \u00e8 una stazione sotterranea, passante, con due binari in due canne e, come tutte le altre stazioni della linea M5, \u00e8 accessibile ai disabili. Rientra inoltre nell'area urbana della metropolitana milanese.\nSorge all'incrocio fra Viale Zara e Viale Marche e presenta uscite solo in Viale Zara.\nInterscambi.\nNelle vicinanze della stazione effettuano fermata alcune linee tranviarie urbane, gestite da ATM.\nServizi.\nLa stazione dispone di:"}
{"id": "3753279", "revid": "61051", "url": "https://it.wikipedia.org/wiki?curid=3753279", "title": "Squadra della Repubblica del Congo di Fed Cup", "text": "La squadra della Repubblica del Congo di Fed Cup rappresenta la Repubblica del Congo nella Fed Cup, ed \u00e8 posta sotto l'egida della \"F\u00e9d\u00e9ration Congolaise de Tennis\".\nEssa ha debuttato nel 1992, e ad oggi risulta la sua unica partecipazione. Da allora non ha pi\u00f9 preso parte alla Fed Cup, e per questo motivo \u00e8 stata estromessa dal ranking mondiale stilato dalla ITF.\nRanking ITF.\nNon inclusa nel ranking."}
{"id": "3753280", "revid": "110900775", "url": "https://it.wikipedia.org/wiki?curid=3753280", "title": "Chiusura centralizzata", "text": "La chiusura centralizzata permette di aprire o chiudere simultaneamente tutte le portiere di un'autovettura o di un autocarro, premendo un bottone o agendo su un interruttore. \nLa chiusura centralizzata \u00e8 stata introdotta dalla Scripps-Booth nel 1914, ma divenne comune sulle auto di lusso a partire dal 1956, quando la Packard la reintrodusse sulle proprie vetture. Tra la fine del XX secolo e l'inizio del XXI la chiusura centralizzata \u00e8 diventata popolare su quasi tutte le autovetture, offerta anche tra gli \"optional\". \nLe chiusure centralizzate utilizzate nei primi decenni dall'introduzione aprivano e chiudevano solamente le portiere, mentre in seguito vennero introdotti dei sistemi che agivano anche sull'apertura del bagagliaio e dello sportello del carburante.\nSu alcuni modelli di auto moderni le porte si chiudono automaticamente quando il veicolo raggiunge una certa velocit\u00e0 oppure quando \u00e8 inserita una particolare marcia, mentre si aprono automaticamente quando la vettura \u00e8 in fase di parcheggio. \nAttualmente \u00e8 comune un sistema che permette di aprire e chiudere le porte premendo un bottone sulla chiave di accensione del veicolo che ha anche la funzione di ricaricare la batteria contenuta al suo interno mentre la macchina \u00e8 accesa."}
{"id": "3753281", "revid": "818832", "url": "https://it.wikipedia.org/wiki?curid=3753281", "title": "Amori e tradimenti", "text": "Amori e tradimenti \u00e8 un album-raccolta del 2008 che contiene 12 brani interpretati dal cantante Mario Merola."}
{"id": "3753286", "revid": "599013", "url": "https://it.wikipedia.org/wiki?curid=3753286", "title": "Juha V\u00e4\u00e4t\u00e4inen", "text": "Biografia.\nDa giovane si dedic\u00f2 alla corsa veloce: nel 1960 vinse il titolo nazionale juniores sui 400 ostacoli. Fra il 1965 e il 1967 gareggi\u00f2 sugli 800 m vincendo, tra l'altro, i Campionati nordici del 1965 davanti a un giovane Anders G\u00e4rderud.\nNell'estate del 1968, dopo cinque settimane di allenamenti sull'isola di Rodi, V\u00e4\u00e4t\u00e4inen fece ritorno in Finlandia e corse i 3000 m in 8'01\"0, migliorando di 52 secondi il suo primato personale. Terminata la stagione decise che si sarebbe dedicato alle gare di mezzofondo prolungato. Nel 1969 V\u00e4\u00e4t\u00e4inen fece una preparazione in altura, a Cervinia; dopo aver corso i 10000 m in 28'53\"0 e i 5000 m in 13\"50'0 fu selezionato per i Campionati europei di Atene ma non prese parte alle gare per problemi fisici. Nel 1970 miglior\u00f2 i suoi primati personali portandoli a 13'43\"2 sui 5000 m e 28'19\"6 sui 10000 m, ma fu afflitto da disturbi al tendine d'Achille e al termine della stagione fu operato.\nNel 1971 si sottopose ad una intensa preparazione invernale in Brasile e quindi in Messico. Prosegu\u00ec gli allenamenti in altura a Font-Romeu-Odeillo-Via, sui Pirenei. Tornato in Finlandia, nel mese di luglio stabil\u00ec i record nazionali sui 3000 m (7'56\"4) e sui 10000 m (28\"12\"8). Si present\u00f2 quindi in perfetta forma ai Campionati europei di Helsinki: il 10 agosto, in un'avvincente finale sui 10000 m, V\u00e4\u00e4t\u00e4inen, sostenuto dal pubblico di casa, batt\u00e9 allo sprint il tedesco orientale J\u00fcrgen Haase e altri quattro atleti, fra i quali il favorito inglese David Colin Bedford che arriv\u00f2 solo sesto. V\u00e4\u00e4t\u00e4inen comp\u00ec l'ultimo giro in 53\"8 e il tempo totale, 27'52\"78, fu di nuovo record nazionale. Quattro giorni dopo biss\u00f2 il successo vincendo i 5000 m davanti al francese Jean Wadoux e al tedesco Harald Norpoth: anche in questa occasione si produsse in un irresistibile sprint all'ultimo giro, compiuto in 53 secondi netti. La rivista \"Track &amp; Field News\" classific\u00f2 per quell'anno V\u00e4\u00e4t\u00e4inen al primo posto nella graduatoria mondiale delle due competizioni.\nNel 1972 V\u00e4\u00e4t\u00e4inen, sofferente di sciatica, partecip\u00f2 alle Olimpiadi di Monaco di Baviera ma non and\u00f2 oltre un deludente 13\u00ba posto nella gara sui 5000 m. Solo tre giorni dopo, tuttavia, stabil\u00ec il suo primato personale correndo a Roma in 13'28\"4 e, il giorno seguente, con il tempo di 13'35\"4 giunse terzo a Helsinki nella gara in cui il fresco campione olimpico Lasse Vir\u00e9n miglior\u00f2 il record del mondo correndo in 13'16\"4. Al termine della stagione V\u00e4\u00e4t\u00e4inen concluse la sua carriera agonistica."}
{"id": "3753289", "revid": "34862", "url": "https://it.wikipedia.org/wiki?curid=3753289", "title": "Nazionale di Fed Cup della Repubblica del Congo", "text": ""}
{"id": "3753294", "revid": "663104", "url": "https://it.wikipedia.org/wiki?curid=3753294", "title": "Brioni (posamine)", "text": ""}
{"id": "3753300", "revid": "1762651", "url": "https://it.wikipedia.org/wiki?curid=3753300", "title": "Francesco Savio", "text": "Biografia.\nDiscendente della famiglia Pavolini, figlio di Corrado Pavolini, nipote di Alessandro Pavolini e fratello di Luca Pavolini, da sempre interessato alle arti sceniche e cinematografiche, nel 1945 si iscrive ai corsi di regia all'Accademia nazionale d'arte drammatica, dove sar\u00e0 compagno di studi insieme a Elio Pandolfi, Mario Ferrero, Bice Valori, Rossella Falk, diplomandosi nel 1948, per intraprendere subito l'attivit\u00e0 di aiuto regista per il teatro, ma anche come critico cinematografico collaborando a varie pubblicazioni.\nNel 1950 entra, sempre come regista e sceneggiatore, presso la sede di Roma della Radio Rai, seguendo le orme del padre, dove dirige alcune commedie e programmi culturali scrivendo anche i soggetti e testi; ma la sua attivit\u00e0 prevalente, negli anni, sar\u00e0 quella di storico e critico cinematografico, collaborando all\"'Enciclopedia dello spettacolo\" diretta da Silvio D'Amico ed al \"Filmlexicon\".\nGrande conoscitore del cinema italiano degli anni '30, nel 1973-1974, sempre per conto della Radio Rai, realizza una serie di trasmissioni andate in onda negli anni 1975/76 sul \"Secondo cinema italiano\", dall'inizio del sonoro sino al 1943, composta da centinaia di interviste ai protagonisti di quel periodo che contribuirono secondo la loro attivit\u00e0 a produrre in 22 anni oltre 800 pellicole. Attori, registi, sceneggiatori, cineoperatori, produttori si alterneranno davanti al microfono per rispondere alle sue domande, realizzando cos\u00ec una serie di documenti sonori, dove per la prima volta gli ascoltatori avranno la possibilit\u00e0 di conoscere a fondo un periodo del cinema sino ad allora poco conosciuto anche per ragioni politiche.\nDa questa serie di trenta trasmissioni trarr\u00e0 origine l'opera \"Cinecitt\u00e0 Anni Trenta. Parlano 116 protagonisti del secondo cinema italiano\", edita postuma in tre volumi nei quali vengono pubblicate le 116 pi\u00f9 importanti tra le interviste che Savio ha realizzato tra il 1973 ed il 1974 (in realt\u00e0 le interviste pubblicate sono 114 perch\u00e9 due interlocutori vengono indicati, ma in quanto si sono rifiutati di rispondere, come Alida Valli). Altra opera fondamentale per la conoscenza della cinematografia italiana di quel periodo \u00e8 il volume che Savio d\u00e0 alle stampe nel 1975, \"Ma l'amore no: realismo, formalismo, propaganda e telefoni bianchi nel cinema italiano di regime 1930-1943\", contenente le schede analitiche di tutte le pellicole italiane realizzate nel periodo.\nNel 1976, ad appena 53 anni, decide di mettere fine alla propria vita: dopo aver inviato al quotidiano \"Il Messaggero\" di Roma il proprio necrologio, si suicida con il gas."}
{"id": "3753305", "revid": "481666", "url": "https://it.wikipedia.org/wiki?curid=3753305", "title": "Hobart Henley", "text": "Biografia.\nFiglio di Clementine Hess e di Samuel Henle, un immigrato tedesco, Hess Manassah Henle nacque nel Kentucky nel 1887. Nel marzo 1914, cominci\u00f2 a lavorare per la Independent Moving Pictures Co. of America (IMP) come attore e come regista: recit\u00f2 in \"The Opal Ring\" di Frank Hall Crane e diresse \"Forgetting\", il suo primo film da regista dove, per\u00f2, anche recitava a fianco di Ethel Grandin. Fu l'inizio di una carriera che sarebbe durata fino agli anni trenta.\nNella sua carriera, Henley lavor\u00f2 anche per la Metro-Goldwyn-Mayer, la Warner Brothers e la Paramount Pictures. Tra gli attori che diresse, vi furono delle star come Claudette Colbert, Joan Crawford, Norma Shearer, Maurice Chevalier e Humphrey Bogart. Nel 1931, Bette Davis fece il suo debutto cinematografico in \"The Bad Sister\", uno degli ultimi film diretti da Henley. Nel 1934, infatti, il regista diresse la sua ultima pellicola, \"Unknown Blonde\", un film prodotto dalla Majestic Pictures.\nVita privata.\nHenley si spos\u00f2 due volte. La prima volta con l'attrice Corinne Barker (1890-1928) da cui divorzi\u00f2. La seconda volta con Dorothy March. Da questo secondo matrimonio nacquero due figli, David e Hobart March Henley."}
{"id": "3753313", "revid": "729019", "url": "https://it.wikipedia.org/wiki?curid=3753313", "title": "Squadra dei Caraibi Orientali di Fed Cup", "text": "La squadra dei Caraibi Orientali di Fed Cup ha rappresentato l'Organizzazione degli Stati dei Caraibi Orientali nella Fed Cup.\nEssa ha debuttato nel 2002, e da allora non ha pi\u00f9 preso parte alla Fed Cup, e per questo motivo \u00e8 stata estromessa dal ranking mondiale stilato dalla ITF.\nRanking ITF.\nNon inclusa nel ranking."}
{"id": "3753335", "revid": "46291", "url": "https://it.wikipedia.org/wiki?curid=3753335", "title": "Echinops sphaerocephalus", "text": "Il cardo-pallottola maggiore (nome scientifico Echinops sphaerocephalus ) \u00e8 una pianta angiosperma dicotiledone perenne, erbacea, dalle grandi infiorescenze sferiche, appartenente alla famiglia delle Asteraceae.\nEtimologia.\nIl nome del genere (\"Echinops\") deriva dall'accostamento di due parole greche: \"\u201dechinos\u201d\" = riccio e \"\u201dops\u201d\" = occhio, visione; questo vuol dire che la pianta a vederla sembra un riccio. L'epiteto specifico (\u201c\"sphaerocephalus\"\u201d) significa \u201ccon la testa a forma di sfera\u201d e si riferisce alla forma dell'infiorescenza di queste piante. \nIl binomio scientifico attualmente accettato (\"Echinops sphaerocephalus\") \u00e8 stato proposto da Carl von Linn\u00e9 (Rashult, 23 maggio 1707 \u2013 Uppsala, 10 gennaio 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum\" del 1753.\nDescrizione.\nL'altezza di queste piante varia da 50\u00a0cm a 2 metri. La forma biologica della specie \u00e8 emicriptofita scaposa (H scap): ossia \u00e8 una pianta perennante tramite gemme situate sul terreno e con asse fiorale allungato e con poche foglie. L'indumento di questa specie consiste in peli ghiandolosi (sui fusti, sulla pagina superiore delle foglie e sulle squame involucrali esterne) per cui si presenta con un aspetto vischioso.\nRadici.\nLe radici sono secondarie.\nFusto.\nLa parte aerea del fusto \u00e8 eretta, cilindrica e ramosa-corimbosa; la superficie \u00e8 striato-solcata. L'aspetto \u00e8 bianco-tomentoso soprattutto sotto l'infiorescenza per peli ghiandolari chiari lunghi da 0,3 a 0,6\u00a0mm.\nFoglie.\nLe foglie sono decidue e lungo il fusto sono disposte in modo alterno; quelle inferiori sono picciolate, mentre quelle superiori sonno amplessicauli. La forma della lamina \u00e8 oblunga del tipo da lobato a sinuoso-1-2-pennatifida suddivisa in diversi segmenti triangolari percorsi da visibili nervature; il margine \u00e8 dentato \u2013 spinoso, revoluto e termina con delle spinule pungenti lunghe 2\u20134\u00a0mm. La pagina superiore \u00e8 ruvida, glabra e di colore verde scuro, quella inferiore \u00e8 bianco-cotonosa. La consistenza delle foglie \u00e8 lievemente coriacea. Dimensione delle foglie: lunghezza 10 \u2013 40\u00a0cm; la porzione centrale indivisa della foglia \u00e8 larga 1 \u2013 3\u00a0cm; i segmenti laterali sono larghi fino a 8\u00a0mm.\nInfiorescenza.\nLe infiorescenze di tipo composto sono formate da numerose sfere terminali. Ogni infiorescenza \u00e8 formata da numerosi capolini riuniti a formare una struttura sferica (o globosa). La dimensione dell'infiorescenza pu\u00f2 arrivare fino a 6\u00a0cm di diametro (normalmente 35 \u2013 50\u00a0mm). Ogni capolino \u00e8 unifloro, ossia possiede un solo fiore tubuloso circondato da diverse serie di squame o brattee glabre verdi-azzurrognole lunghe 13\u00a0mm a forma lineare-rombica e cigliate ai bordi; le squame sono libere (non saldate fra di loro). Alla base dell'involucro sono presenti delle pagliette basali di 8\u00a0mm. Tale struttura morfologica \u00e8 propria di questo tipo di fiori e viene chiamata da alcuni botanici \"florula\" o \"sinflorescenza\" (\"capolino\" sarebbe in questo caso una denominazione impropria). Lunghezza dei capolini: 15 \u2013 25\u00a0mm.\nFiore.\nI fiori sono tutti del tipo tubuloso (il tipo ligulato, i fiori del raggio, presente nella maggioranza delle Asteraceae, qui \u00e8 assente), sono inoltre ermafroditi, tetraciclici (cio\u00e8 a 4 verticilli: calice \u2013 corolla \u2013 androceo \u2013 gineceo) e pentameri (il calce, la corolla e l'androceo sono formati da 5 parti). Inoltre ogni fiore (chiamato in questo caso capolino) dell'infiorescenza ha un suo proprio involucro.\nFrutti.\nIl frutto \u00e8 un achenio ricoperto da peli rossicci irsuti con pappo. Il pappo \u00e8 formato da diverse brevi squamette lineari e membranose; le squamette sono variamente saldate al corpo principale del frutto. Lunghezza del frutto: 7 \u2013 8\u00a0mm. Lunghezza del pappo: 1\u00a0mm.\nDistribuzione e habitat.\nFitosociologia.\nAreale alpino.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nAreale italiano.\nPer l'areale completo italiano la specie di questa voce appartiene alla seguente comunit\u00e0 vegetale:\nDescrizione: l'alleanza \"Onopordion acanthii\" \u00e8 relativa alle comunit\u00e0 antropiche (pioniere ruderali e nitrofile) formata dai grandi cardi (generi \"Onopordum\", \"Carduus\", \"Cirsium\" e altri) a ciclo biologico annuale, biennale o perenne con portamento a rosetta a fioritura tardo-invernale o estiva e con un microclima temperato (variabile da subcontinentale a submediterraneo). Il terreno sul quale si sviluppa questa comunit\u00e0 deve essere rimosso e non umido. La distribuzione di questa alleanza \u00e8 soprattutto nell\u2019Europa continentale (Ucraina, Ungheria e Monti Balcani) con diffusione in tutto il resto dell\u2019Europa. In Italia l\u2019alleanza \u00e8 localizzata sulle Alpi e nelle porzioni subcontinentali degli Appennini.\nSpecie presenti nell'associazione: \"Ballota nigra\", \"Artemisia vulgaris\", \"Achillea millefolium\", \"Artemisia absinthium\", \"Carduus acanthoides\", \"Nepeta cataria\", \"Elytrigia repens\" e \"Onopordum acanthium\".\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nLa trib\u00f9 Cardueae (della sottofamiglia Carduoideae) a sua volta \u00e8 suddivisa in 12 sottotrib\u00f9 (la sottotrib\u00f9 Echinopsinae \u00e8 una di queste).\nIl genere \"Echinops\" comprende oltre 213 specie (delle quali mezza dozzina sono presenti spontaneamente sul territorio italiano) originarie soprattutto della fascia che va dall'Asia Minore fino ai monti Altai.\nFilogenesi.\n\"Echinops sphaerocephalus\" appartiene alla sezione \"Ritro\" (o \"Echinops\" secondo altri autori): le squame involucrali sono tutte libere e non si prolungano in lunghe spine (caratteristica invece dell'altra sezione chiamata \"Ritrodes\").\nIl numero cromosomico di \"Echinops sphaerocephalus\" \u00e8: 2n = 30 e 32.\nVariabilit\u00e0.\nPer questa specie sono riconosciute alcune variet\u00e0:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nIl cardo-pallottola maggiore in altre lingue viene chiamato nei seguenti modi:"}
{"id": "3753341", "revid": "1363894", "url": "https://it.wikipedia.org/wiki?curid=3753341", "title": "Greg Burson", "text": "Biografia.\nFamoso per aver dato voce a Bugs Bunny e all'Orso Yoghi, \u00e8 morto a causa di alcune complicazioni dovute al diabete e all'arteriosclerosi. Aveva 59 anni."}
{"id": "3753369", "revid": "199745", "url": "https://it.wikipedia.org/wiki?curid=3753369", "title": "Cardo-pallottola maggiore", "text": ""}
{"id": "3753370", "revid": "741067", "url": "https://it.wikipedia.org/wiki?curid=3753370", "title": "Tillie, the Toiler", "text": ""}
{"id": "3753372", "revid": "55935", "url": "https://it.wikipedia.org/wiki?curid=3753372", "title": "Montreuil (Pas-de-Calais)", "text": ""}
{"id": "3753376", "revid": "767487", "url": "https://it.wikipedia.org/wiki?curid=3753376", "title": "Munchies", "text": "Munchies \u00e8 un film diretto da Tina Hirsch. \u00c8 una commedia horror fantascientica.Si tratta di un altro rifacimento a basso costo, insieme alla saga dei \"Ghoulies\", dei \"Gremlins\".\nTrama.\nDurante un viaggio in Per\u00f9, l'archeologo Simon Watterman scopre una strana creatura fossilizzata, che chiama \"Munchie\" e che accidentalmente rianima. Mentre si prepara a portarla negli Stati Uniti, suo figlio Paul e la sua ragazza Cindy si affezionano alla creatura e la chiamano Arnold. Un giorno, mentre Paul e Cindy stanno facendo l'amore, Cecil Watterman, il malvagio fratello gemello di Simon nonch\u00e9 imprenditore di snack, entra in casa e rapisce Arnold.\nQuando Arnold viene maltrattato dal suo rapitore, il suo comportamento diventa aggressivo e la creatura si rif\u00e0 sul figlio adottivo di Cecil. Nel tentativo di uccidere Arnold, Cecil prova a tagliarlo in mille pezzi. Solo che invece di morire, Arnold si moltiplica in molte copie di s\u00e9 stesso, che seminano terrore e distruzione in cerca di donne, birra e hamburger.\nDistribuzione.\nUsc\u00ec nelle sale americane nel marzo del 1987.\nSequel.\n\"Munchies\" \u00e8 la prima pellicola di una saga composta da 3 film:"}
{"id": "3753377", "revid": "216537", "url": "https://it.wikipedia.org/wiki?curid=3753377", "title": "Campionato Europeo Rally", "text": ""}
{"id": "3753382", "revid": "287204", "url": "https://it.wikipedia.org/wiki?curid=3753382", "title": "Calice del Mistero Eucaristico", "text": "Il calice del Mistero Eucaristico \u00e8 un calice liturgico in argento parzialmente dorato (31,6x14,5 cm) di Eugenio Brusa, datato 1823 e conservato nel tesoro della chiesa dei Santi Faustino e Giovita a Brescia.\nStoria.\nA stabilire l'autore e l'anno di realizzazione concorre l'iscrizione presente nel sottopiede del calice, dove si legge \"Eugenio Brusa fece 1823 Milano\". In aggiunta, il calice reca anche i marchi \"EB\" e il \"Pappagallo\", punzoni dell'argentiere, l'\"Aratro\", punzone territoriale apposto su oggetti prodotti nel territorio di Milano, e i \"Sette trioni\", bollo di garanzia di lega al secondo titolo, pari a 800 millesimi di argento puro.\nDescrizione.\nSul piede circolare, ornato da doppia modanatura a perline, sono raffigurati a rilievo entro medaglioni ovali tre episodi riferiti al Mistero Eucaristico, dai quali il nome del calice: il \"Sacrificio di Isacco\", l'\"Offerta di Melchisedek\" e l'\"Ultima Cena\". I tre medaglioni sono intervallati da altri pi\u00f9 piccoli recanti busti d'angeli e i vari ovali sono separati da piccoli mazzi di spighe.\nSul collarino, concepito come un rocchio di colonna riccamente ornato da festoni, si alza un alto cespo di foglie d'acanto dal quale si diparte, completamente traforata, la simbologia del \"Serpente di bronzo\" di Mos\u00e8, che costituisce il cuore del calice. Al di sopra \u00e8 collocata la coppa, ornata da una teoria dei \"Dodici Apostoli\" entro ovali resi a sbalzo.\nStile.\nIl calice \u00e8 una delle migliori produzioni di argenteria ottocentesca presenti in territorio bresciano. Monumentale nelle proporzioni, \u00e8 stilisticamente affine ai modi del Brusa, che anche in epoca tarda si riveler\u00e0 sempre fedele allo stile Impero.\nL'alta raffinatezza dei decori \u00e8 leggibile gi\u00e0 nei tre medaglioni del \"Mistero Eucaristico\", che il Brusa rende ottimamente attraverso una cura quasi calligrafica. Di grande eleganza e resa complessiva sono anche lo stelo con il \"Serpente di bronzo\", completamente traforato, e la teoria di Apostoli sulla coppa, lavorati a leggero sbalzo ma ricchi di dettagli.\nTutti i vari ornamenti del calice, inoltre, si accompagnano a un accurato progetto di base, cos\u00ec come a un'alta perizia tecnica e a una singolare raffinatezza culturale."}
