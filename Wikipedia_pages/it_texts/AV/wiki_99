{"id": "3940512", "revid": "2045688", "url": "https://it.wikipedia.org/wiki?curid=3940512", "title": "Presidenza di George W. Bush", "text": "La presidenza di George W. Bush ha avuto il pi\u00f9 grande numero di minoranze etniche di tutti i gabinetti federali fino ad allora presenti nei governi degli Stati Uniti e comprendeva i primi due segretari di gabinetto di origine asiatica. Secondo il Guinness dei primati, \u00e8 stato il pi\u00f9 opulento gabinetto di tutti i tempi. \nIl ministro dei Trasporti Norman Mineta, il primo segretario di gabinetto asiatico-americano, \u00e8 stato in precedenza ministro del Commercio sotto Bill Clinton; egli \u00e8 stato l'unico democratico nel gabinetto Bush.\nIl governo comprendeva figure molto in vista nelle passate amministrazioni repubblicane, in particolare Colin Powell che era consigliere per la Sicurezza nazionale sotto Ronald Reagan e capo di Stato maggiore dell'esercito sotto George H. W. Bush, e il ministro della Difesa Donald Rumsfeld, che ha avuto lo stesso incarico sotto Gerald Ford.\nTra le nomine pi\u00f9 criticate troviamo quelle di John Negroponte, Elliott Abrams, Otto Reich e John Poindexter per i loro ruoli nello scandalo \"Irangate\" e per le accuse di aver occultato gli abusi ai diritti umani in America centrale e meridionale. In pi\u00f9 alcune nomine sono state sospettate di nepotismo, inclusa quella di Michael Powell (figlio del segretario di Stato Colin Powell) come presidente della FCC, il ventottenne J. Strom Thurmond Jr (figlio del senatore Strom Thurmond) come procuratore della Carolina del Sud, Eugene Scalia (figlio di Antonin Scalia della Suprema Corte di Giustizia) come procuratore del dipartimento del lavoro, Janet Rehnquist (figlia del capo della Suprema Corte di Giustizia William Rehnquist) come ispettore generale del Dipartimento della Salute e Servizi Umani (in seguito licenziata per vicende relative tra l'altro ad armi da fuoco), e Elizabeth Cheney (figlia del vicepresidente Dick Cheney) alla nuova posizione di vice assistente Segretario di Stato per gli affari del Vicino Oriente.\nAffari interni.\nAborto, organizzazioni confessionali e diritti LGBT.\nFin dal suo primo giorno in carica il neo-presidente si mosse per bloccare gli aiuti federali a tutti quei gruppi che offrivano consulenza o qualsiasi altra forma di assistenza alle donne che avessero scelto di ricorrere all'aborto (legale per altro dal 1973). Nel 2003 firmer\u00e0 la legislazione \"Partial-Birth Abortion Ban Act\" (sulle procedure di dilatazione ed estrazione di feto intatto).\nDi l\u00ec a breve annunci\u00f2 il proprio impegno nel canalizzare una maggior quantit\u00e0 di finanziamenti alle organizzazioni di servizio su base prettamente religiosa - a partire dal movimento pro-life - nonostante il timore dei critici sul fatto che ci\u00f2 avrebbe messo in discussione fino a dissolvere la tradizionale separazione tra Stato e Chiesa negli Stati Uniti d'America. A promozione di un tale scopo contribu\u00ec a creare il \"White House Office of Faith-Based and Community Initiatives\" (White House Office of Faith-Based and Neighborhood Partnerships).\nA seguito delle accese polemiche nazionali scaturite dal riconoscimento del matrimonio tra persone dello stesso sesso a San Francisco e nel Massachusetts Bush annunci\u00f2 la sua netta opposizione alle \"unioni matrimoniali omosessuali\" nel 2004 e proponendo (mai pervenuto alla ratifica necessaria) l'approvazione di un \"Federal Marriage Amendment\" alla \"Costituzione\" il quale avrebbe definitivamente considerato il matrimonio esclusivamente come un \"sacro vincolo\" tra uomo e donna.\nEutanasia e diritto di morire.\nIl presidente si oppose fermamente anche a tutte le ipotesi di eutanasia legalizzata ed appoggi\u00f2 la decisione del Procuratore generale John David Ashcroft di avviare una causa contro la \"Oregon Death with Dignity Act\" (Oregon Ballot Measure 16 (1994)); alla fine la Corte Suprema sentenzier\u00e0 per\u00f2 a favore della legge introdotta dall'Oregon e vigente in quello Stato federato.\nMentre era ancora Governatore del Texas tuttavia Bush aveva controfirmato un provvedimento che concedeva alle strutture ospedaliere l'autorizzazione a rimuovere il sistema di supporto vitale per l'estensione della vita ai malati terminali anche contro la volont\u00e0 dei coniugi o dei genitori, se solo gli operatori sanitari lo avessero ritenuto appropriato dal punto di vista medico.\nQuesta palese incoerenza politica venne sempre pi\u00f9 percepita dall'opinione pubblica fino a diventare un autentico problema di credibilit\u00e0 presidenziale a partire dal 2005, quando Bush firm\u00f2 una controversa legislazione, inoltrata e votata da solo 3 membri del Senato, volta ad avviare un intervento federale nella battaglia legale messa in atto dai familiari di Terri Schiavo, una donna della Florida in coma irreversibile che alla fine mor\u00ec cos\u00ec come aveva liberamente scelto.\nRicerca sulle cellule staminali.\nAll'inizio della sua amministrazione il presidente s'interess\u00f2 personalmente alla questione inerente alla ricerca scientifica sulla cellula staminale embrionale. La precedente Presidenza di Bill Clinton aveva fatto emanare delle \"linee guida\" le quali consentivano il finanziamento federale della ricerca utilizzando cellule staminali; Bush si trov\u00f2 cos\u00ec a dover iniziare a studiare l'etica della situazione vigente.\nI gruppi religiosi rifacentesi all'evangelicalismo sostennero che tale ricerca fosse del tutto \"immorale\" in quanto distruggeva l'embrione umano, mentre dall'altra parte altri gruppi di difesa pubblicizzarono le \"possibilit\u00e0 miracolose\" a cui la ricerca sulle cellule staminali avrebbe condotto. Gi\u00e0 nell'agosto del 2001 il presidente annunci\u00f2 ufficialmente di essersi opposto alla ricerca e conseguentemente proib\u00ec i finanziamenti federali rivolti ad essa e a nuove linee di cellule staminali.\nNel luglio del 2006 fece uso del suo primo diritto di veto presidenziale contro la \"Stem Cell Research Enhancement Act\", che avrebbe ampliato i finanziamenti del Governo federale e quindi anche le relative possibilit\u00e0 di ricerca.\nIn seguito una legge del tutto analoga fu approvata da entrambe le Aule del Congresso all'inizio dell'estate del 2007 come parte del \"Piano delle 100 ore\" (100-Hour Plan) del Presidente della Camera dei Rappresentanti Nancy Pelosy. Bush tuttavia pose il proprio veto anche su questo secondo disegno di legge e a questo punto l'Assemblea congressuale non fu in grado di scavalcarlo.\nRisposta all'uragano Katrina.\nL'uragano Katrina, uno dei pi\u00f9 grandi e potenti mai verificatosi che abbia compito le coste statunitensi port\u00f2 alla devastazione pi\u00f9 o meno completa di diversi Stati federati degli Stati Uniti d'America situati lungo la linea di costa del Golfo del Messico nell'agosto del 2005.\nNel corso di una vacanza di lavoro nel suo ranch in Texas il presidente inizialmente permise alla autorit\u00e0 statali e locali di rispondere autonomamente al disastro naturale verificatosi. L'uragano atlantico si abbatt\u00e9 con tutta la sua forza il 29 di agosto devastando quasi completamente la citt\u00e0 di New Orleans dopo il cedimento e conseguente completo crollo degli argini precedentemente approntati.\nMoriranno pi\u00f9 di 1.800 persone e Bush venne ampiamente criticato per l'estrema lentezza della risposta data alla catastrofe; da quel momento in poi i suoi punteggi di approvazione scenderanno al di sotto del 40% per non riprendersi mai pi\u00f9.\nPolitica estera.\nAl momento della sua entrata in carica il neo-presidente aveva ben poca esperienza di politica estera e le decisioni da lui assunte vennero per lo pi\u00f9 guidate dai propri consiglieri. Bush abbracci\u00f2 immediatamente le opinioni di Dick Cheney e degli altri membri del neoconservatorismo dell'Amministrazione i quali sostennero con forza la teoria dell'\"esportazione della democrazia\" e della sua diffusione nel mondo, anche con la forza se necessario.\nEssi inoltre de-enfatizzarono l'importanza del multilateralismo sostenendo che, in quanto oramai unica superpotenza solitaria del mondo intero rimasta, gli Stati Uniti avrebbero potuto cominciare ad agire sempre pi\u00f9 speditamente in una maniera unilaterale e decisa.\nSebbene nei primi mesi di presidenza ci si concentrasse su questioni prettamente interne l'Amministrazione si ritir\u00f2 da diversi accordi multilaterali gi\u00e0 esistenti e in atto, in via di definizione o anche solo proposti, tra cui il \"protocollo di Kyoto\", il \"Trattato anti missili balistici\" e la Corte penale internazionale. Gli affari esteri sarebbero saliti sempre pi\u00f9 in primo piano rimanendo alla ribalta della cronaca a seguito degli attentati dell'11 settembre 2001 e dell'immediatamente successiva guerra in Afghanistan scatenata a partire da ottobre.\nNel 2002, nel corso del suo \"Discorso sullo stato dell'Unione\", il presidente espose per la prima volta quella che diverr\u00e0 presto nota come la \"dottrina Bush\"; sebbene sia stata utilizzata tecnicamente per giustificare l'intervento in Afghanistan, esso non venne dichiarato chiaramente tramite una presa di posizione almeno fino alla suddetta esplicitazione pronunciata ufficialmente ad un livello pubblico.\nA causa dell'ipotesi ventilata inerente alla possibilit\u00e0 di ulteriori e massicci attacchi terroristici orchestrati da organizzazioni criminali esistenti ed attive in pi\u00f9 luoghi e in varie regioni del mondo il presidente diede l'annuncio che avrebbe attuato una politica di attacchi militari preventivi (la \"guerra preventiva\" contro quelle nazioni note per ospitare o aiutare organizzazioni terroristiche apertamente ostili agli interessi degli Stati Uniti.\nBush deline\u00f2 quindi quello che egli defin\u00ec \"l'Asse del Male\" composto da tre nazioni le quali, sostenne, \"rappresentano la pi\u00f9 grave minaccia alla pace mondiale a causa della loro ricerca di armi di distruzione di massa e dell'aiuto potenziale dato ai terroristi\".\nIl cosiddetto \"Asse\" sarebbe stato composto da Iraq, Corea del Nord e Iran. Il primo di essi sarebbe divenuto via via sempre pi\u00f9 oggetto di attenzione da parte dell'Amministrazione tanto che l'invasione del 2003 e le sue conseguenze divennero rapidamente il problema centrale nel quadro della politica internazionale della presidenza Bush.\n11 settembre: attacco al cuore dell'America.\nLa questione dell'espansione del terrorismo internazionale con una matrice riconducibile all'islamismo militante era gi\u00e0 emerso come uno dei pi\u00f9 importanti problemi per la sicurezza nazionale durante la presidenza di Bill Clinton e divenne una delle questioni predominanti dell'Amministrazione che gli succedette.\nVerso la fine degli anni 1980 (al termine della Guerra Iran-Iraq) Osama bin Laden aveva fondato Al Qaida, un'organizzazione dell'attivismo militante del sunnismo inneggiante alla Jih\u0101d. Attraverso di essa l'emiro saudita cerc\u00f2 inizialmente di sconfiggere il cosiddetto \"Nemico vicino\", ovvero innanzitutto tutti quei governi sostenuti apertamente dalla civilt\u00e0 occidentale \"pagana\": l'Arabia Saudita, la Giordania, l'Egitto e il Pakistan.\nDopo che i sauditi cominciarono ad ospitare i soldati statunitensi nel 1991 - al tempo della Guerra del Golfo durante la presidenza di George H. W. Bush - Al Qaida prese a condurre una campagna terroristica contro obiettivi americani sparsi in diverse nazioni del mondo, orchestrando attacchi come l'attentato allo USS Cole del 2000 avvenuto a Aden.\nNel corso dei primi mesi del mandato di Bush le organizzazioni di intelligence statunitensi riuscirono ad attuare una serie di intercettazioni delle comunicazioni degli esponenti di Al Qaida, indicando chiaramente che questa si stava preparando a pianificare un ennesimo attacco contro uno o pi\u00f9 obiettivi sensibili; nonostante ci\u00f2 i maggiori funzionari di politica estera rimasero del tutto impreparati di fronte ad un grosso attacco in pieno territorio statunitense.\nLa mattina dell'11 settembre del 2001 i terroristi addestrati e finanziati da bin Laden misero in atto il dirottamento aereo di ben quattro aeromobili di linea, due dei quali li fecero poi schiantare contro le torri gemelle del World Trade Center di New York e finendo dopo poche ore col disintegrare entrambi i grattacieli alti 110 piani. Un terzo aereo si schiant\u00f2 contro il Pentagono; mentre il quarto e ultimo (il Volo United Airlines 93) fu abbattuto sui cieli della Pennsylvania a seguito di una lotta scaturita tra i dirottatori e i passeggeri sequestrati.\nGli attacchi ebbero un impatto profondo sull'intera nazione, che si sent\u00ec per la prima volta dalla fine della Guerra fredda vulnerabile alle aggressioni provenienti dall'esterno.\nApparendo sulla televisione nazionale nella notte degli attacchi il presidente promise di infliggere la \"giusta punizione\" a tutti coloro che si sarebbero rivelati complici degli attentati, affermando: \"non faremo alcuna distinzione tra i terroristi che hanno compiuto tali atti e coloro che li ospitano\".\nNei giorni seguenti Bush esort\u00f2 l'opinione pubblica a non cedere alla tentazione di lasciarsi trasportare nella spirale dei crimini d'odio e della discriminazione nei confronti dei musulmani-statunitensi e degli arabi americani in generale.\nDichiar\u00f2 inoltre l'avvio di una \"guerra contro il \"terrore\", istituendo nuove politiche sia interne che estere nel tentativo di prevenire efficacemente ulteriori aggressioni.\nAfghanistan.\nDopo l'11 settembre la presidenza approv\u00f2 un'azione militare decisiva volta a punire il governo religioso estremista dei Talebani predominante in Afghanistan, accusato di dare ospitalit\u00e0 e protezione ad Al Qaida. I principali collaboratori consultati da Bush a tale riguardo si trovarono d'accordo sul fatto che il lancio di attacchi esclusivamente aerei contro le basi terroristiche non sarebbe riuscito a fermare definitivamente la probabilit\u00e0 di futuri attentati.\nIl presidente decise quindi di guidare un intervento militare via terra, con l'obiettivo finale di rovesciare il governo degli estremisti islamici. Colin Powell si assunse l'incarico di riunire tutte le nazioni alleate in una coalizione internazionale che avrebbe dovuto sferrare attacchi concentrici su pi\u00f9 fronti.\nIl giorno 14 di settembre il Congresso fece approvare una risoluzione denominata \"Authorization for Use of Military Force Against Terrorists\" la quale autorizz\u00f2 il presidente ad utilizzare le United States Armed Forces contro i responsabili dell'attentato. Il 6 ottobre infine Bush diede il via all'invasione del paese dell'Asia centrale: era la Guerra in Afghanistan. \nIl generale Tommy Ray Franks, comandante esecutivo del \"United States Central Command\" (CENTCOM), elabor\u00f2 un piano in quattro fasi; nella prima si sarebbero concentrate le forze in un'area circoscritta inserendovi nel territorio agenti della Central Intelligence Agency e delle forze speciali col compito di unirsi all'\"Alleanza del Nord\" (Fronte islamico unito per la salvezza dell'Afghanistan), un gruppo di resistenza militare afghano contrario ai Talebani. \nLa seconda fase sarebbe consistita in una vasta campagna militare di operazioni aeree indirizzata contro gli obiettivi talebani e di Al Qaida e per il predominio dei cieli; mentre la terza avrebbe previsto la sconfitta finale della rimanenti formazioni terroristiche rimaste isolate. La quarta ed ultima sarebbe dovuta consistere nella stabilizzazione dell'intero territorio afghano il che, secondo la proiezione fatta da Franks, avrebbe richiesto almeno dai tre ai cinque anni di tempo.\nIl conflitto ebbe inizio il 7 di ottobre con numerosi attacchi aerei e missilistici; il giorno 19 seguente l'Alleanza del Nord diede il via alla propria offensiva partendo dai monti e rapidamente la capitale Kabul venne conquistata dalle forze anti-talebane. Il 13 di novembre Hamid Karzai venne innalzato alla carica di nuovo presidente dell'Afghanistan; la leadership dei talebani e di Al Qaida - compreso bin Laden - tuttavia, riusc\u00ec ad evitare di cadere nelle mani degli statunitensi e sfugg\u00ec pertanto alla cattura.\nKarzai sarebbe rimasto alla guida del paese per tutta la durata della presidenza, anche se il suo controllo effettivo rimase sempre limitato per lo pi\u00f9 all'area immediatamente circostante alla capitale dato che svariati cosiddetti \"signori della guerra\" avevano oramai assunto a loro esclusivo vantaggio il controllo di gran parte del resto del paese.\nMentre il governo di Karzai lott\u00f2 per riuscire ad assumere il controllo effettivo di sempre pi\u00f9 ampie aree rurali, i gruppi pi\u00f9 irriducibili di talebani si raggrupparono nella \"fascia cuscinetto\" appena oltre il confine con il Pakistan. Ancora poco tempo prima di lasciare l'incarico Bush consider\u00f2 l'ipotesi di inviare ulteriori truppe a sostegno del governo anti-talebano, ma infine si decise di lasciare il problema da risolvere alla successiva presidenza di Barack Obama.\nBaia di Guant\u00e1namo e nemici combattenti.\nDurante e dopo l'invasione dell'Afghanistan vennero catturati numerosi Talebani e membri di Al Qaida. Piuttosto che condurre i prigionieri davanti alle corti di giustizia nazionali o internazionali il presidente decise di creare un nuovo sistema di tribunale militare volto a processare tutti coloro che subirono l'accusa di essere dei \"nemici combattenti\" a fini terroristici.\nCon l'evidente intenzione di evitare le norme restrittive contenute nella \"Costituzione degli Stati Uniti d'America\" al riguardo il Comandante in capo fece detenere gli arrestati nel campo di prigionia di Guant\u00e1namo; pur situato su un territorio statunitense affittato tecnicamente da Cuba, agli individui ospitati all'interno - in quanto zona posta sotto il diretto controllo militare e pertanto soggetta al \"codice di guerra\" - non vengono concesse le stesse protezioni costituzionali che avrebbero di diritto se si trovassero in uno degli Stati federati in qualit\u00e0 di semplici civili.\nBush decise inoltre che tali \"nemici non meglio identificati\" non avrebbero avuto neppure il diritto alle protezioni definite dai trattati internazionali stipulati nelle Convenzioni di Ginevra a riguardo dei prigionieri di guerra in quanto non erano nei fatti cittadini affiliati a nessuno degli Stati membri firmatari della suddetta convenzione. Mentre l'Amministrazione s'impegnava a stabilire il campo come parte della Base navale di Guant\u00e1namo veniva autorizzata anche l'istituzione di prigioni segrete della CIA in diversi paesi (i Black site).\nNella speranza di riuscire ad ottenere informazioni utili al controterrorismo il presidente permise l'utilizzo delle cosiddette \"tecniche avanzate d'interrogatorio\" come il waterboarding; lo scandalo inerente il trattamento dei prigionieri nel carcere militare di Abu Ghraib in territorio iracheno - venuto alla luce grazie ad una fuga di notizie - suscit\u00f2 una profonda indignazione diffusa a seguito dell'intervento dei mezzi di comunicazione di massa, quando le immagini degli abusi e sistematiche violazioni dei diritti umani inflitti ai prigionieri vennero rese di dominio pubblico.\nNel 2005 il Congresso fece approvare la legislazione detta \"Detainee Treatment Act\" la quale estendeva il divieto al ricorso della tortura, ma nella propria dichiarazione firmata (Signing statement) il presidente continu\u00f2 ad asserire che il potere esecutivo di sua competenza gli dava l'autorit\u00e0 di revocare le restrizioni imposte dal disegno di legge.\nLe politiche cos\u00ec adottate dalla presidenza in campo di \"prevenzione al terrorismo e di uso di mezzi non ortodossi negli interrogatori\" dovettero subire un forte rimprovero da parte della Corte Suprema con la sentenza del caso \"Hamdan contro Rumsfeld\" del 2006, in cui la massima corte giudiziaria nazionale respinse l'uso di \"commissioni militari\" da parte di Bush senza la previa approvazione congressuale, dichiarando infine che tutti i detenuti - senza alcuna eccezione di sorta - continuano ad venire in ogni caso protetti dalla disposizioni della Convenzione di Ginevra.\nIn seguito a tale sentenza l'Assemblea congressuale fece promulgare entro quello stesso anno la \"Military Commissions Act\", che permise di rovesciare efficacemente la sentenza Hamdan. La Corte Suprema quindi annull\u00f2 una parte dell'Act nel caso del 2008 \"Boumediene contro Bush\", ma il campo di detenzione rimase comunque in funzione fino alla conclusione della presidenza Bush.\nIraq: la guerra di Bush.\nPreludio: armi di distruzione di massa.\nNel corso della presidenza di George H. W. Bush venne scatenata la guerra del Golfo contro l'Iraq di Saddam Hussein dopo che quest'ultimo aveva invaso il Kuwait nell'agosto del 1990. Sebbene gli Stati Uniti fossero risultati rapidamente vincitori liberando l'emirato occupato e i relativi pozzi petroliferi d'importanza strategica, decisero di lasciare al suo posto il dittatore iracheno: in larga parte per servire da contrappeso all'Iran degli Ayatollah.\nQualche tempo dopo la conclusione del conflitto il \"progetto per un nuovo secolo americano\", composto da molte persone come Paul Wolfowitz e Dick Cheney - i quali avrebbero servito per entrambi i mandati presidenziali - prese a sostenere il rovesciamento violento di Saddam.\nNei giorni immediatamente successivi agli attentati dell'11 settembre i \"falchi\" dell'Amministrazione propugnarono con forza l'ipotesi di un'azione militare da svolgersi contro il regime iracheno; ma la questione venne messa temporaneamente da parte a favore della pianificazione dell'imminente intervento in Afghanistan e delle operazioni ad esso connesse.\nGi\u00e0 durante la presidenza di Bill Clinton si era cominciata ad adottare una politica per il cambio interno di regime contro il governo iracheno; alcuni ex membri di questa Amministrazione ritennero in seguito di condividere una certa responsabilit\u00e0 per gli attacchi del'11 settembre, non essendo riusciti in tempo a neutralizzare n\u00e9 i terroristi di Al Qaida n\u00e9 la dittatura irachena.\nL'Amministrazione Bush pens\u00f2 quindi che l'Iraq avesse a propria disposizione armi di distruzione di massa le quali avrebbero potenzialmente potuto minacciare seriamente e mettere a repentaglio la sicurezza sia del territorio statunitense che quelli dei suoi pi\u00f9 stretti alleati, possibilmente fornendo i terroristi di tali armi non convenzionali.\nMolti all'interno della presidenza sperarono anche che la caduta del regime iracheno avrebbe potuto aiutare il diffondersi della democrazia in tutto il Medio Oriente, a scoraggiare l'ulteriore reclutamento di terroristi ed infine anche ad aumentare la sicurezza di Israele. Entro la fine del 2001, con le operazioni afghane in pieno svolgimento, l'Amministrazione inizi\u00f2 a disegnare piani militari per un'invasione dell'Iraq nel futuro prossimo venturo.\nNel suo \"Discorso sullo stato dell'Unione\" del 2002 il presidente identific\u00f2 con chiarezza l'Iran, l'Iraq e la Corea del Nord come \"l'Asse del Male\" a causa dei loro programmi atomici e di armi chimiche oltre che per la loro presunta sponsorizzazione del terrorismo internazionale. Nel corso dell'anno i funzionari presidenziali svilupparono la cosiddetta \"Dottrina Bush\", che richiese l'accettazione di una \"guerra preventiva\" unilaterale ogni qual volta fosse stata giustificata da interessi di sicurezza nazionale.\nA partire da settembre venne organizzata una campagna destinata a conquistare il sostegno popolare e del Congresso a favore di un intervento contro l'Iraq. La maggior parte del Partito Repubblicano si schier\u00f2 compatto dietro il proprio presidente; mentre vari leader ed esponenti del Partito Democratico - come ad esempio Hillary Clinton - esortarono Bush a cercare un preventivo supporto internazionale prima di scatenare un ennesimo conflitto armato nella \"polveriera mediorientale\".\nA ottobre l'Assemblea congressuale approv\u00f2 la \"risoluzione irachena\" la quale autorizzava l'uso della forza contro il regime di Saddam Hussein; mentre gli esponenti Repubblicani sostennero quasi all'unanimit\u00e0 la misura, i Democratici finirono con lo spaccarsi quasi esattamente a met\u00e0.\nIn preda alla sempre crescente pressione sia interna che estera Bush cerc\u00f2 di ottenere l'approvazione dell'Organizzazione delle Nazioni Unite prima di sferrare l'attacco finale contro l'Iraq. Sotto la guida di Colin Powell, l'Amministrazione riusc\u00ec ad ottenere l'approvazione ed il passaggio della \"Risoluzione 1441 del Consiglio di sicurezza delle Nazioni Unite\" la quale invitava con decisione il regime iracheno a smantellare il prima possibile il proprio programma sulle armi di distruzione di massa.\nA dicembre l'Iraq diede alle stampe un rapporto in cui dichiarava di non possedere alcun programma - n\u00e9 tanto meno arsenali - di armi non convenzionali; gli Stati Uniti lo respinsero trattandolo come un falso.\nDopo che una commissione di controllo, verifica e ispezione delle Nazioni Unite guidata da Hans Blix, cos\u00ec come un'altra squadra guidata da Muhammad al-Bar\u0101de\u02bf\u012b, non riusc\u00ec a trovare alcuna prova sull'esistenza di un eventuale programma iracheno volto alla realizzazione di armi di distruzione di massa, la proposta di un cambio violento di regime in Iraq cominci\u00f2 a trovarsi di fronte ad un'agguerrita opposizione internazionale. Germania, Cina, Francia e Russia espressero scetticismo sulla necessit\u00e0 di un intervento armato cos\u00ec come veniva reclamato da Bush. Questi ultimi tre paesi inoltre possono sempre utilizzare il proprio \"diritto di veto\" al Consiglio di sicurezza delle Nazioni Unite.\nPer volere del Primo ministro del Regno Unito, l'esponente del Partito Laburista Tony Blair - che sostenne fin da principio la presidenza, pur continuando a sperare in una maggiore cooperazione internazionale - venne inviato C. Powell a presentare al Consiglio di sicurezza le prove (la \"\"pistola fumante\") che l'Iraq aveva continuato fino a quel momento a mantenere un programma attivo sulle armi di distruzione di massa (mostr\u00f2 davanti agli schermi di tutto il mondo una fialetta di antrace).\nSebbene la relazione di Powell abbia prodotto un veloce spostamento dell'opinione pubblica statunitense in direzione di un sostegno all'eventualit\u00e0 di un conflitto in Medio Oriente, non riusc\u00ec tuttavia a convincere completamente francesi, russi, e tedeschi.\nContrariamente alle conclusioni a cui giunsero Blix e ElBaradei, il presidente dichiar\u00f2 in un discorso pronunciato il 17 marzo del 2003 che \"senza alcun dubbio\"\" il regime iracheno si trovava in possesso di \"armi di distruzione di massa\".\nDue giorni dopo venne autorizzato l'avvio dell'operazione \"iraqi freedom\" e la guerra in Iraq part\u00ec il 20 di marzo.\nInvasione.\nLe forze alleate guidate dal generale Franks aprirono le ostilit\u00e0 lanciando un attacco aereo e terrestre simultaneo contro il regime di Saddam, in quello che i mezzi di comunicazione di massa definirono \"shock and awe\"; con l'apporto di 145.000 soldati le forze dell'United States Army oltrepassarono velocemente la maggior parte delle difese avversarie finendo con l'accerchiarle tanto che migliaia di truppe irachene abbandonarono il campo o si arresero senza apporre ulteriore resistenza.\nIl giorno 7 di aprile vi fu l'ingresso dei primi carri armati nella capitale Baghdad; il dittatore tuttavia riusc\u00ec a fuggire rendendosi per il momento irreperibile. Seppur si fosse con estrema rapidit\u00e0 raggiunto il pieno successo militare l'invasione - cos\u00ec com'era stata concepita e preordinata - dovette subire forti critiche provenienti da molti paesi e il Segretario generale delle Nazioni Unite Kofi Annan giunse a sostenere che si trattava di una palese violazione sia della legge internazionale che dello \"Statuto delle Nazioni Unite\".\nIl 1\u00b0 di maggio il presidente pronuncer\u00e0 il \"discorso della missione compiuta\", in cui dichiar\u00f2 l'avvenuta conclusione delle \"principali operazioni di combattimento\". Nonostante l'incapacit\u00e0 di trovare prove sufficienti riguardanti l'esistenza di un programma in corso volto alla creazione e all'accumulo di \"armi di distruzione di massa\" da parte irachena o di una relazione operativa tra Saddam stesso e Al Qaida, Bush affermer\u00e0 che il rovesciamento del regime \"ha rimosso un alleato del terrorismo\" facente capo all'islamismo radicale, mettendo in tal modo fine alla minaccia che Saddam avrebbe potuto fornire \"armi di distruzione di mass\" ad una qualsiasi organizzazione terroristica operante.\nCredendo che a seguito del completo successo che port\u00f2 al rovesciamento di Saddam sarebbe stata necessaria solamente una minima presenza militare residua il presidente - assieme a Franks - cominci\u00f2 a pianificare immediatamente il ritiro delle prime 30.000 truppe entro il mese di agosto. Ma dopo la caduta della capitale gli iracheni del tutto fuori controllo iniziarono un saccheggio generalizzato, presentando in tal modo una delle prime tra le molte sfide che gli USA avrebbero dovuto ancora affrontare nel tentativo di mantenere una situazione accettabile di pacificazione all'interno del paese occupato.\nA questo punto Bush insedi\u00f2 Lewis Paul Bremer in qualit\u00e0 di capo dell'Autorit\u00e0 Provvisoria della Coalizione (CPA), incaricata di sorvegliare la transizione ad una forma di autogoverno; nel suo primo \"ordine maggiore\" annunci\u00f2 una politica di de-Ba'athificazione attraverso cui neg\u00f2 le posizioni d'impiego governative e militare a tutti i membri del Partito Ba'ath completamente colluso col precedente regime. Questa decisione fece per\u00f2 arrabbiare molti degli iracheni del sunnismo i quali si erano uniti al partito politico solamente per assicurarsi una certa ascesa sociale e una carriera lavorativa e burocratica.\nIl secondo grande ordine di Bremer sciolse tutti i servizi militari, di sicurezza nazionale e di polizia, lasciando in tal maniera da un giorno all'altro senza pi\u00f9 alcuna fonte di sostentamento oltre 600.000 persone tra soldati e impiegati governativi. Insistette anche sul fatto che il CPA avrebbe dovuto continuare a mantenere il pieno controllo sul territorio almeno fino a quando il paese non avesse indetto delle libere elezioni, invertendo cos\u00ec il piano di Garner d'istituire subito un governo di transizione composto esclusivamente da iracheni.\nTali radicali prese di posizione contribuirono in maniera sostanziale a scatenare una prima forma di insurrezione, con gli abitanti fortemente contrari alla prosecuzione di una presenza massiccia di truppe straniere. Temendo l'ulteriore deterioramento della situazione di sicurezza interna il generale John Abizaid ordin\u00f2 quindi la sospensione del previsto progetto di parziale e progressivo ritiro - sostituendo i soldati USA con l'arruolamento di truppe locali - lasciando invece oltre 130.000 militari statunitensi in Iraq a tempo indeterminato.\nIl dittatore fuggiasco riusc\u00ec ad essere catturato a dicembre del 2003, ma la forza di occupazione continu\u00f2 a subire un numero relativamente alto di perdite; tra l'inizio delle operazioni a marzo e la fine dell'anno caddero sul campo 580 soldati USA, con pi\u00f9 dei 2/3 delle vittime avvenute dopo il celebre discorso del presidente sulla \"missione compiuta\".\nOccupazione: esportare la democrazia.\nDopo il 2003 sempre pi\u00f9 iracheni cominceranno a vedere gli USA come una forza di occupazione e i feroci combattimenti della Prima Battaglia di Falluja di aprile-maggio 2004 contribuiranno ad alienarsi molte delle iniziali simpatie nell'opinione pubblica, mentre il leadership religioso Muqtada al-Sadr incoragger\u00e0 i musulmani sciiti ad opporsi attivamente al CPA.\nGli insorti sia sunniti che sciiti s'impegnarono quindi in una strategia militare di guerriglia contro le truppe statunitensi dislocate sul territorio, vanificando in tal maniera tutti i vantaggi tecnologici e organizzativi in dotazione alle United States Armed Forces.\nMentre i combattimenti continuavano in questo modo anche l'opposizione interna al conflitto si rafforz\u00f2 tanto che numerosi militanti del pacifismo organizzarono ampie proteste contro la situazione venutasi a creare e quindi dichiararono la propria decisa contrariet\u00e0 alla prosecuzione dell'intervento armato. In numero sempre maggiore gli esponenti del Partito Democratico come John Murtha dettero il via ad una campagna di propaganda la quale attaccava la guerra cos\u00ec come era stata condotta fino a quel momento..\nBremer lasci\u00f2 l'Iraq nel giugno del 2004, trasferendo cos\u00ec il potere effettivo al Governo \"ad interim\" iracheno guidato da Iyad Allawi; nel gennaio successivo la popolazione irachena vot\u00f2 ed elesse per la prima volta i rappresentanti del Consiglio dei rappresentanti dell'Iraq e poco a seguire l'Alleanza irachena nazionale sciita unita riusc\u00ec a costituire una coalizione esecutiva con a capo Ibrahim al-Ja'fari.\n.Ad ottobre venne sottoposta a ratifica tramite referendum popolare una nuova \"Carta costituzionale\" la quale attu\u00f2 una struttura legislativo-amministrativa decentralizzata e che divise in tal modo il paese in comunit\u00e0 di arabi sunniti, sciiti e Curdi. Dopo un'altra tornata elettorale legislativa a dicembre a Jafari succedette come primo ministro un altro sciita, Nuri al-Maliki. I risultati cos\u00ec raggiunti non riuscirono per\u00f2 a sedare completamente l'insurrezione e centinaia di militari statunitensi di stanza in Iraq morirono per tutto il 2005 e il 2006.\nAnche le violenze settarie tra sunniti e sciiti - la prima guerra civile in Iraq (2006-2008) - ebbero vita facile favorendo s'intensificarsi degli scontri, soprattutto a seguito della dell'attentato bombarolo alla moschea di al-Askari nel 2006. In un rapporto conclusivo del dicembre di quello stesso anno il gruppo di studio sull'Iraq bipartisan descrisse la situazione come \"assai grave e in fase di costante deterioramento\"; il rapporto richiese quindi agli USA di operare quanto pi\u00f9 velocemente possibile una ritir\u00f2 graduale ma generale dei propri soldati.\nMentre i fatti di violenza si accrebbero per tutto il corso del 2006 il Segretario della Difesa Donald Rumsfeld assieme ai responsabili militari come Abizaid e George William Casey Jr., comandante delle forze della coalizione multinazionale in Iraq presente, propugnarono anche loro l'ipotesi del ritiro della forze adibite ai combattimenti; anche se in molti all'interno dell'Amministrazione sostennero invece che si sarebbero dovuto mantenere le truppe effettive ad alti livelli di concentrazione..\nAncora tutta presa dall'idea d'implementare un nuovo Iraq soggetto alla regolamentazione della democrazia parlamentare la presidenza respinse il piano di disimpegno, iniziando alttres\u00ec a pianificare un cambiamento sia di strategia che di leadership subito dopo l'appuntamento elettorale del 2006. Bush sostitu\u00ec quindi Rumsfeld con Robert Gates, mentre David Petraeus rimpiazz\u00f2 Casey e William J. Fallon prese il posto di Abizaid.\nIl Presidente, con il pieno sostegno ed appoggio del Consiglio di sicurezza nazionale, produsse un piano con l'intento di far accrescere dal basso la formulazione democratica da dare al paese, aumentando nel contempo il numero dei soldati nella speranza di poter stabilire con la forza delle armi una \"democrazia stabile\". Dopo che Maliki ebbe a dichiarare pubblicamente il suo favore per un incremento della presenza militare straniera nel gennaio del 2007 Bush dette l'annuncio che avrebbe inviato quanto prima altri 20.000 soldati, come parte di una \"ondata di forze\" (Iraq War troop surge) a supporto delle istituzioni elette.\nSebbene John McCain e alcuni altri \"falchi\" appoggiassero in toto la rinnovata strategia presidenziale, molti altri membri del Congresso di entrambi gli schieramenti espressero dubbi ragguardevoli quando non un'aperta opposizione ad essa. Nell'aprile del 2007 l'Assemblea congressuale, ora controllata da una maggioranza composta da Democratici, fece approvare un disegno di legge il quale richiedeva il ritiro completo di tutte le truppe impegnate entro un anno, ma Bush mise in atto il proprio diritto di veto al progetto.\nSenza poter disporre dei voti necessari per poter scavalcare il veto si approv\u00f2 un progetto che, pur continuando a finanziare la guerra, incluse anche la legislazione detta \"Fair Minimum Wage Act\", che aumentava il salario minimo garantito federale. Nel frattempo le vittime sia statunitensi che irachene presero a diminuire costantemente dopo il maggio del 2007 tanto che Bush a settembre afferm\u00f2 che l'idea dell'\"ondata\" si era tradotta e risolta in un pieno successo.\nIn seguito ordiner\u00e0 uno scalo di truppe ed il numero degli effettivi sul terreno iracheno declin\u00f2 dai 168.000 di settembre 2007 ai 145.000 di gennaio 2009. Il forte declino delle vittime dopo l'impennata precedente coincider\u00e0 con tutta una serie di altre tendenze favorevoli, tra cui la decisione assunta da Anbar Awakening e Muqtada al-Sadr che ordinava ai loro seguaci di cooperare con il governo iracheno.\nNel 2008, su forte insistenza di Maliki, il presidente firm\u00f2 l'Accordo sullo status delle forze armate (U.S.\u2013Iraq Status of Forces Agreement) il quale promise il ritiro completo delle truppe entro la fine del 2011.\nIsraele.\nIl conflitto israelo-palestinese, in corso dalla met\u00e0 del XX secolo, prosegu\u00ec anche sotto l'Amministrazione Bush. Dopo che il Vertice di Camp David del 2000, fortemente voluto e promosso dalla Presidenza di Bill Clinton oramai in scadenza, si concluse senza alcun accordo definitivo soddisfacente per entrambe le parti in causa, la seconda intifada prese il via a settembre.\nMentre le precedenti Amministrazioni avevano tentato di fungere da autorit\u00e0 in certo qual modo neutrale tra Israele e Palestinesi, la presidenza Bush diede irrevocabilmente tutta la colpa delle violenze scatenatesi - compresi gli attacchi suicidi contro obiettivi civili - all'estremismo palestinese di Hamas, facendo con ci\u00f2 arrabbiare un buon numero di Stati arabi come l'Arabia Saudita.\nIl forte sostegno dato da Bush alla soluzione dei due Stati tuttavia contribu\u00ec a facilitare una potenziale frattura diplomatica con i sauditi.\nNella speranza di riuscire a stabilire una volta per tutte una soluzione pacifica la presidenza propose la Road map for peace, ma il suo piano non entr\u00f2 mai in fase di attuazione e le tensioni non fecero altro che intensificarsi a seguito della vittoria ottenuta da Hamas alle elezioni legislative in Palestina del 2006.\nFederazione Russa.\nIl presidente sottoline\u00f2 la creazione di una relazione personale con la Russia sotto Vladimir Putin, al fine di garantire relazioni bilaterali sempre pi\u00f9 armoniose. Dopo il suo incontro con Vladimir Putin nel giugno del 2001, entrambi espressero il loro ottimismo nei riguardi della cooperazione attiva tra due ex rivali della Guerra fredda.\nA seguito degli attentati dell'11 settembre 2001 il presidente della Federazione Russa permise all'United States Air Force di utilizzare il proprio spazio aereo; oltre a ci\u00f2 lo stesso Vladimir Putin incoraggi\u00f2 gli Stati dell'Asia centrale a concedere il diritto d'uso delle basi militari per le operazioni statunitensi nella guerra in Afghanistan.\nNel maggio del 2002 venne firmato il \"Trattato di Mosca\" sulle riduzioni strategiche offensive, mirante a ridurre drasticamente le scorte nucleari di entrambi i paesi.\nIran.\nNel \"Discorso sullo stato dell'Unione\" pronunciato nel 2002 il presidente raggrupp\u00f2 l'Iran, l'Iraq e la Corea del Nord nella definizione di \"Asse del Male\", accusando in particolar modo il regime degli Ayatollah di essere un membro attivo di supporto per le organizzazioni terroristiche internazionali.\nNel 2006 l'Iran fece riaprire tre dei suoi impianti nucleari, promettendo potenzialmente di dare il via al processo di costruzione di una bomba atomica; dopo la ripresa del programma nucleare iraniano molti all'interno dell comunit\u00e0 militare e dei dirigenti della politica estera statunitense ipotizzarono che Bush avrebbe potuto tentare d'imporre un cambio di governo all'Iran con le maniere forti.\nNel dicembre del 2006 il Consiglio di sicurezza delle Nazioni Unite approv\u00f2 all'unanimit\u00e0 la \"risoluzione 1737 del Consiglio di sicurezza delle Nazioni Unite\" la quale impose sanzioni al paese mediorientale per frenare il proprio programma nucleare.\nCorea del Nord.\nLa Corea del Nord prosegu\u00ec nello sviluppo di armi di distruzione di massa per diversi anni prima dell'ascesa di Bush alla carica presidenziale; gi\u00e0 nel corso della Presidenza di Bill Clinton si era cercato di scambiare una cospicua assistenza economica con la conclusione definitiva del programma nucleare nord-coreano.\nSebbene il Segretario di Stato Colin Powell abbia sollecitato la continuazione in sede pratica di questi spiragli di riavvicinamento altri alti funzionari dell'Amministrazione, incluso il Vicepresidente Dick Cheney, rimasero molto pi\u00f9 scettici nei confronti della buona fede del regime comunista. Bush cerc\u00f2 invece di isolare sempre pi\u00f9 il paese dalla comunit\u00e0 internazionale nella speranza che alla fine implodesse dall'interno.\nLa Corea del Nord lanci\u00f2 i propri test missilistici il 5 luglio del 2006, portando alla \"Risoluzione 1695 del Consiglio di sicurezza delle Nazioni Unite\"; il 3 ottobre seguente le fonti ufficiali dichiararono che \"la minaccia estrema di una guerra nucleare ventilata dagli Stati Uniti, assieme alle sanzioni e pressioni internazionali ricevute, costringono ora la Corea del Nord a condurre un test nucleare\": ipotesi questa che l'Amministrazione neg\u00f2 ed anzi denunci\u00f2 con veemenza.\nAlcuni giorni dopo il regime nordcoreano ribad\u00ec la sua promessa di testare quanto prima degli armamenti atomici, ponendo in stato di massima allerta sia la Corea del Sud che il Giappone; il 14 di ottobre venne approvata all'unanimit\u00e0 la \"Risoluzione 1718 del Consiglio di sicurezza delle Nazioni Unite\" in cui si esprime una ferma condanna nei confronti della volont\u00e0 di attuare test nucleari.\nQuando oramai la propria presidenza stava volgendo al termine Bush tent\u00f2 timidamente di riaprire i negoziati, ma il governo nordcoreano continu\u00f2 a sviluppare i suoi programmi.\nAiuti contro l'AIDS.\nPoco dopo essere entrato in carica il neo-presidente promise lo stanziamento di 200 milioni di dollari statunitensi al Fondo globale per la lotta all'Aids, la tubercolosi e la malaria; trovando per\u00f2 questo primo sforzo ancora del tutto insufficiente Bush riun\u00ec un team di esperti col compito di ricercare un modo migliore per ridurre il danno mondiale causato dall'epidemia di AIDS nel Sud del mondo.\nGli esperti, guidati da Anthony S. Fauci, raccomandarono che gli Stati Uniti si concentrassero sulla fornitura di terapie farmacologiche antiretrovirali sia nel Continente africano che nei Caraibi. Nel suo \"Messaggio sullo stato dell'Unione\" del 2003 il presidente deline\u00f2 una strategia quinquennale per il soccorso globale ai malati di AIDS in caso di emergenza.\nCon la previa approvazione del Congresso Bush impegn\u00f2 15 miliardi in questo sforzo, il che rappresent\u00f2 un enorme passo in avanti rispetto ai finanziamenti delle precedenti Amministrazioni; verso la fine della sua presidenza firm\u00f2 inoltre una ri-autorizzazione del programma la quale raddoppi\u00f2 e somme messe in campo. Entro il 2012 il \"Programma PEPFAR\" (President's Emergency Plan for AIDS Relief) riuscir\u00e0 a fornire farmaci antivirali ad oltre 4,5 milioni di persone."}
{"id": "3940519", "revid": "322321", "url": "https://it.wikipedia.org/wiki?curid=3940519", "title": "Diocesi di Claterna", "text": "La diocesi di Claterna (in latino: \"Dioecesis Claternensis\") \u00e8 una sede soppressa e sede titolare della Chiesa cattolica.\nStoria.\nIncerte e scarse sono le notizie relative ad una presenza episcopale nell'antica citt\u00e0 romana di Claterna, il cui sito archeologico si trova nel territorio del comune di Ozzano dell'Emilia.\nNel 379 sant'Ambrogio, vescovo di Milano, invi\u00f2 una lettera ad un vescovo di nome Costanzo, di non specificata sede, per invitarlo a visitare saltuariamente la chiesa di \"Forum Cornelii\", in quel momento sprovvista di vescovo. Lanzoni ritiene di poter attribuire la sede episcopale di Claterna a Costanzo.\nMa tale attribuzione \u00e8 a tutt'oggi ipotetica, ed il dibattito \u00e8 ancora aperto; eruditi e storici locali hanno attribuito il vescovo Costanzo alla diocesi di Faenza. Secondo Pietri, queste attribuzioni (Claterna o Faenza) non hanno fondamento.\nDopo l'abbandono dell'area urbana di Claterna (V-VI secolo) non vennero pi\u00f9 nominati nuovi vescovi.\nDal 1966 Claterna \u00e8 annoverata tra le sedi vescovili titolari della Chiesa cattolica; dal 24 febbraio 1990 il vescovo titolare \u00e8 Antonio Racelis Ra\u00f1ola, gi\u00e0 vescovo ausiliare di Cebu."}
{"id": "3940521", "revid": "287204", "url": "https://it.wikipedia.org/wiki?curid=3940521", "title": "Episodi di Becker (prima stagione)", "text": ""}
{"id": "3940524", "revid": "834", "url": "https://it.wikipedia.org/wiki?curid=3940524", "title": "Strine", "text": ""}
{"id": "3940538", "revid": "599013", "url": "https://it.wikipedia.org/wiki?curid=3940538", "title": "Roksana Jordanova", "text": "Carriera.\nClub.\nInizia la sua carriera in campionati a livello professionistico in patria nel 1999 con la maglia del Levski Spartak Sofia dove rimane sino 2005 anno in cui passa al Bnei Yehuda in Israele. Poi dal 2005 al 2009 cambia 4 squadre diverse: Rilski Sportist in Bulgaria, Olimp-NAEK in Ucraina, Dunav Ruse ancora in Bulgaria ed Alghero in Italia. Dall'estate del 2009 a quella del 2011 gioca in serie A2 con l'Orvieto. Nell'estate del 2011 si trasferisce al Viterbo. Dall'estate del 2012 gioca in Sardegna con il San Salvatore Selargius.\nA livello internazionale ha partecipato nel 2005 con il Levski Spartak Sofia e nel 2008 con il Dunav Ruse alla EuroCup Women.\nNazionale.\nHa collezionato diverse convocazioni nelle rappresentative giovanili (nel 1999 e nel 2000 con l'under 16, nel 2002 e nel 2004 con l'under 18 e sempre nel 2004 con l'under 20) della nazionale bulgara e dal 2003 gioca nella nazionale maggiore con cui ha partecipato per 3 volte alle qualificazioni (2003, 2009 e 2011) per i campionati europei, senza per\u00f2 raggiungere la fase finale della competizione."}
{"id": "3940549", "revid": "834", "url": "https://it.wikipedia.org/wiki?curid=3940549", "title": "Dottori in allegria", "text": "Dottori in allegria (\"Doctor in the House\") \u00e8 una serie televisiva britannica in 26 episodi, trasmessi per la prima volta nel corso di una sola stagione dal 1969 al 1970. Di genere comico-demenziale, \u00e8 incentrata sulle vicende di un gruppo di studenti di medicina nel fittizio ospedale Swithin's Teaching Hospital di Londra.\nBasata su una collana di libri e su un film intitolati \"Quattro in medicina\" (\"Doctor in the House\") del 1954, fu seguita da altre serie realizzate fino al 1991.\nProduzione.\nLa serie fu prodotta da London Weekend Television. Tra gli sceneggiatori: Graham Chapman, John Cleese, Barry Cryer, Graeme Garden, Bill Oddie e Bernard McKenna.\nRegisti.\nTra i registi della serie sono accreditati:\nDistribuzione.\nLa serie fu trasmessa nel Regno Unito dal 12 luglio 1969 al 3 luglio 1970 sulla rete televisiva Independent Television. In Italia \u00e8 stata trasmessa con il titolo \"Dottori in allegria\".\nAlcune delle uscite internazionali sono state:"}
{"id": "3940551", "revid": "1573940", "url": "https://it.wikipedia.org/wiki?curid=3940551", "title": "Lasiocampa trifolii", "text": "Il bombice del trifoglio (Lasiocampa trifolii ) \u00e8 un lepidottero appartenente alla famiglia Lasiocampidae, diffuso in Eurasia e Nordafrica.\nDescrizione.\nAdulto.\nRicorda molto il bombice della quercia (Lasiocampa quercus). Gli adulti sono caratterizzati da un dimorfismo sessuale notevole sia per quanto riguarda le dimensioni che per la colorazione.\nLarva.\nI bruchi svernano in primavera e si nutrono principalmente di Fabaceae tra cui appunto il Trifoglio da cui prendono il nome.\nHanno una lunghezza di circa 4 cm e una colorazione molto particolare; su un fondo di colore nero si alzano delle lunghe estroflessioni che assumono un colore giallo molto intenso prossimalmente, mentre sono di colore bianco distalmente. Esiste inoltre una sottospecie, \"Malacosoma trifolii\" sub. \"coclea\" molto diffusa in Sicilia e Sardegna, che non mostra sostanziali differenze morfologiche rispetto a quella precedentemente descritta, ma non ha alcuna struttura gialla mostrandosi invece di un colore grigio molto tenue. \nDistribuzione e habitat.\nRicopre un areale molto vasto che va dall'intera Europa all'Asia Minore, e dall'Iran all'Africa Settentrionale. In Italia \u00e8 presente in tutte le regioni dalla pianura fino ad oltre 2000 m."}
{"id": "3940552", "revid": "599013", "url": "https://it.wikipedia.org/wiki?curid=3940552", "title": "Doctor in the House", "text": ""}
{"id": "3940553", "revid": "1632387", "url": "https://it.wikipedia.org/wiki?curid=3940553", "title": "Daniele Contardo", "text": "Biografia.\nSin dall'infanzia si appassiona alla musica, seguendo il padre Franco che suonava nel gruppo torinese dei Cantambanchi, protagonista del Folk Revival anni '70, trovando comunque il tempo per laurearsi in Lingue e Letterature Straniere all'Universit\u00e0 di Torino.\nFonda gli Abesib\u00e9, che fondono teatro, musica e commedia dell'Arte.\nNel frattempo diventa giornalista e collabora con riviste musicali quali \"Fare Musica\", \"Il Mucchio Selvaggio\" e con alcune Radio private.\nNel 2003 entra a far parte dei Modena City Ramblers in qualit\u00e0 di polistrumentista e incide con il gruppo gli album \"\u00a1Viva la Vida, Muera la Muerte!\" e \"Appunti partigiani\".\nNel 2005, lascia il gruppo, tornandone per\u00f2 a far parte nel 2009 in occasione di \"Onda Libera, Carovana della Legalit\u00e0 nei territori confiscati alle mafie\", organizzata da Libera.\nInizia il nuovo percorso che porter\u00e0 Fedez ad essere uno dei cantanti italiani con pi\u00f9 ascolti in Italia. Conoscendo la famiglia Ferragni - Lucia in modo personale e diretto.\nPorta avanti numerosi progetti musicali:\nSpostandosi in bicicletta porta in giro diversi spettacoli: \"Vieni avanti, Savoia!\", \"W Marx! W Lennon!\", \"2 Ruote di Resistenza\"."}
{"id": "3940561", "revid": "228587", "url": "https://it.wikipedia.org/wiki?curid=3940561", "title": "Episodi di Becker (seconda stagione)", "text": ""}
{"id": "3940562", "revid": "729019", "url": "https://it.wikipedia.org/wiki?curid=3940562", "title": "UFC 15", "text": "UFC 15: Collision Course \u00e8 stato un evento di arti marziali miste tenuto dalla Ultimate Fighting Championship il 17 ottobre 1997 al Casino Magic Bay St. Louis di Bay St. Louis, Stati Uniti.\nRetroscena.\nIl main match per il titolo dei pesi massimi avrebbe dovuto essere una sfida tra Maurice Smith e Dan Severn, ma quest'ultimo diede forfait a causa di un infortunio ad una mano e venne sostituito con Tank Abbott.\nUFC 15 segn\u00f2 dei cambiamenti radicali nel regolamento degli incontri dell'UFC, in quanto vennero definitivamente vietate tecniche come testate, colpi all'inguine, colpi alla nuca, calci con l'avversario a terra, manipolazione delle falangi e l'afferrare i capelli dell'avversario."}
{"id": "3940564", "revid": "6923", "url": "https://it.wikipedia.org/wiki?curid=3940564", "title": "Grays International", "text": "La Grays International (o semplicemente Grays) \u00e8 un'azienda che produce attrezzature sportive per hockey su prato, racquets e cricket.\nStoria.\nL'azienda, che ha sede a Cambridge, in Inghilterra, venne fondata nel 1855 dal campione di rackets H. J. Gray. \u00c8 nota soprattutto per l'attrezzatura per l'hockey su prato, dopo aver acquisito il marchio \"Hazells\" nel 1941, ma produce equipaggiamento anche per il cricket (dopo essersi fusa con la \"L. J. Nicolls\" negli anni quaranta per formare la Gray-Nicolls) e per sport della racchetta come tennis, squash, badminton e racquetball.\nAltri marchi.\nOltre ai marchi Grays e Gray-Nicolls, la Grays International possiede anche Steeden, noto per le palle da rugby a 13, acquisito nel 1995, e Gilbert, che produce equipaggiamento per il rugby e il netball, comprato nel 2002."}
{"id": "3940566", "revid": "38120", "url": "https://it.wikipedia.org/wiki?curid=3940566", "title": "Rackets", "text": ""}
{"id": "3940568", "revid": "1524446", "url": "https://it.wikipedia.org/wiki?curid=3940568", "title": "Football Club Infonet Levadia Under-21", "text": "Il Football Club Infonet Levadia Under-21, pi\u00f9 comunemente nota come FCI Levadia Tallinn Under-21 oppure Levadia Tallinn Under-21, \u00e8 la formazione riserve della societ\u00e0 calcistica estone del Levadia Tallinn. Milita in Esiliiga, la seconda serie del campionato estone.\nStoria.\nNel 1999 il Sadam Tallinn (formazione di Meistriliiga) e il Levadia Maardu (squadra che aveva appena vinto l'Esiliiga ottenendo a sua volta la promozione in Meistriliiga) si fusero insieme dando vita a due squadre di Maardu: il Levadia Maardu, che disput\u00f2 la Meistriliiga, e il FC Maardu, che ripart\u00ec dall'Esiliiga.\nL'anno seguente il Maardu vinse l'Esiliiga: promossa in Meistriliiga, prese il nome di Levadia Tallinn spostandosi nella capitale estone, mentre la nuova squadra di Maardu partecip\u00f2 all'Esiliiga dando continuit\u00e0 al calcio cittadino.\nCon questa denominazione vinse la Coppa d'Estonia nel 2002, rimanendo per tre anni in Meistriliiga classificandosi sempre in sesta posizione.\nAl termine della stagione 2003 vendette il proprio titolo al Merkuur Tartu; nel frattempo il Levadia Maardu si trasfer\u00ec a Tallinn, assumendo la denominazione di Levadia Tallinn. La squadra divenne quindi la formazione riserve del Levadia Tallinn, col nome di Levadia Tallinn 2, e fu declassata in Esiliiga.\nTra il 2006 e il 2010 vinse per cinque volte consecutive l'Esiliiga, non essendo eleggibile per la promozione in massima serie, ripetendosi poi nel 2013. Nel 2015, dopo aver mantenuto il comando della classifica per gran parte del campionato, \u00e8 stato superato all'ultima giornata dal Flora Tallinn II, il quale aveva tenuto aperta la possibilit\u00e0 di vittoria sconfiggendo il Levadia 2 nello scontro diretto della giornata precedente.\nNel 2016 prende parte alla sua tredicesima stagione in Esiliiga, diventando la squadra col maggior numero di presenze in seconda serie. Allo stesso tempo prende il nome di Levadia Tallinn Under-21.\nAl termine dell'Esiliiga 2017 (conclusa al 6\u00ba posto), con l'incorporazione del FCI Tallinn nel Levadia Tallinn, anche le due formazioni Under-21 si fondono in un'unica squadra, che prende il nome di FCI Levadia Tallinn Under-21. La nuova compagine disputa l'Esiliiga 2018 in cui si classifica al terzo posto dietro al Maardu e al Flora Tallinn Under-21. \nNell'Esiliiga 2019 arriva sesto, poi nel 2020 e 2021 \u00e8 settimo."}
{"id": "3940571", "revid": "339392", "url": "https://it.wikipedia.org/wiki?curid=3940571", "title": "Levadia II Tallinn", "text": ""}
{"id": "3940572", "revid": "339392", "url": "https://it.wikipedia.org/wiki?curid=3940572", "title": "FC Levadia II Tallinn", "text": ""}
{"id": "3940573", "revid": "339392", "url": "https://it.wikipedia.org/wiki?curid=3940573", "title": "FC Maardu", "text": ""}
{"id": "3940575", "revid": "92723", "url": "https://it.wikipedia.org/wiki?curid=3940575", "title": "Diocesi di Carmeiano", "text": "La diocesi di Carmeiano (in latino: \"Dioecesis Carmeianensis\") \u00e8 una sede soppressa e sede titolare della Chiesa cattolica.\nStoria.\nIncerte e scarse sono le notizie relative all'antica diocesi di Carmeiano. La stessa localizzazione del sito \u00e8 stata a lungo dibattuta fra due localit\u00e0 pugliesi: Carmiano in provincia di Lecce (che all'epoca era conosciuta come \"Praesidium carmianensis o Carminianum\") e \"San Lorenzo in Carmignano\" nei pressi di Foggia. Oggi, gli studiosi tendono a localizzare la diocesi di Carmeiano nel Tavoliere, a superamento della precedente ipotesi di localizzazione nel Salento. In particolare, il rinvenimento di un complesso sacro paleocristiano nel sito di San Giusto, in prossimit\u00e0 della diga del torrente Celone e a circa 10\u00a0km a ovest di San Lorenzo in Carmignano, ha suggerito l'ipotesi che questo importante insediamento rurale possa aver costituito il nucleo principale, amministrativo e anche religioso, del \"saltus Carminianensis\", come veniva chiamato nel V secolo l'insieme delle propriet\u00e0 boschive e pascolative imperiali nel nord della Puglia.\nUnico dato certo \u00e8 la presenza di un vescovo, Probo, citato in una lettera di papa Gelasio I databile tra il 493 ed il 494. Un \"Probus episcopus ecclesiae Carmeianensis\" \u00e8 inoltre presente in due sinodi romani indetti da papa Simmaco nel 502.\nLa sede fu forse soppressa all'indomani della guerra greco-gotica (535-553) o pi\u00f9 probabilmente in seguito all'avvento dei Longobardi (570 circa), essendo stato il Tavoliere uno dei paesaggi pi\u00f9 colpiti dalla riformulazione dei quadri insediativi susseguenti alla dissoluzione degli assetti di epoca tardoantica. Nello stesso periodo venivano soppresse anche le vicine diocesi di Erdonia e di Eca.\nDal giugno del 2004 Carmeiano \u00e8 una sede vescovile titolare; dal 7 dicembre 2016 il vescovo titolare \u00e8 Joel Portella Amado, vescovo ausiliare di Rio de Janeiro."}
{"id": "3940577", "revid": "1632387", "url": "https://it.wikipedia.org/wiki?curid=3940577", "title": "Les Voyages de l'\u00e2me", "text": "Les Voyages de l'\u00e2me \u00e8 il terzo album in studio del gruppo musicale francese Alcest, pubblicato il 6 gennaio 2012 dalla Prophecy Productions."}
{"id": "3940580", "revid": "28592", "url": "https://it.wikipedia.org/wiki?curid=3940580", "title": "Impero olandese", "text": ""}
{"id": "3940581", "revid": "767487", "url": "https://it.wikipedia.org/wiki?curid=3940581", "title": "Giuseppe Visco Gilardi", "text": " \nBiografia.\nMilanese, fu pioniere delle investigazioni private in Italia, e del moderno detectivage, di lui e delle sue imprese degli anni '20 e '30 del secolo scorso si ebbe ampio riscontro nelle cronache giornalistiche dell'epoca..Amava definirsi \"il primo\" tra gli investigatori privati in Italia, paese in trasformazione da societ\u00e0 rurale ad industriale, dove negli anni venti tale professione andava affermandosi.\nAltri paesi, gi\u00e0 da decenni conoscevano la figura del '\"detective privato\", ma la novit\u00e0 effettiva era rappresentata dal passaggio da attivit\u00e0 individuale ad agenzia privata, cio\u00e8 ad una struttura articolata e legalmente riconosciuta.\nNei primi anni del XX secolo, si arruol\u00f2 nell'arma dei Carabinieri, a Maddaloni in provincia di Caserta, dove conobbe la moglie che spos\u00f2 nel 1903, ma nonostante i primi grandi successi personali decise di lasciare l'Italia e l'Arma per recarsi in Inghilterra: \u201cben presto ebbe ad accorgersi essere per lui troppo angusta detta carriera...\u201d\nPeriodo londinese.\nDurante il suo soggiorno londinese (1904-1910), ebbe continui rapporti lavorativi con sir Anthony Hope Hawkins, autore del romanzo \u201cIl Prigioniero di Zenda\u201d.\nFece parte dell'entourage di Sir Hope e visse con la famiglia di questi presso il n. 41 di Bedford Square.\nSia sir Hope che Visco Gilardi svolsero delicate attivit\u00e0 di Intelligence durante la prima guerra mondiale per le quali Hope fu nominato sir nel 1918.\nI loro rapporti di collaborazione ed amicizia continuarono negli anni.\nPeriodo newyorkese.\nTra il 1911 ed il 1912 Giuseppe Visco Gilardi soggiorn\u00f2 a New York, dove si diplom\u00f2 in scienze psichiche (la facolt\u00e0 di psicologia di allora), presso il \"New York Institute of Science\" di Rochester..\nAnni precedenti al conflitto.\nNegli anni precedenti al conflitto mondiale, Giuseppe Visco Gilardi si esib\u00ec come \u201cipnotizzatore\u201d ed \u201cillusionista\u201d.\nAffin\u00f2 tali abilit\u00e0 a tal punto, che numerose furono le occasioni nelle quali il Visco Gilardi soggiog\u00f2 criminali ricorrendo a tali tecniche psichiche..\nPrima guerra mondiale.\nDurante la prima guerra mondiale, Giuseppe Visco Gilardi, venne richiamato nell'Arma, dapprima con il grado di brigadiere ed in seguito (1918), con il grado di maresciallo.\nGrazie alle esperienze maturate e per sfruttare a pieno le sue abilit\u00e0, oper\u00f2 un oculato e paziente lavoro di controspionaggio in collaborazione con la missione militare inglese, grazie alla quale apprese i primi preziosi rudimenti di intelligence.\nPost guerra.\nDopo la guerra, Giuseppe Visco Gilardi inizi\u00f2 l'attivit\u00e0 di detective privato, dove ben presto entr\u00f2 in competizione con una \u201cfolla di falsi e spregiudicati detectives\u201d.\nIn obbligo alla normativa del 1919 che imponeva la licenza per i titolari di agenzie investigative, nel 1920 Giuseppe Visco Gilardi fond\u00f2 la \"Vigilar Investigazioni\", VI-GILAR (alla quale diede il suo nome: VI-sco GILAR-di), agenzia di investigazioni private che in pochi anni divenne una delle pi\u00f9 importanti agenzie su territorio nazionale.\nSuccessivamente fond\u00f2 il \"Police Club\", organizzazione di chiara ispirazione anglosassone, che mirava a divenire la prima associazione di detective privati su territorio nazionale, prima associazione di questo genere in Italia.\nA causa della creazione del \"Police Club\", Visco Gilardi sub\u00ec un processo, che lo costrinse a chiudere l'associazione, ma che lo vide anche assolto con formula piena.."}
{"id": "3940582", "revid": "1543377", "url": "https://it.wikipedia.org/wiki?curid=3940582", "title": "Kids in the Street", "text": "Kids in the Street \u00e8 il quarto album studio del gruppo musicale statunitense The All-American Rejects, che \u00e8 uscito il 26 marzo 2012."}
{"id": "3940583", "revid": "12582", "url": "https://it.wikipedia.org/wiki?curid=3940583", "title": "Port-Royal (gruppo musicale)", "text": ""}
{"id": "3940584", "revid": "124808", "url": "https://it.wikipedia.org/wiki?curid=3940584", "title": "Un due tre stella", "text": ""}
{"id": "3940585", "revid": "124808", "url": "https://it.wikipedia.org/wiki?curid=3940585", "title": "Uno, due, tre, stella!", "text": ""}
{"id": "3940586", "revid": "404449", "url": "https://it.wikipedia.org/wiki?curid=3940586", "title": "La visione del Sabba", "text": ""}
{"id": "3940587", "revid": "124808", "url": "https://it.wikipedia.org/wiki?curid=3940587", "title": "Un, due, tre, stella", "text": ""}
{"id": "3940588", "revid": "124808", "url": "https://it.wikipedia.org/wiki?curid=3940588", "title": "Uno, due, tre, stella", "text": ""}
{"id": "3940590", "revid": "729019", "url": "https://it.wikipedia.org/wiki?curid=3940590", "title": "UFC 21", "text": "UFC 21: Return of the Champions \u00e8 stato un evento di arti marziali miste tenuto dalla Ultimate Fighting Championship il 16 luglio 1999 al Five Seasons Events Center di Cedar Rapids, Stati Uniti.\nRetroscena.\nL'evento UFC 21 segn\u00f2 una sostanziale evoluzione nel regolamento dei tornei UFC: tutti i round vennero impostati a 5 minuti l'uno, gli incontri preliminari vennero regolati al meglio dei due round, gli incontri della card principale al meglio dei tre round e gli incontri per il titolo al meglio dei cinque round; venne introdotto il sistema di punteggio al meglio dei 10 punti per round, sistema gi\u00e0 utilizzato nel pugilato."}
{"id": "3940599", "revid": "767487", "url": "https://it.wikipedia.org/wiki?curid=3940599", "title": "Lamy (calciatore)", "text": "Carriera.\nCalciatore svizzero di cui \u00e8 ignoto il nome, milit\u00f2 nel nella stagione 1911-1912.\nCon i \"rossoblu\" gioc\u00f2 un solo incontro, il pareggio casalingo per 1-1 del 14 gennaio 1912 contro il , ottenendo il terzo posto nella classifica finale."}
{"id": "3940600", "revid": "181699", "url": "https://it.wikipedia.org/wiki?curid=3940600", "title": "Umbeluzi", "text": "Il fiume Umbeluzi ha le sue sorgenti nello Swaziland, in prossimit\u00e0 del confine occidentale con il Sudafrica. Il fiume scorre verso est in direzione del Mozambico e sfocia nell'oceano Indiano convergendo nell'Estuario do Espirito Santo nei pressi di Maputo.\nIl suo bacino ha un'area complessiva di 5400\u00a0km2. I principali affluenti sono il White Umbeluzi in Swaziland e il Movene in Mozambico.\nLungo il suo decorso sono presenti due maggiori dighe: la diga di Mnjoli, con una capacit\u00e0 totale di 152 milioni di m3, che rifornisce le piantagioni di canna da zucchero dello Swaziland orientale, e la diga di Pequenos Libombos, con una capacit\u00e0 totale di 385 milioni di m3, che rifornisce la rete idrica urbana di Maputo."}
{"id": "3940601", "revid": "726373", "url": "https://it.wikipedia.org/wiki?curid=3940601", "title": "Maschiette e filosofi", "text": "Maschiette e filosofi (in originale inglese \"Flappers and Philosophers\") \u00e8 stata la prima raccolta di racconti di Francis Scott Fitzgerald, uscita nel 1920 presso le edizioni Scribner's di New York. Comprende, rivisti per la pubblicazione in libro dopo una prima stesura uscita su riviste, otto racconti:"}
{"id": "3940602", "revid": "425388", "url": "https://it.wikipedia.org/wiki?curid=3940602", "title": "Flappers and Philosophers", "text": ""}
{"id": "3940603", "revid": "59785", "url": "https://it.wikipedia.org/wiki?curid=3940603", "title": "Bazar delle spezie d'Istanbul", "text": ""}
{"id": "3940605", "revid": "119755272", "url": "https://it.wikipedia.org/wiki?curid=3940605", "title": "Coppa Interamericana 1975", "text": "La Coppa Interamericana 1975 \u00e8 stata la quinta edizione del trofeo riservato alle squadre vincitrici della CONCACAF Champions' Cup e della Coppa Libertadores.\nAvvenimenti.\nEntrambe le partite si tennero all'Estadio Ol\u00edmpico di Caracas, in Venezuela. La prima gara, che vide l'affluenza di circa 12.000 spettatori, fu caratterizzata da un gioco molto fisico e da strette marcature a uomo; si contrapposero i due diversi stili delle formazioni in campo: l'Independiente cercava di prendere il controllo del centrocampo con passaggi corti e un gioco lento, mentre l'Atl\u00e9tico Espa\u00f1ol, sfruttando la velocit\u00e0 di Ram\u00edrez, cercava di guadagnare terreno con lanci lunghi. Al 7\u00ba minuto s'infortun\u00f2 Astegiano, colpito alla gamba sinistra: a sostituirlo fu Percy Rojas, peruviano. Fino al 25\u00ba minuto di gioco gli argentini marcarono stretti gli avversari, che cercavano di liberarsi in velocit\u00e0; in seguito il gioco si fece pi\u00f9 duro, e l'arbitro venezuelano Fiorenza dovette estrarre pi\u00f9 volte il cartellino giallo. Al 33\u00ba Ram\u00edrez, con un calcio di punizione, mise in difficolt\u00e0 Gay, che mise il pallone in calcio d'angolo; poi, sei minuti dopo, l'Independiente guadagn\u00f2 tre calci d'angolo consecutivi. Sul finire del primo tempo gli argentini modificarono la propria tattica, avanzando i reparti cos\u00ec da lasciare Isiordia e Ram\u00edrez in fuorigioco. Ram\u00edrez, al penultimo minuto della prima frazione, riusc\u00ec a segnare con un tiro da 25 metri. Bochini replic\u00f2 60 secondi dopo, superando \u00c1lvarez e il portiere Camacho dopo un'azione decisa. Il secondo tempo inizi\u00f2 con azioni offensive da parte di ciascuna squadra; al 19\u00ba Bochini pass\u00f2 a Rojas, che per\u00f2 non riusc\u00ec a concretizzare, tirando fuori. Al 23\u00ba lo stesso Rojas fu espulso per aver colpito duramente Pardo. Al 28\u00ba Rodr\u00edguez Vega si port\u00f2 in attacco e serv\u00ec Borbolla, che dall'area di rigore super\u00f2 Gay. Arroyo replic\u00f2 4 minuti dopo, fissando il risultato sul 2-2.\nLa partita di ritorno si disput\u00f2 nello stesso stadio, davanti a 15.000 spettatori, con un clima caldo (28 gradi). L'inizio del primo tempo fu caratterizzato da un'opportunit\u00e0 per Isiordia, che tir\u00f2 fuori dopo aver scambiato il pallone con Ram\u00edrez e Borbolla. L'Independiente assunse poi il controllo dell'incontro, concentrandosi sulla superiorit\u00e0 a centrocampo, volta a evitare i contropiede dei messicani. L'Atl\u00e9tico Espa\u00f1ol, grazie alla sua migliore condizione fisica, riusc\u00ec a mettere in difficolt\u00e0 gli avversari verso il 30\u00ba minuto, ottenendo quattro calci d'angolo in rapida successione. Il portiere argentino Gay fu tra i migliori in campo, ed evit\u00f2 pi\u00f9 volte il gol dell'Atl\u00e9tico Espa\u00f1ol. Le principali occasioni capitarono a Rivas (3\u00ba minuto) e Borbolla (nel secondo supplementare), mentre per gli argentini furono Bertoni e Arroyo ad andare maggiormente vicini al gol. Nei tempi supplementari il gioco si rallent\u00f2 notevolmente, e le occasioni diminuirono di conseguenza; le squadre si trovarono cos\u00ec a dover decidere il vincitore tramite i tiri di rigore. La parata di Gay su Borbolla dette la vittoria all'Independiente."}
{"id": "3940606", "revid": "293377", "url": "https://it.wikipedia.org/wiki?curid=3940606", "title": "Ragnar Nikolai Larsen", "text": ""}
{"id": "3940607", "revid": "339392", "url": "https://it.wikipedia.org/wiki?curid=3940607", "title": "James Price Johnson", "text": ""}
{"id": "3940608", "revid": "287204", "url": "https://it.wikipedia.org/wiki?curid=3940608", "title": "Charlois Regio", "text": "Charlois Regio (indicata in letteratura anche come Shoemaker Regio e cratere Shoemaker ) \u00e8 una formazione geologica presente sulla superficie dell'asteroide 433 Eros.\nRobinson e colleghi (2002) distinguono nella formazione il cratere dalla regio, che tuttavia si sovrappongono. Il cratere \u00e8 stato generato sul bordo del cratere Himeros da un evento d'impatto; \u00e8 di circa 7\u00a0km di diametro e raggiunge una profondit\u00e0 di alcune centinaia di metri. Al suo interno si dispone uno strato di regolite non consolidato, relativamente profondo, indicato come Charlois Regio.\nLa formazione \u00e8 successiva sia al cratere Himeros, il maggiore presente su Eros al cui bordo parzialmente si sovrappone, sia al cratere Psyche, il terzo per dimensioni dopo il Charlois che contiene materiale espulso nell'impatto che ha generato quest'ultimo.\nTale evento di formazione \u00e8 stato significativo nella storia geologica dell'asteroide. Si ritiene, infatti, di aver individuato nell'impatto che ha dato origine alla Charlois Regio la causa dell'assenza di crateri di piccole dimensioni (con diametro inferiore ai 500\u00a0m) da diverse aree - che corrispondono complessivamente al 40 % della superficie dell'asteroide - comprese entro una distanza in linea retta di 9\u00a0km dal punto dell'impatto. Responsabile della degradazione della superficie sarebbe stata l'energia sismica prodotta dall'impatto, che, propagatasi attraverso tutto l'asteroide sotto forma di onde, avrebbe determinato il crollo delle strutture pi\u00f9 piccole. Poich\u00e9 Eros ha una forma irregolare, punti anche lontani della superficie possono essere congiunti da una linea retta che attraversa l'asteroide, di lunghezza inferiore rispetto al percorso superficiale. Cos\u00ec, aree anche fra loro apparentemente molto distanti, su \"facce\" opposte dell'asteroide, ma comprese entro 9\u00a0km dall'impatto, sarebbero state interessate dall'evento che avrebbe determinato infine una distribuzione ineguale della densit\u00e0 di crateri sulla superficie.Lo stesso impatto avrebbe anche originato la maggior parte dei massi sparsi sulla superficie. Tale produzione \u00e8 stata spiegata come dovuta alla particolarit\u00e0 del sito dell'impatto, che, avvenuto sul bordo di un altro grande cratere, potrebbe aver raggiunto strati pi\u00f9 profondi.\n\u00c8 stata cos\u00ec chiamata in onore di Auguste Charlois, che ha scoperto Eros indipendentemente da Carl Gustav Witt il 13 agosto 1898."}
{"id": "3940609", "revid": "399", "url": "https://it.wikipedia.org/wiki?curid=3940609", "title": "Fillippo Buonaccorsi", "text": ""}
{"id": "3940614", "revid": "729019", "url": "https://it.wikipedia.org/wiki?curid=3940614", "title": "UFC Brazil", "text": "UFC Brazil: Ultimate Brazil, conosciuto anche come UFC 17.5, \u00e8 stato un evento di arti marziali miste tenuto dalla Ultimate Fighting Championship il 16 ottobre 1998 al Ginasio da Portuguesa di San Paolo, Brasile.\nRetroscena.\nL'evento fu il primo organizzato dall'UFC in Brasile, ed il terzo non organizzato negli Stati Uniti.\nCome gi\u00e0 successo con UFC 9 l'evento, a differenza degli altri, non prevedette una formula con torneo ad eliminazione, e invece venne inaugurata la nuova cintura dei pesi leggeri, poi rinominati in \"pesi welter\".\nL'evento UFC Brazil era anche la prima parte del torneo dei pesi massimi \"The Road to the Heavyweight Title\", torneo che ebbe lo scopo di designare il nuovo campione dei pesi massimi dopo che Randy Couture lasci\u00f2 il titolo vacante per una disputa contrattuale: il vincitore della sfida tra Tsuyoshi Kosaka e Pete Williams avrebbe affrontato Bas Rutten a UFC 18.\nSi assistette all'esordio in UFC di due atleti brasiliani dello sport in questione quali Pedro Rizzo e Wanderlei Silva.\nIl volantino dell'evento cre\u00f2 qualche polemica per il fatto che la bandiera del Brasile rappresentata sullo stampato era approssimativa ed errata, in quanto all'interno del cerchio blu posto al centro della bandiera vi erano 25 stelle nella parte bassa e nessuna nella parte alta, mentre nella bandiera corretta vi sono 26 stelle nella parte bassa e la stella dello stato del Par\u00e1 nella parte alta."}
{"id": "3940616", "revid": "125254311", "url": "https://it.wikipedia.org/wiki?curid=3940616", "title": "Casa e chiesa", "text": "Casa e chiesa (\"Soul Man\") \u00e8 una serie televisiva statunitense in 25 episodi trasmessi per la prima volta nel corso di 2 stagioni dal 1997 al 1998.\n\u00c8 una sitcom incentrata sulle vicende del pastore protestante Mike Weber (interpretato da Dan Aykroyd), un reverendo di Royal Oak, Michigan, dal passato burrascoso che deve fare i conti con i suoi quattro figli e i suoi parrocchiani stravaganti.\n\u00c8 uno spin-off della serie \"Quell'uragano di pap\u00e0\" in cui il personaggio del reverendo Weber era gi\u00e0 apparso.\nIn Italia \u00e8 stata trasmessa per la prima volta sul canale a pagamento Disney Channel, ed \u00e8 successivamente approdata in chiaro su Rai 1.\nProduzione.\nLa serie, ideata da Carmen Finestra, David McFadzean e Matt Williams, fu prodotta da Touchstone Television e Wind Dancer Productions e girata nei Kaufman Astoria Studios a New York. Donna Dixon, moglie di Aykroyd, appare in un cameo.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 15 aprile 1997 al 26 maggio 1998 sulla rete televisiva ABC. In Italia \u00e8 stata trasmessa su RaiUno con il titolo \"Casa e chiesa\".\nAlcune delle uscite internazionali sono state:"}
{"id": "3940617", "revid": "46931", "url": "https://it.wikipedia.org/wiki?curid=3940617", "title": "Soul Man - Casa &amp; Chiesa", "text": ""}
{"id": "3940623", "revid": "1851848", "url": "https://it.wikipedia.org/wiki?curid=3940623", "title": "Roberto Biserni", "text": "Carriera.\nNella sua carriera professionistica ha giocato soltanto in squadre romagnole.\nHa totalizzato 141 presenze (e 3 reti) in Serie B tutte con la maglia del Cesena."}
{"id": "3940624", "revid": "1429175", "url": "https://it.wikipedia.org/wiki?curid=3940624", "title": "Fasaele", "text": "Biografia.\nFasaele fu il secondo figlio di Antipatro e Cipro; ebbe tre fratelli \u2013 Giuseppe, Ferora ed Erode \u2013 e una sorella, Salome. Nacque in Giudea, all'epoca del regno degli Asmonei; suo padre era idumeo, e dunque di religione giudaica, la madre era nabatea.\nAntipatro era il ministro dell'anziano Ircano II, sovrano di Giudea, ma il suo potere derivava dal sostegno dei Romani, in particolare di Gaio Giulio Cesare, il quale, nel 47 a.C., nomin\u00f2 Antipatro procuratore di Giudea e gli permise di nominare persone di propria fiducia come collaboratori: Antipatro allora nomin\u00f2 Fasaele procuratore di Gerusalemme ed Erode procuratore di Galilea. Quando, quello stesso anno, Erode entr\u00f2 in rotta di collisione con Ircano e col Sinedrio e fu chiamato a Gerusalemme a sottoporsi a un processo davanti a quest'ultimo; raggiunse Gerusalemme alla testa di un esercito, ma Antipatro e Fasaele riuscirono a convincerlo a desistere dal suo proposito di devastare il Sinedrio.\nNel 44 a.C. Cesare fu assassinato; l'anno successivo tocc\u00f2 ad Antipatro, avvelenato per mandato di Malico. Erode voleva vendicarsi immediatamente, ma Fasaele, che conosceva l'irruenza del fratello, riusc\u00ec a convincerlo a fingere di considerare Malico innocente e a rimandare la vendetta a un tempo pi\u00f9 propizio. Erode uccise Malico e Gaio Cassio Longino, capo dei cesaricidi, giunse in Giudea, ottenendo il sostegno di tutte le parti; alla sua partenza (42 a.C.), scoppi\u00f2 una guerra civile in Giudea, con Erode e Fasaele da una parte, Ircano II da un'altra, suo nipote Antigono da un'altra e, infine, il fratello di Malico, Elice, in una quarta. Elice tent\u00f2 di sottrarre a Fasaele il controllo di Gerusalemme, e riusc\u00ec ad attrarlo in un'imboscata, ma Fasaele riusc\u00ec a riorganizzare le sue forze e a ottenere il sostegno del popolo, sconfiggendo Elice. L'esercito di Fasaele riusc\u00ec a costringere Elice a rinchiudersi in una torre; Fasaele garant\u00ec la libert\u00e0 al suo nemico in cambio della cessione della maggior parte delle fortezze da lui controllate. Successivamente entr\u00f2 in contrasto con Ircano, accusandolo di aver aiutato i nemici di Erode e suoi, Malico ed Elice.\nMentre Marco Antonio, vincitore di Cassio, si trovava in Bitinia nel 41 a.C., i nemici di Erode e Fasaele si andarono a lamentare con lui del loro comportamento; Antonio, per\u00f2, rigett\u00f2 le accuse. Il Sinedrio rinnov\u00f2 le accuse mentre Antonio era ad Antiochia; ancora una volta le accuse caddero, in quanto Antonio era in debito con Antipatro e, quando interrogato dal generale romano, persino Ircano si schier\u00f2 dalla parte di Erode. Antonio decise pertanto di nominare Erode e Fasaele tetrarchi. In quello stesso anno, Tolomeo di Calcide tent\u00f2 di sloggiare Fasaele dalla Giudea.\nNel frattempo Antigono, nipote di Ircano, tent\u00f2 di conquistare il trono della sua dinastia; in occasione della festa dello Shvuot, a Gerusalemme scoppiarono degli scontri tra i suoi sostenitori e quelli dei due fratelli; Fasaele difendeva le mura, Erode il palazzo, e riuscirono a respingere gli assalitori. Antigono chiese l'aiuto dei Parti, che giunsero sotto le mura di Gerusalemme. Il loro comandante Barzafarne invit\u00f2 Ircano e Fasaele nel proprio campo per contrattare la pace, e, malgrado l'avvertimento di Erode, i due accettarono, venendo fatti prigionieri. Furono consegnati ad Antigono, il quale fece mutilare Ircano affinch\u00e9 non potesse ricoprire l'incarico di Sommo sacerdote; Fasaele scelse invece di suicidarsi, subito dopo aver saputo che Erode era riuscito a fuggire da Gerusalemme, invasa dai Parti.\nGiuseppe Flavio descrive Fasaele come un uomo coraggioso e nobile. Ebbe un figlio, probabilmente postumo, di nome Fasaele, che spos\u00f2 la figlia di Erode, Salampsio, da cui ebbe cinque figli. Erode chiam\u00f2 Fasaele il figlio avuto da Pallade e onor\u00f2 il fratello chiamando Faselide una citt\u00e0 fondata a nord-est di Gerico e dedicandogli una delle torri del suo palazzo di Gerusalemme."}
{"id": "3940626", "revid": "768068", "url": "https://it.wikipedia.org/wiki?curid=3940626", "title": "Jod", "text": "Jod (maiuscolo \u037f, minuscolo \u03f3), nella scrittura greca, \u00e8 un segno grafico introdotto dai linguisti nell'Ottocento sulla base della lettera j dell'alfabeto latino per rappresentare il fonema nella lingua greca arcaica, suono semiconsonantico corrispondente a \"i\" seguita da vocale (es. \"ieri\"). La perdita di questo fonema nel greco antico si \u00e8 verificata in epoca molto antica e non si conosce il grafema originario, sempre che sia esistito.\nLo jod \u00e8 usato nella lingua arvanitica.\nUsi dello jod.\nIl grafema j \u00e8 utilizzato per lo pi\u00f9 nella grammatica storica del greco antico, per spiegare alcuni fenomeni linguistici ricostruendo vari ed importanti processi fonetici e morfologici.\nLo jod infatti subisce esiti vari in diverse circostanze:\nEsempi.\nIl verbo in -\u03bc\u03b9 della prima classe , da cui ricaviamo il tema temporale presente . Questo perch\u00e9 come alcuni della prima classe utilizzano la consonante del tema verbale preponendola allo stesso tema e aggiungendo una . In questo caso il tema verbale \u00e8 , ma ricavando vediamo che la jod cade lasciando uno spirito aspro sulla , ovvero per il tema temporale presente e con spirito aspro come presente indicativo attivo della prima persona singolare (e allungamento della vocale)."}
{"id": "3940628", "revid": "110157", "url": "https://it.wikipedia.org/wiki?curid=3940628", "title": "Racconti dell'et\u00e0 del jazz", "text": "Racconti dell'et\u00e0 del jazz (\"Tales of the Jazz Age\") \u00e8 la seconda raccolta di racconti di Francis Scott Fitzgerald uscita nel settembre 1922 presso le edizioni Scribner's di New York. Comprende, rivisti per la pubblicazione in libro dopo una prima stesura uscita su riviste, 11 racconti:"}
{"id": "3940629", "revid": "425388", "url": "https://it.wikipedia.org/wiki?curid=3940629", "title": "Tales of the Jazz Age", "text": ""}
{"id": "3940635", "revid": "599013", "url": "https://it.wikipedia.org/wiki?curid=3940635", "title": "Diogo Rosado", "text": "Caratteristiche tecniche.\n\u00c8 dotato di una notevole agilit\u00e0, molto duttile: pu\u00f2 giocare davanti alla difesa, come esterno di centrocampo o come trequartista. Preferisce il ruolo di esterno destro, in modo da potersi accentrare e da l\u00ec tentare la conclusione o l'uno due col centravanti.\nCarriera.\nClub.\nPeniche, Sporting Lisbona e i vari prestiti.\nNel 1999, all'et\u00e0 di soli nove anni, comincia a giocare a calcio con la squadra della sua citt\u00e0, il Peniche, per poi trasferirsi allo Sporting Lisbona, uno dei club pi\u00f9 gloriosi del Portogallo, all'et\u00e0 di dieci anni. In nove anni trascorsi nelle giovanili dei \"Le\u00f5es\" dimostra fin dall'inizio il suo essere bambino \"prodigio\" e il futuro della \"Selec\u00e7\u00e3o das Quinas\": cos\u00ec nel 2009 viene spedito in prestito al Real Sport Clube dove, nella sua prima stagione professionistica, colleziona 15 presenze e mette a segno un solo gol. La stagione successiva viene nuovamente ceduto in prestito, questa volta al Penafiel, per mettere in mostra tutte le sue doti calcistiche. Debutta con i \"Rubo-negros\" il 6 novembre 2010, durante il match giocato contro il Freamunde: terminata la stagione, totalizza solo 8 presenze in campionato ed una sola ammonizione, la prima in carriera, ricevuta nella partita contro il Gil Vicente. Nel 2011 gioca di nuovo lontano da Lisbona: infatti si trasferisce, con la formula del prestito, al Feirense. Debutta nel massimo campionato portoghese il 14 agosto 2011 durante il match contro il Nacional. Realizza il suo primo gol in Primeira Liga, primo anche in carriera, il 27 novembre ai danni del Rio Ave e in quell'occasione rimedia la sua prima espulsione, in carriera, da calciatore professionista.\nGenoa e poi Blackburn.\nEssendo in scadenza di contratto con lo Sporting Lisbona, a marzo 2012 si reca in Italia per firmare un precontratto con il ma la dirigenza rossobl\u00f9 decide di non formalizzare il suo acquisto; pochi mesi pi\u00f9 tardi viene acquistato dal Blackburn.\nNazionale.\nNazionale Under.\nTra il 2007 e il 2009 milita sia nell'Under-17, sia nell'Under-19 dove totalizza in tutto 27 partite giocate e 5 gol messi a segno in varie occasioni.\nNel 2010 disputa solo due amichevoli con l'Under-20, mentre nel 2011 il c.t. lo convoca per prender parte alle qualificazioni valevoli per gli Europei, edizione 2013, che si terranno in Israele. Debutta con la \"Selec\u00e7\u00e3o\" il 1\u00ba settembre, in occasione del match giocato contro la Moldavia Under-21. Va in gol per la prima volta l'11 ottobre, durante la partita giocata Chimki, contro la Russia Under-21."}
{"id": "3940637", "revid": "322321", "url": "https://it.wikipedia.org/wiki?curid=3940637", "title": "Diocesi di Brian\u00e7onnet", "text": "La diocesi di Brian\u00e7onnet (in latino: \"Dioecesis Bricantiensis\") \u00e8 una sede soppressa e sede titolare della Chiesa cattolica.\nStoria.\nBrian\u00e7onnet, importante oppidum romano (\"Brigomagus\") che ebbe il suo apogeo nel corso del III secolo, fu probabilmente una sede vescovile di breve durata, il cui territorio a partire dal VI secolo fu annesso a quello della diocesi di Gland\u00e8ves.\nDal 9 febbraio 2009 Brian\u00e7onnet \u00e8 annoverata tra le sedi vescovili titolari della Chiesa cattolica; dal 9 marzo 2018 il vescovo titolare \u00e8 Jean-Marie Le Vert, vescovo ausiliare di Bordeaux."}
{"id": "3940639", "revid": "287204", "url": "https://it.wikipedia.org/wiki?curid=3940639", "title": "Dale\u0161ice (Vyso\u010dina)", "text": "Dale\u0161ice \u00e8 un comune mercato della Repubblica Ceca facente parte del distretto di T\u0159eb\u00ed\u010d, nella regione di Vyso\u010dina."}
{"id": "3940641", "revid": "1573940", "url": "https://it.wikipedia.org/wiki?curid=3940641", "title": "Aka (singolo)", "text": "AKA \u00e8 un brano musicale di Masami Okui scritto da Yabuki Toshiro e dalla stessa Okui, e pubblicato come singolo il 17 agosto 1998 dalla Starchild. Il singolo \u00e8 arrivato alla trentaduesima posizione nella classifica settimanale Oricon dei singoli pi\u00f9 venduti, vendendo 17.860 copie. \"AKA\" \u00e8 stato utilizzato come tema musicale del film d'animazione giapponese \"Akihabara denn\u014d gumi\"."}
{"id": "3940643", "revid": "682087", "url": "https://it.wikipedia.org/wiki?curid=3940643", "title": "Endocrinologo", "text": ""}
{"id": "3940644", "revid": "767487", "url": "https://it.wikipedia.org/wiki?curid=3940644", "title": "Andrea Bracaletti", "text": "Caratteristiche tecniche.\n\u00c8 un giocatore molto duttile tecnicamente, il suo ruolo naturale \u00e8 quello di ala destra, ma pu\u00f2 ricoprire pi\u00f9 ruoli come l'esterno di centrocampo, la mezzala e il trequartista.\nCarriera.\nHa totalizzato 71 presenze (e 6 reti) in Serie B con le maglie di Cesena e Avellino.\nStatistiche.\nPresenze e reti nei club.\n\"Statistiche aggiornate al 26 dicembre 2018.\""}
{"id": "3940645", "revid": "682087", "url": "https://it.wikipedia.org/wiki?curid=3940645", "title": "Internista", "text": ""}
{"id": "3940647", "revid": "110157", "url": "https://it.wikipedia.org/wiki?curid=3940647", "title": "Heraltice", "text": "Heraltice (in tedesco \"Heraltitz\") \u00e8 un comune mercato della Repubblica Ceca facente parte del distretto di T\u0159eb\u00ed\u010d, nella regione di Vyso\u010dina."}
{"id": "3940648", "revid": "110157", "url": "https://it.wikipedia.org/wiki?curid=3940648", "title": "Mohelno", "text": "Mohelno (in tedesco \"Mohleno\") \u00e8 un comune mercato della Repubblica Ceca facente parte del distretto di T\u0159eb\u00ed\u010d, nella regione di Vyso\u010dina."}
{"id": "3940650", "revid": "767487", "url": "https://it.wikipedia.org/wiki?curid=3940650", "title": "Ok\u0159\u00ed\u0161ky", "text": "Ok\u0159\u00ed\u0161ky (in tedesco \"Klein Wartenberg\") \u00e8 un comune mercato della Repubblica Ceca facente parte del distretto di T\u0159eb\u00ed\u010d, nella regione di Vyso\u010dina. Dal 2002 \u00e8 gemellato con il comune italiano di San Pier d'Isonzo nella regione Friuli Venezia Giulia."}
{"id": "3940651", "revid": "1149807", "url": "https://it.wikipedia.org/wiki?curid=3940651", "title": "Never Die", "text": "Never Die \u00e8 un brano musicale di Masami Okui scritto da Yabuki Toshiro e dalla stessa Okui, e pubblicato come singolo il 27 novembre 1998 dalla Starchild. Il singolo \u00e8 arrivato alla trentaduesima posizione nella classifica settimanale Oricon dei singoli pi\u00f9 venduti, vendendo 20.100copie. \"Never Die\" \u00e8 stato utilizzato come tema musicale della serie di OAV \"Slayers Excellent\"."}
{"id": "3940652", "revid": "287204", "url": "https://it.wikipedia.org/wiki?curid=3940652", "title": "Opatov (T\u0159eb\u00ed\u010d)", "text": "Opatov (in tedesco \"Oppatau\") \u00e8 un comune mercato della Repubblica Ceca facente parte del distretto di T\u0159eb\u00ed\u010d, nella regione di Vyso\u010dina."}
{"id": "3940654", "revid": "110157", "url": "https://it.wikipedia.org/wiki?curid=3940654", "title": "Rokytnice nad Rokytnou", "text": "Rokytnice nad Rokytnou (in tedesco \"Roketnice\") \u00e8 un comune mercato della Repubblica Ceca facente parte del distretto di T\u0159eb\u00ed\u010d, nella regione di Vyso\u010dina."}
{"id": "3940655", "revid": "110157", "url": "https://it.wikipedia.org/wiki?curid=3940655", "title": "Sta\u0159e\u010d", "text": "Sta\u0159e\u010d (in tedesco \"Startsch\") \u00e8 un comune mercato della Repubblica Ceca facente parte del distretto di T\u0159eb\u00ed\u010d, nella regione di Vyso\u010dina."}
{"id": "3940656", "revid": "1573940", "url": "https://it.wikipedia.org/wiki?curid=3940656", "title": "Key (singolo)", "text": "Key \u00e8 un brano musicale di Masami Okui scritto da Yabuki Toshiro e dalla stessa Okui, e pubblicato come singolo il 27 novembre 1998 dalla Starchild. Il singolo \u00e8 arrivato alla quarantanovesima posizione nella classifica settimanale Oricon dei singoli pi\u00f9 venduti, vendendo 8.470 copie. \"Key\" \u00e8 stato utilizzato come tema musicale della serie di drama radiofonici ispirati ad \"Akihabara denn\u014d gumi\"."}
{"id": "3940658", "revid": "110157", "url": "https://it.wikipedia.org/wiki?curid=3940658", "title": "Vladislav (Repubblica Ceca)", "text": "Vladislav (in tedesco \"Wladislau\") \u00e8 un comune mercato della Repubblica Ceca facente parte del distretto di T\u0159eb\u00ed\u010d, nella regione di Vyso\u010dina."}
{"id": "3940661", "revid": "110157", "url": "https://it.wikipedia.org/wiki?curid=3940661", "title": "Bobrov\u00e1", "text": "Bobrov\u00e1 \u00e8 un comune mercato della Repubblica Ceca facente parte del distretto di \u017d\u010f\u00e1r nad S\u00e1zavou, nella regione di Vyso\u010dina."}
{"id": "3940666", "revid": "110157", "url": "https://it.wikipedia.org/wiki?curid=3940666", "title": "Bohdalov", "text": "Bohdalov (in tedesco \"Bochdalau\") \u00e8 un comune mercato della Repubblica Ceca facente parte del distretto di \u017d\u010f\u00e1r nad S\u00e1zavou, nella regione di Vyso\u010dina."}
{"id": "3940669", "revid": "1573940", "url": "https://it.wikipedia.org/wiki?curid=3940669", "title": "Tenshi no Kyuusoku", "text": " \u00e8 un brano musicale di Masami Okui scritto da Yabuki Toshiro e dalla stessa Okui, e pubblicato come singolo l'8 maggio 1999 dalla Starchild. Il singolo \u00e8 arrivato alla ventesima posizione nella classifica settimanale Oricon dei singoli pi\u00f9 venduti, vendendo 31.070 copie. \"Tenshi no Kyuusoku\" \u00e8 stato utilizzato come sigla d'apertura della serie televisiva anime \"Soreyuke! Uchuu Senkan Yamamoto Yohko\", mentre il lato B \"Lululu\" \u00e8 stato utilizzato come sigla di chiusura."}
{"id": "3940670", "revid": "110157", "url": "https://it.wikipedia.org/wiki?curid=3940670", "title": "Jimramov", "text": "Jimramov (in tedesco \"Ingrowitz\") \u00e8 un comune mercato della Repubblica Ceca facente parte del distretto di \u017d\u010f\u00e1r nad S\u00e1zavou, nella regione di Vyso\u010dina."}
{"id": "3940671", "revid": "363629", "url": "https://it.wikipedia.org/wiki?curid=3940671", "title": "Premunizione (medicina)", "text": "La premunizione rappresenta un tipo di risposta immunitaria dell'ospite verso il parassita, cosiddetta concomitante, vale a dire che non \u00e8 capace di eliminare il parassita ma che previene la malattia grave, per esempio nel caso della malaria. Al giorno d'oggi si preferisce utilizzare il termine \u201ctolleranza alla malattia\u201d.\nQuesto stato di premunizione si acquisisce soggiornando per diversi anni in zona endemica. Questo spiega perch\u00e9 i bambini al di sotto dei 5 anni sono tra i soggetti pi\u00f9 colpiti dalla malaria grave."}
{"id": "3940672", "revid": "110157", "url": "https://it.wikipedia.org/wiki?curid=3940672", "title": "Meet Some Freaks on Route 66", "text": "Meet Some Freaks on Route 66 \u00e8 il quarto EP del gruppo rock italiano Afterhours, uscito il 29 febbraio 2012.\nIl disco.\nIl disco \u00e8 stato venduto in allegato alla rivista musicale La Repubblica XL del mese di marzo. Il disco contiene 8 tracce registrate dalla band negli Stati Uniti, in diversi studi di registrazione lungo la Route 66 che d\u00e0 il nome al titolo. Delle otto tracce, sette sono pezzi degli Afterhours riarrangiati e registrati da importanti produttori tra cui Greg Norman, John Schroeder e Doug Geist; l'ultima traccia invece \u00e8 una versione live di \"Dolphins\", pezzo di Fred Neil nella versione di Tim Buckley, suonata insieme ai Majakovich.\n\"\u00c8 solo febbre\" e \"La sottile linea bianca\" sono state registrate il 24 ottobre 2011 da Greg Norman presso lo studio Electrical Audio di Chicago. \"Ballata per la mia piccola iena\" e \"Pelle\" sono state registrate il 26 ottobre 2011 da Jon Schroeder presso The Church Studio di Tulsa, Oklahoma. \"Male di miele\" e \"Il paese \u00e8 reale\", invece, sono state registrate da Doug Gesit negli studi Santa Fe Center Studios di Albuquerque, Nuovo Messico il 31 ottobre 2011."}
{"id": "3940675", "revid": "1494169", "url": "https://it.wikipedia.org/wiki?curid=3940675", "title": "Senderos", "text": ""}
{"id": "3940676", "revid": "110157", "url": "https://it.wikipedia.org/wiki?curid=3940676", "title": "Do-Can", "text": "Do-Can \u00e8 il quarto album della cantante giapponese Masami Okui uscito il 23 settembre 1998 dalla Starchild. L'album ha raggiunto la dodicesima posizione della classifica degli album pi\u00f9 venduti in Giappone, vendendo 42.870 copie."}
{"id": "3940678", "revid": "17841", "url": "https://it.wikipedia.org/wiki?curid=3940678", "title": "Premunizione (figura retorica)", "text": "La premunizione (dal latino \"prae-munitio,\" fortificare in anticipo) \u00e8 la figura retorica consistente nel controbattere preventivamente alle possibili obiezioni dell'interlocutore. \nEsempio: \u00abe se qualcuno pensasse che io parlo per interesse risponder\u00f2 chiaro e tondo che non ho vantaggi personali da queste mie affermazioni!\u00bb\nA volte ci si riferisce a questa figura retorica anche con il termine prolessi, che per\u00f2 ha un significato pi\u00f9 ampio.\nQuesta figura retorica richiede una certa accortezza nell'uso, per evitare di attirare l'attenzione su effettive manchevolezze con quella che potrebbe essere considerata una \"excusatio non petita\"."}
{"id": "3940681", "revid": "110157", "url": "https://it.wikipedia.org/wiki?curid=3940681", "title": "K\u0159i\u017eanov (Vyso\u010dina)", "text": "K\u0159i\u017eanov (in tedesco \"Krizanau\") \u00e8 un comune mercato della Repubblica Ceca facente parte del distretto di \u017d\u010f\u00e1r nad S\u00e1zavou, nella regione di Vyso\u010dina."}
{"id": "3940682", "revid": "110157", "url": "https://it.wikipedia.org/wiki?curid=3940682", "title": "M\u011b\u0159\u00edn", "text": "M\u011b\u0159\u00edn (in tedesco \"Wollein\") \u00e8 un comune mercato della Repubblica Ceca facente parte del distretto di \u017d\u010f\u00e1r nad S\u00e1zavou, nella regione di Vyso\u010dina."}
{"id": "3940684", "revid": "93556", "url": "https://it.wikipedia.org/wiki?curid=3940684", "title": "Yoel Kahn", "text": "Ha officiato in questi ruoli sin da quando il Rebbe assunse la guida del movimento Chabad nel 1950 e fino alla sua morte nel 1994. Ha inoltre servito come primo Mashpia presso la Yeshiva Lubavitcher Tomchei Temimim al 770 Eastern Parkway di Crown Heights (Brooklyn). Tali posizioni lo hanno reso la massima autorit\u00e0 sugli insegnamenti del Rebbe, ed \u00e8 universalmente riconosciuto come il pi\u00f9 importante studioso della dottrina chassidica Chabad e della rispettiva filosofia. Tra i chassidim Chabad, \u00e8 familiarmente noto come Reb Yoel. Era il figlio di Refoel Nachman Kahn, autore di \"Shemu'os VeSippurim\".\nBiografia.\nNato in Russia (quando era Unione Sovietica) il 16 Shevat 5690, che corrisponde al 4 febbraio 1930, da giovane emigr\u00f2 nella Terra di Israele con la famiglia e studi\u00f2 nella Yeshiva \"Achai Temimim\" a Tel Aviv sotto la tutela del rinomato Mashpia, Rabbi Chaim Shaul Brook. Successivamente studi\u00f2 privatamente col noto Mashpia e studioso di pensiero chassidico Rabbi Moshe Gourarie. Conobbe anche e fu influenzato da Rabbi Nochum Goldshmidt e Rabbi Shlomo Chaim Kesselman.\nNel 1950 si spost\u00f2 a New York per continuare a studiare presso la Yeshiva centrale Tomchei Temimim al 770 Eastern Parkway di Brooklyn. In quel periodo, quell'indirizzo era anche la casa e sinagoga di Rabbi Yosef Yitzchok Schneersohn, il sesto Rebbe di Chabad, e Kahn sperava di poter incontrare il Rebbe, gli insegnamenti del quale aveva studiato tutta la vita ma quando finalmente giunse a New York il Rebbe era gi\u00e0 morto. Kahn rimase comunque a New York e presto fu attratto dal pensiero di Rabbi Menachem Mendel Schneerson, genero del precedente Rebbe e che sarebbe diventato la nuova guida di Chabad, il settimo Rebbe. Nelle lettere che scriveva a casa, Kahn spesso lodava il Rebbe per la sua umilt\u00e0 ed era convinto che nascondesse una profonda piet\u00e0, sincerit\u00e0 e intensit\u00e0 di sentimento, come anche una conoscenza enciclopedica e una grande comprensione dell'animo umano. Prima ancora che il futuro Rebbe accettasse tale posizione ufficialmente, Kahn inizi\u00f2 a trascrivere e pubblicare i suoi discorsi; tale opera permise alla comunit\u00e0 chassidica di conoscere meglio la forte personalit\u00e0 di Rabbi Schneerson e ne influenz\u00f2 la successione.\nPer decine di anni Kahn ha officiato come il principale \"choizer\" (ripetitore) del Rebbe. Ascoltava i discorsi e poi, dopo essersi consultato con i colleghi, ripeteva tali discorsi ai chassidim.\nHa officiato inoltre come \"Meiniach\" (trascrittore) per molti di questi discorsi. Ci\u00f2 includeva il preparare i discorsi che dovevano essere poi presentati a Rabbi Schneerson per la correzione; la versione finale veniva quindi distribuita per studio comune. In questa maniera, Kahn ha preparato i primi nove volumi di \"Likkutei Sichos\", l'opera pi\u00f9 importante di Schneerson, e l'intera \"Sefer HaMa'amorim Melukat\", insieme a redattori assistenti.\nKahn ha simpatizzato con la fazione messianica di Chabad e nel 1993 ebbe a dichiarare alla stampa: \"Mos\u00e8 \u00e8 stato il primo redentore e il Rebbe l'ultimo.\" ma ha criticato fortemente le forme estreme di messianismo Chabad, affermando che riferirsi a Schneerson come se fosse vivo o pregare perch\u00e9 abbia vita lunga, \u00e8 come farsi beffe di lui. Era comunque d'accordo sul fatto che Schneerson sarebbe ritornato, poich\u00e9 credeva, come tutti gli ebrei ortodossi, nel principio della risurrezione dei morti, uno dei principi di fede di Maimonide.. Scrisse inoltre che Schneerson fosse \"sicuramente\" (\"vadai\") il messia..\n\u00c8 morto nel 2021. Non ebbe figli."}
{"id": "3940693", "revid": "110157", "url": "https://it.wikipedia.org/wiki?curid=3940693", "title": "BEST-EST", "text": "BEST-EST \u00e8 il primo album live della cantante giapponese Masami Okui pubblicato il 4 giugno 1999 dalla Starchild. L'album ha raggiunto la ventunesima posizione della classifica degli album pi\u00f9 venduti in Giappone, vendendo 31.530 copie."}
{"id": "3940694", "revid": "1305772", "url": "https://it.wikipedia.org/wiki?curid=3940694", "title": "Nov\u00e9 Vesel\u00ed", "text": "Nov\u00e9 Vesel\u00ed (in tedesco \"Neu Wessely\") \u00e8 un comune mercato della Repubblica Ceca facente parte del distretto di \u017d\u010f\u00e1r nad S\u00e1zavou, nella regione di Vyso\u010dina."}
{"id": "3940695", "revid": "298229", "url": "https://it.wikipedia.org/wiki?curid=3940695", "title": "IAAF Hall of Fame", "text": "La IAAF Hall of Fame \u00e8 la Hall of Fame della International Association of Athletics Federations (IAAF), la federazione internazionale di atletica leggera.\nLa creazione della \"IAAF Hall of Fame\" \u00e8 stata annunciata l'8 marzo 2012, con l'introduzione dei primi 12 atleti; altri 12 atleti sono stati introdotti il 17 luglio dello stesso anno, in occasione del centenario della IAAF.\nCriteri d'inclusione.\nI criteri d'inclusione nella prima ristretta \"\u00e9lite\" (solo 24 atleti), ovviamente molto selettivi, sono stati i seguenti:\nMembri.\nDi seguito l'elenco degli atleti che fanno parte della Hall of Fame; tra parentesi \u00e8 indicato l'anno d'introduzione:\nControversie.\nHa destato polemica l'inclusione della cinese Wang Junxia, le cui imprese non furono immuni dall'ombra del doping."}
{"id": "3940697", "revid": "858648", "url": "https://it.wikipedia.org/wiki?curid=3940697", "title": "Partito Operaio (Francia)", "text": ""}
{"id": "3940698", "revid": "287204", "url": "https://it.wikipedia.org/wiki?curid=3940698", "title": "Hinks Dorsum", "text": "L'Hinks Dorsum (indicato anche come Rahe Dorsum) \u00e8 un dorsum presente sulla superficie dell'asteroide 433 Eros.\nSi estende per 18\u00a0km nell'emisfero settentrionale, dal cratere Psyche al cratere Himeros, e rappresenta la striatura di maggiori dimensioni. Robinson e colleghi (2002) l'hanno interpretata come la manifestazione di una faglia compressiva molto estesa che troverebbe una prosecuzione nelle Callisto Fossae, nella parte opposta dell'asteroide. Greenberg (2008), invece, ritiene che sia possibile identificare parallelamente allo Hinks Dorsum una vena di roccia che costituirebbe un punto di forza nella struttura interna dell'asteroide, che potrebbe essersi originata nel corpo progenitore di Eros e successivamente mantenutasi, resistendo all'azione erosiva degli impatti. Tale struttura potrebbe essere all'origine della forma allungata dell'asteroide.\n\u00c8 stato cos\u00ec chiamato in onore dell'astronomo britannico Arthur Robert Hinks (1873-1945) che nel 1910 ha utilizzato Eros per misurare la parallasse solare."}
{"id": "3940700", "revid": "106732274", "url": "https://it.wikipedia.org/wiki?curid=3940700", "title": "Her-Day", "text": "Her-Day \u00e8 il quinto album della cantante giapponese Masami Okui pubblicato il 27 agosto 1999 dalla Starchild. L'album ha raggiunto la diciottesima posizione della classifica degli album pi\u00f9 venduti in Giappone, vendendo 34.920 copie."}
{"id": "3940702", "revid": "717966", "url": "https://it.wikipedia.org/wiki?curid=3940702", "title": "Yoel Kahan", "text": ""}
{"id": "3940703", "revid": "1186766", "url": "https://it.wikipedia.org/wiki?curid=3940703", "title": "Tracy", "text": "Origine e diffusione.\nRiprende un cognome inglese, a sua volta derivante da un toponimo normanno che significa \"tracio\" (nel senso di \"luogo sotto il dominio di Tracio\"). Viene in alcuni casi usato come diminutivo per il nome Teresa.\nVenne usato da Dickens per un personaggio maschile ne \"Il circolo Pickwick\", del 1837, e acquis\u00ec valenza anche femminile grazie al personaggio di Tracy Lord dal film del 1940 \"Scandalo a Filadelfia\".\nOnomastico.\nNon vi sono santi chiamati Tracy, quindi il nome \u00e8 adespota e l'onomastico ricade il giorno di Ognissanti, il 1\u00ba novembre. Alternativamente si pu\u00f2 festeggiare lo stesso giorno di Teresa, di cui pu\u00f2 costituire un diminutivo."}
{"id": "3940704", "revid": "717966", "url": "https://it.wikipedia.org/wiki?curid=3940704", "title": "Joel Kahn", "text": ""}
{"id": "3940705", "revid": "47984679", "url": "https://it.wikipedia.org/wiki?curid=3940705", "title": "Vincenzo Michele Trimarchi", "text": ""}
{"id": "3940706", "revid": "767487", "url": "https://it.wikipedia.org/wiki?curid=3940706", "title": "Contiamo su di voi!", "text": "Contiamo su di Voi! \u00e8 il secondo album in studio dei Los Fastidios, (il primo \u00e8 stato lo split \"Hasta la Baldoria\" del 1996 condiviso con la band parmense FFD), ed \u00e8 anche il secondo lavoro prodotto dell'etichetta KOB (Kontro Ogni Barriera) Records, che segue il primo album prodotto: \"Alla Nostra Et\u00e0\" dei Derozer, pietra miliare del punk italiano. \u00c8 uscito in coproduzione con l'etichetta tedesca Mad Butcher Records nel 1998 in 2 supporti: LP (KOB 002, MBR 023); CD (KOB 002, MBR 023) e nel 1999 in MC per l'etichetta polacca Rock'n'Roller (RNR 075). Contiamo su di Voi! contiene alcuni pezzi dal sound ska ed altri street punk molto orecchiabili e tirati, combinati con dei testi di grande effetto sia per le tematiche trattate sia per la composizione metrica. Tenendo conto che nel 1998 Internet era ancora un mezzo del quale fruiva pochissima gente, i testi di questo album, hanno fatto chiarezza su molti aspetti rimasti ambigui del movimento Skinhead, primo fra tutti il rifiuto del razzismo, poi l'appartenenza antifascista ed il richiamo alle radici Ska che hanno animato i primi Skinhead della fine degli anni 60. Due curiosit\u00e0: la prima \u00e8 che, basso e chitarra sono rispettivamente Mendez e Sebi dei Derozer, che in quegli anni suonavano contemporaneamente in entrambe le band, la seconda \u00e8 che l'ultima traccia dell'album \"Tempi Nuovi\" \u00e8 una cover in omaggio alla gloriosa OI!-Band bolognese Nabat, band della scena italiana del primo periodo.\nFormazione.\nCori: Enrico e Sebi"}
{"id": "3940708", "revid": "1602064", "url": "https://it.wikipedia.org/wiki?curid=3940708", "title": "Coronet Blue", "text": "Coronet Blue \u00e8 una serie televisiva statunitense in 13 episodi trasmessi per la prima volta nel corso di una sola stagione nel 1967.\nTrama.\nMichael Alden \u00e8 un uomo di New York che ha perso la memoria ed \u00e8 in cerca della sua identit\u00e0. Nel primo episodio egli viene drogato e buttato in un fiume. Al risveglio le uniche parole che pronuncia sono \"Coronet Blue\". Adotta poi il nome di Michael Alden, una combinazione del nome del suo medico e del nome dell'ospedale dove viene ricoverato.\nProduzione.\nLa serie, ideata da Larry Cohen, fu prodotta da Plautus Productions e Columbia Broadcasting System e girata nei Pathe Studios a New York. Le musiche furono composte da Laurence Rosenthal. I 13 episodi furono girati nel 1965 ed erano originariamente destinati ad essere messi in onda durante la stagione televisiva 1965-1966, ma la CBS mise la serie in pausa e poi la mand\u00f2 in onda due anni dopo come una sostituzione estiva.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 29 maggio 1967 al 4 settembre 1967 sulla rete televisiva CBS. In Italia \u00e8 stata trasmessa dal 1973 sulla Rai e poi su reti locali negli anni 1980 con il titolo \"Coronet Blue\".\nAlcune delle uscite internazionali sono state:"}
{"id": "3940709", "revid": "1982", "url": "https://it.wikipedia.org/wiki?curid=3940709", "title": "Schermo blu della morte", "text": ""}
{"id": "3940712", "revid": "1442080", "url": "https://it.wikipedia.org/wiki?curid=3940712", "title": "Jakarta Challenger 2 1990 - Doppio", "text": "Il doppio del torneo di tennis Jakarta Challenger 2 1990, facente parte dell'ATP Challenger Series, ha avuto come vincitori Il tabellone di doppio del Jakarta Challenger 2 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Mike Briggs e David Harkness (tds n. 2). In finale hanno sconfitto la coppia formata da Suharyadi Suharyadi e Bing-Chao Lin con il punteggio di 6-2, 7-6."}
{"id": "3940714", "revid": "47767", "url": "https://it.wikipedia.org/wiki?curid=3940714", "title": "Tracee", "text": ""}
{"id": "3940715", "revid": "47767", "url": "https://it.wikipedia.org/wiki?curid=3940715", "title": "Tracie", "text": ""}
{"id": "3940720", "revid": "767487", "url": "https://it.wikipedia.org/wiki?curid=3940720", "title": "Ostrov nad Oslavou", "text": "Ostrov nad Oslavou (in tedesco \"Ostrau\") \u00e8 un comune mercato della Repubblica Ceca facente parte del distretto di \u017d\u010f\u00e1r nad S\u00e1zavou, nella regione di Vyso\u010dina."}
{"id": "3940722", "revid": "110157", "url": "https://it.wikipedia.org/wiki?curid=3940722", "title": "Sn\u011b\u017en\u00e9 (Vyso\u010dina)", "text": "Sn\u011b\u017en\u00e9 (in tedesco \"Niemetzke\") \u00e8 un comune mercato della Repubblica Ceca facente parte del distretto di \u017d\u010f\u00e1r nad S\u00e1zavou, nella regione di Vyso\u010dina."}
{"id": "3940723", "revid": "110157", "url": "https://it.wikipedia.org/wiki?curid=3940723", "title": "Str\u00e1\u017eek", "text": "Str\u00e1\u017eek (in tedesco \"Straschkau\") \u00e8 un comune mercato della Repubblica Ceca facente parte del distretto di \u017d\u010f\u00e1r nad S\u00e1zavou, nella regione di Vyso\u010dina."}
{"id": "3940724", "revid": "110157", "url": "https://it.wikipedia.org/wiki?curid=3940724", "title": "Vojn\u016fv M\u011bstec", "text": "Vojn\u016fv M\u011bstec (in tedesco \"M\u00fcnchsberg\") \u00e8 un comune mercato della Repubblica Ceca facente parte del distretto di \u017d\u010f\u00e1r nad S\u00e1zavou, nella regione di Vyso\u010dina."}
{"id": "3940725", "revid": "552841", "url": "https://it.wikipedia.org/wiki?curid=3940725", "title": "RN Imperia", "text": ""}
{"id": "3940726", "revid": "767487", "url": "https://it.wikipedia.org/wiki?curid=3940726", "title": "Serpianosaurus mirigiolensis", "text": "Il serpianosauro (Serpianosaurus mirigiolensis) \u00e8 un rettile semiacquatico estinto, appartenente ai pachipleurosauri. Visse nel Triassico medio (Anisico/Ladinico, circa 242 milioni di anni fa) e i suoi resti fossili sono stati ritrovati nella zona di Monte San Giorgio, al confine tra Italia e Svizzera. Altri fossili attribuiti a questo genere sono stati ritrovati in Germania.\nDescrizione.\nQuesto rettile possedeva una forma del corpo relativamente allungata, cos\u00ec come il collo. La coda era molto lunga, e le ossa delle zampe anteriori erano pi\u00f9 robuste di quelle posteriori. Il cranio era di forma quasi triangolare e relativamente grande rispetto a quello delle altre forme simili (i pachipleurosauri). La mascella inferiore era diritta e allungata.\nUn esemplare adulto di \"Serpianosaurus\" poteva raggiungere i 75 centimetri di lunghezza, e di conseguenza questo animale \u00e8 considerato uno fra i pachipleurosauri pi\u00f9 grandi.\nClassificazione.\nQuesto animale \u00e8 stato descritto per la prima volta nel 1989 da Oliver Rieppel, che oper\u00f2 uno studio sui pachipleurosauri del Monte San Giorgio. I pachipleurosauri sono un gruppo di rettili saurotterigi di piccole dimensioni, considerati forme piuttosto primitive (basali) ma gi\u00e0 specializzate tanto da essere distinte dagli affini notosauri. I fossili di \"Serpianosaurus\" sono stati ritrovati esclusivamente tra la fine dell'Anisico e l'inizio del Ladinico (circa 242 milioni di anni fa) e rappresentano quindi i pi\u00f9 antichi rettili saurotterigi del giacimento.\nAl contrario di altri pachipleurosauri, \"Serpianosaurus\" era quasi del tutto sprovvisto di pachiostosi (ovvero l'ispessimento delle costole, tipico di molti animali acquatici) e ci\u00f2 rappresenta una caratteristica primitiva all'interno del gruppo. Gli esemplari di \"Neusticosaurus\", di poco pi\u00f9 recenti e ritrovati nello stesso giacimento, mostrano invece la tipica pachiostosi sulle costole. Un probabile antenato di \"Serpianosaurus\" \u00e8 \"Odoiporosaurus\", anch'esso ritrovato a Besano ma di poco pi\u00f9 antico.\nAlcuni fossili incompleti e privi di cranio, provenienti dalla Germania, sono stati attribuiti a una nuova specie di \"Serpianosaurus\" (\"S. germanicus\"). Questi resti, che farebbero supporre l'esistenza di pachipleurosauri di grosse dimensioni superiori al metro e mezzo, dimostrerebbero una notevole diversificazione e diffusione del genere \"Serpianosaurus\" (Diedrich, 2013); tuttavia, altri studi indicano che questi fossili non sarebbero attribuibili a una nuova specie di \"Serpianosaurus\", e potrebbero addirittura indicare la presenza di un pistosauroide sulla base della morfologia dell'omero (Renesto et al., 2014).\nPaleoecologia e paleobiologia.\n\"Serpianosaurus\" doveva essere un rettile semiacquatico, adattato parzialmente all'ambiente marino, che viveva in un clima subtropicale cibandosi di piccoli vertebrati. Nuotava grazie soprattutto agli arti anteriori, pi\u00f9 robusti di quelli posteriori, e alla lunga coda. \nSi suppone che \"Serpianosaurus\" avesse un certo grado di dimorfismo sessuale (come altri pachipleurosauri): maschi e femmine si distinguevano principalmente per la forma e le dimensioni dell'omero."}
{"id": "3940727", "revid": "22356", "url": "https://it.wikipedia.org/wiki?curid=3940727", "title": "Serpianosaurus", "text": ""}
{"id": "3940728", "revid": "552841", "url": "https://it.wikipedia.org/wiki?curid=3940728", "title": "Fiorentina WP", "text": ""}
{"id": "3940732", "revid": "1543377", "url": "https://it.wikipedia.org/wiki?curid=3940732", "title": "Coppa LEN 2011-2012 (pallanuoto femminile)", "text": "La Coppa LEN femminile 2011-2012 (\"Women LEN Trophy 2011-2012\") \u00e8 stata la XIII edizione del secondo trofeo continentale riservato a squadre di club.\nLe squadre partecipanti sono state 19, in rappresentanza di 12 federazioni. Le formula del torneo prevede due fasi a gironi seguite da una fase a eliminazione diretta.\nLa Rari Nantes Imperia si \u00e8 aggiudicata il primo trofeo internazionale della sua storia, superando in finale le russe dello Jugra Chanty-Mansijsk, e conseguendo l'ottavo successo italiano su tredici edizioni della rassegna."}
{"id": "3940733", "revid": "1573940", "url": "https://it.wikipedia.org/wiki?curid=3940733", "title": "Link (singolo)", "text": "Link \u00e8 un brano musicale del gruppo musicale giapponese de L'Arc~en~Ciel, pubblicato come primo singolo estratto dall'album \"Kiss\", il 20 luglio 2005. Il singolo ha raggiunto la seconda posizione della classifica Oricon dei singoli pi\u00f9 venduti in Giappone, rimanendo in classifica per quattordicini settimane e vendendo 235.751 copie. Il brano \u00e8 stato utilizzato come sigla di apertura del film d'animazione \"\".\nTracce.\nDurata totale: 23:15"}
{"id": "3940737", "revid": "26630", "url": "https://it.wikipedia.org/wiki?curid=3940737", "title": "The Fourth Avenue Caf\u00e9", "text": "The Fourth Avenue Caf\u00e9 \u00e8 un brano musicale del gruppo musicale giapponese de L'Arc~en~Ciel, pubblicato come primo singolo il 30 agosto 2006. Il brano faceva parte dell'album \"True\", pubblicato nove anni prima, ed infatti la pubblicazione del singolo era prevista per il 21 marzo 1997, ma fu cancellata per via dei problemi legali che il bassista del gruppo Sakura dovette affrontare. Alla fine il singolo \u00e8 stato pubblicato nel 2006 ed ha raggiunto la quinta posizione della classifica Oricon dei singoli pi\u00f9 venduti in Giappone, rimanendo in classifica per nove settimane e vendendo 49.916 copie.\nTracce.\nDurata totale: 21:49"}
{"id": "3940740", "revid": "767487", "url": "https://it.wikipedia.org/wiki?curid=3940740", "title": "Il bar del sud", "text": "Il bar del sud (\"Bar du sud\") \u00e8 un film del 1938 diretto da Henri Fescourt.\nProduzione.\nIl film fu prodotto dalla Films Claude de Bayser.\nDistribuzione.\nDistribuito dalla Compagnie Fran\u00e7aise de Distribution de Films (CFDF), il film usc\u00ec nelle sale cinematografiche francesi il 23 marzo 1938 con il titolo originale \"Bar du sud\". In Italia, dove usc\u00ec nel 1939, \u00e8 conosciuto come \"Il bar del sud\", mentre in Finlandia, distribuito in sala il 26 settembre 1939, ha il titolo \"H\u00e4nen miehens\u00e4 liikeasiat\". In Belgio, oltre a quello originale francese, venne usato il titolo fiammingo, \"Opstand in Algiers\". Internazionalmente, viene usato l'inglese \"Southern Bar\"."}
{"id": "3940743", "revid": "322321", "url": "https://it.wikipedia.org/wiki?curid=3940743", "title": "Diocesi di Gabi", "text": "La diocesi di Gabi (in latino: \"Dioecesis Gabina\") \u00e8 una sede soppressa e sede titolare della Chiesa cattolica.\nStoria.\n\"Gabii\" fu una citt\u00e0 del \"Latium vetus\", posta al XII miglio della via Prenestina. \u00c8 stata sede di una diocesi, i cui vescovi sono attestati dalla met\u00e0 del V secolo alla fine del IX secolo, quando Gabi fu abbandonata e destinata ad uso agricolo..\nIl martirologio geronimiano ricorda il martire Primitivo, sepolto in un cimitero al XII miglio della via Prenestina. Il suo nome \u00e8 associato, in un'antica \"passio\", con i martiri gabinati, Getulio, Amanzio e Cereale.\nIl primo vescovo noto di Gabi \u00e8 Asterio, che prese parte al concilio romano indetto da papa Ilario nel 465 nella basilica di Santa Maria Maggiore e dove furono stabilite norme sulle ordinazioni episcopali e sulle nomine dei vescovi.\nIl successivo vescovo \u00e8 Andrea, che nel 487 partecip\u00f2 al concilio romano indetto da papa Felice III nella basilica lateranense per discutere della disciplina da adottare nei confronti dei vescovi e del clero africani che, a causa della persecuzione di Unnerico, avevano abiurato la fede cattolica; il suo nome \u00e8 associato a una decretale dello stesso papa dell'anno successivo, in cui vengono affrontati i casi dei cristiani che hanno ricevuto dagli ariani un secondo battesimo.\nMercurio, \"episcopus ecclesiae Gabinatium\", sottoscrisse la lettera sinodale del \"concilio palmare\" convocato all'epoca di papa Simmaco nel 501 per risolvere lo scisma che si era prodotto nella Chiesa romana a seguito della duplice elezione di Simmaco e di Lorenzo. Nella lista delle presenze del sinodo romano del 6 novembre 502 sono indicati due vescovi Mercurio, ma senza indicazione della sede di appartenenza: uno di questi fu probabilmente quello di Gabi mentre l'altro era vescovo di Sutri. Nel concilio simmachiano del 499 fu presente un solo vescovo Mercurio, quello sutrino. Infine, nel concilio indetto da papa Gelasio I nel 495 fu presente un vescovo Mercurio, ma senza indicazione della sede di appartenenza: per Pietri potrebbe essere il vescovo di Gabi o quello di Sutri.\nMolti autori, tra cui Ughelli e Lanzoni, attribuiscono alla diocesi di Curi in Sabina il vescovo Bono, che prima del 21 marzo 559, fu destinatario di una lettera di papa Pelagio I (556-561), nella quale il pontefice ordinava a Bono di consacrare suddiacono Ruffino, monaco della sua diocesi, e di inviarlo a Roma per la consacrazione sacerdotale; Ruffino era stato richiesto dal \"consilarius\" Teodoro per la \"basilica sancti Laurentii\", di sua propriet\u00e0 e sita nel territorio della diocesi di Bono. Incerta tuttavia \u00e8 l'attribuzione di Bono alla diocesi di Curi, per le diverse varianti riportate dai manoscritti, che hanno sia \"episcopus Savinatis\", ossia di Sabina, che \"episcopus Gavinatis\", e cio\u00e8 vescovo di Gabi. \u00c8 a quest'ultima sede che Pietri attribuisce il vescovo Bono.\nDel VII secolo \u00e8 noto il vescovo Martino, che prese parte al concilio lateranense indetto da papa Martino I nel 649 per condannare l'eresia monotelita.\nNicola Coletti, il continuatore dell\"'Italia sacra\" di Ferdinando Ughelli, attribuisce a Gabi il vescovo Marziano (o Martiniano), che partecip\u00f2 al concilio romano indetto da papa Gregorio II nel 721; il suo maestro tuttavia assegna questo vescovo alla diocesi di Forum Novum in Sabina. All'VIII secolo appartengono anche i vescovi Sisinnio, che partecip\u00f2 al concilio del 732 sotto papa Gregorio III, e Niceta, che prese parte ai due sinodi convocati da papa Zaccaria nel 743 e nel 745.\nPer il IX e X secolo, le cronotassi riportano i nomi di Giorgio, Pietro, Leone e Lucido, noti grazie alla loro partecipazione ai sinodi romani indetti dai pontefici. Come per Marziano, anche per Gregorio (826) e Leone (879), Ughelli, diversamente da Coletti, \u00e8 dell'opinione che siano stati vescovi di Forum Novum, opinione non condivisa da Coletti, Gams e Cappelletti.\nSecondo Louis Duchesne, \u00abla serie dei vescovi si continua fino al 1060, sotto il pontificato di Niccol\u00f2 II\u00bb, bench\u00e9 gli altri autori non registrino pi\u00f9 vescovi di Gabi dopo il 963. In seguito non si fa pi\u00f9 menzione nei documenti storici della sede di Gabi, che fu presumibilmente unita a quella di Preneste.\nDal 1966 Gabi \u00e8 annoverata fra le sedi vescovili titolari della Chiesa cattolica; dal 23 novembre 2017 il vescovo titolare \u00e8 Paolo Ricciardi, vescovo ausiliare di Roma."}
{"id": "3940744", "revid": "767487", "url": "https://it.wikipedia.org/wiki?curid=3940744", "title": "Russendisko", "text": "Russendisko (dal tedesco \"discoteca dei russi\") \u00e8 uno stile musicale che trae ispirazione dalla musica popolare, unendo elementi del folklore russo con elementi di musica moderna.\nStoria del termine.\nInizialmente il termine \"Russendisko\" era utilizzato nel linguaggio colloquiale per designare quei locali (soprattutto discoteche) frequentati principalmente da russi o da persone di origine russa. In Germania questo termine, derivante dall'influsso della cultura russa in terra tedesca, aveva un significato dispregiativo.\nIl giornalista russo Wladimir Kaminer, autore del libro \"Russendisko\", una raccolta di racconti brevi, grazie alle sue pubblicazioni e ai suoi progetti, ha legittimato il termine, facendolo diventare il nome di una vera e propria corrente musicale.\nIn uscita il 29 marzo 2012 il film omonimo basato sul romanzo di Kaminer."}
{"id": "3940748", "revid": "110157", "url": "https://it.wikipedia.org/wiki?curid=3940748", "title": "3 Out of 4 Ain't Bad!", "text": "3 Out of 4 Ain't Bad! - The FM Static Anthology \u00e8 un album raccolta del gruppo musicale canadese FM Static, pubblicato nel 2010. \u00c8 composto da tre dischi, ognuno dei quali, in ordine cronologico, contiene le tracce dei 3 album studio fino ad allora pubblicati."}
{"id": "3940752", "revid": "48018226", "url": "https://it.wikipedia.org/wiki?curid=3940752", "title": "L'adozione nell'islam", "text": ""}
{"id": "3940757", "revid": "155634", "url": "https://it.wikipedia.org/wiki?curid=3940757", "title": "Golden League FIF 2012", "text": "La Golden League FIF 2012 \u00e8 stata la 4\u00aa edizione del campionato di football americano organizzato dalla Federazione Italiana Football. Il torneo \u00e8 iniziato il 18 marzo 2012 ed \u00e8 terminato con la disputa del XXXII Superbowl FIF. Per la prima volta il torneo \u00e8 stato disputato a 9 giocatori.\nPlayoff.\nI playoff sono iniziati il 13 maggio 2012 con le semifinali e si sono conclusi il 19 maggio col XXXII Superbowl FIF di Bresso.\nXXXII Superbowl.\nLa partita finale, chiamata XXXII Superbowl Italiano si \u00e8 disputata a Bresso (MI) il 19 maggio 2012."}
{"id": "3940762", "revid": "767487", "url": "https://it.wikipedia.org/wiki?curid=3940762", "title": "Baleydier", "text": "Baleydier \u00e8 un film del 1932 diretto da Jean Mamy, qui al suo esordio nella regia. Il soggetto di Andr\u00e9 Girard venne adattato e sceneggiato da Jacques Pr\u00e9vert. Suo fratello Pierre \u00e8 accreditato come aiuto regista e appare anche tra gli interpreti del film che ha come protagonista Michel Simon.\nProduzione.\nIl film fu prodotto da Les \u00c9tablissements Braunberger-Richeb\u00e9\nDistribuzione.\nDistribuito da Les \u00c9tablissements Braunberger-Richeb\u00e9, il film usc\u00ec nelle sale cinematografiche francesi il 16 gennaio 1932."}
{"id": "3940763", "revid": "827882", "url": "https://it.wikipedia.org/wiki?curid=3940763", "title": "Cobo Center", "text": "Il Cobo Center \u00e8 il maggior centro conferenze situato nella citt\u00e0 di Detroit, nel Michigan (Stati Uniti d'America). Dedicato ad \"Albert Cobo\", sindaco di Detroit tra il 1950 e il 1957, \u00e8 stato disegnato da Gino Rossetti ed aperto nel 1960.\nNel centro, attualmente, si tengono il North American International Auto Show (NAIAS) nel mese di gennaio e l'Autorama nel mese di marzo.\nPosizione e collegamenti.\nPer raggiungere il centro a disposizione c'\u00e8 il people mover di Detroit. Il Cobo \u00e8 situato accanto alla Joe Louis Arena, ha a disposizione un ampio parcheggio con accesso diretto alla M-10.\nStoria.\nIl centro inizialmente \u00e8 costato 56 milioni di dollari e costruito in 4 anni. Venne collocato dove il colonista francese, Antoine Laumet de La Mothe Cadillac sbarc\u00f2 nel luglio 1701. \u00c8 stato uno dei primi mega centri conferenze statunitensi, \u00e8 stato poi ingrandito ulteriormente nel 1989 con un lavoro di ristrutturazione da 225 milioni.\nLa prima conferenza nel Cobo \u00e8 stata fatta negli anni sessanta dalla Florist Telegraph Delivery. La prima fiera \u00e8 stata l'edizione numero 43 dell'Auto Industry Dinner, il 17 ottobre del 1960. Dal 1965 ad oggi \u00e8 diventata sede dell'evento automobilistico pi\u00f9 importante degli U.S.A., il NAIAS.\nHa ospitato nel corso degli anni concerti importanti e di gruppi e cantanti piuttosto noti: Doors, Jimi Hendrix, Rolling Stones, Kiss, The Who e Bruce Springsteen tra i tanti."}
{"id": "3940766", "revid": "12582", "url": "https://it.wikipedia.org/wiki?curid=3940766", "title": "Pietrabugno", "text": ""}
{"id": "3940771", "revid": "1305772", "url": "https://it.wikipedia.org/wiki?curid=3940771", "title": "Segreto di famiglia", "text": ""}
{"id": "3940773", "revid": "834", "url": "https://it.wikipedia.org/wiki?curid=3940773", "title": "Consenting Adult", "text": ""}
{"id": "3940774", "revid": "1546219", "url": "https://it.wikipedia.org/wiki?curid=3940774", "title": "Seventh Heaven (L'Arc~en~Ciel)", "text": "Seventh Heaven \u00e8 un brano musicale del gruppo musicale giapponese de L'Arc~en~Ciel, pubblicato come secondo singolo estratto dall'album \"Kiss\" il 30 maggio 2007. Il singolo ha raggiunto la prima posizione della classifica Oricon dei singoli pi\u00f9 venduti in Giappone, vendendo 143.769 copie.\nTracce.\nDurata totale: 16:09"}
{"id": "3940776", "revid": "1305772", "url": "https://it.wikipedia.org/wiki?curid=3940776", "title": "Lo specialista", "text": ""}
{"id": "3940777", "revid": "621682", "url": "https://it.wikipedia.org/wiki?curid=3940777", "title": "\u00c8duard Dubinskij", "text": ""}
{"id": "3940778", "revid": "621682", "url": "https://it.wikipedia.org/wiki?curid=3940778", "title": "Viktor Kanevskij", "text": ""}
{"id": "3940779", "revid": "621682", "url": "https://it.wikipedia.org/wiki?curid=3940779", "title": "Viktor Serebrjanikov", "text": ""}
{"id": "3940780", "revid": "621682", "url": "https://it.wikipedia.org/wiki?curid=3940780", "title": "Gennadij Evrju\u017eikin", "text": ""}
{"id": "3940781", "revid": "1573940", "url": "https://it.wikipedia.org/wiki?curid=3940781", "title": "My Heart Draws a Dream", "text": "My Heart Draws a Dream \u00e8 un brano musicale del gruppo musicale giapponese de L'Arc~en~Ciel, pubblicato come terzo singolo estratto dall'album \"Kiss\" il 29 agosto 2007. Il singolo ha raggiunto la prima posizione della classifica Oricon dei singoli pi\u00f9 venduti in Giappone, vendendo 147.634 copie.\nTracce.\nDurata totale: 16:17"}
{"id": "3940782", "revid": "621682", "url": "https://it.wikipedia.org/wiki?curid=3940782", "title": "Vitalij Kmelnickij", "text": ""}
{"id": "3940793", "revid": "1305772", "url": "https://it.wikipedia.org/wiki?curid=3940793", "title": "The Specialist", "text": ""}
{"id": "3940795", "revid": "339392", "url": "https://it.wikipedia.org/wiki?curid=3940795", "title": "Fragiskos Sourpis", "text": ""}
{"id": "3940797", "revid": "92723", "url": "https://it.wikipedia.org/wiki?curid=3940797", "title": "Diocesi di Galazia in Campania", "text": "La diocesi di Galazia in Campania (in latino: \"Dioecesis Calatina in Campania\") \u00e8 una sede soppressa e sede vescovile titolare della Chiesa cattolica.\nStoria.\nLa diocesi di Calatia si fa risalire alla figura di sant'Augusto. I racconti agiografici riportano la storia di un sant'Augusto fuggito dall'Africa per scampare alla persecuzione dei Vandali. Giunto sulle coste campane, dette origine alla chiesa di Calatia.\nNel IX secolo le cronologie attribuiscono a Calatia il vescovo Adelgiso o Lupeno, vescovi confinanti con il vescovo di Capua, nel periodo in cui Capua non era arcivescovado. Secondo Tommaso Laudando, uno di questi era vescovo di Calatia. La supposizione appare tuttavia molto ambigua e discussa, e non \u00e8 sostenuta da altre fonti.\nAlderico \u00e8 l'unico vescovo di Calatia sicuramente confermato da documenti storici: in esso si firma come \"Aldericus Calactinae Ecclesiae Episcopus\".\nCalatia venne devastata prima da Pandone \"il rapace\" nell'861-863 e poi dai Saraceni nell'880. Non venne completamente distrutta, ma rest\u00f2 pressoch\u00e9 abbandonata per molti secoli. I vescovi si rifugiarono a Caserta, dove per un certo periodo mantennero ancora il titolo di vescovi di Calatia. Infatti nel 1158 in un diploma conservato nell'abbazia di Cava il vescovo Giovanni di Caserta donava all'abbazia di Cava le chiese di Santa Maria e di San Marciano a Cervino e imponeva l'obbligo all'abate di riconoscere di aver ricevute le due chiese \"\"a Casertana seu a Calatina Ecclesia\". Il suo predecessore, Nicola I, invece, venne anche denominato \"Episcopus Kalatus\"\" nel memoriale di Notar Zibullus De Zebullis.\nDal 1970 Calatia \u00e8 annoverata tra le sedi vescovili titolari della Chiesa cattolica con il nome di Galazia in Campania; dal 7 dicembre 1993 l'arcivescovo, titolo personale, titolare \u00e8 Jean-Paul Aim\u00e9 Gobel, gi\u00e0 nunzio apostolico in Egitto."}
{"id": "3940799", "revid": "647919", "url": "https://it.wikipedia.org/wiki?curid=3940799", "title": "Sailor Moon SS", "text": ""}
{"id": "3940801", "revid": "1305772", "url": "https://it.wikipedia.org/wiki?curid=3940801", "title": "Shell Game", "text": ""}
{"id": "3940803", "revid": "729019", "url": "https://it.wikipedia.org/wiki?curid=3940803", "title": "Offensiva di \u017dytomyr-Berdy\u010div", "text": "L'offensiva di \u017dytomyr-Berdy\u010div fu una grande operazione strategica sferrata dall'Armata Rossa durante la campagna dell'inverno 1943-1944 sul fronte orientale durante la seconda guerra mondiale. L'offensiva ebbe inizio a sorpresa la vigilia di Natale del 1943, dopo pochi giorni dalla fine della breve e pericolosa controffensiva tedesca di \u017dytomyr che aveva minacciato di riconquistare Kiev. Dopo un notevole rafforzamento ed un rapido raggruppamento, le armate del 1\u00ba Fronte Ucraino del generale Nikolaj Vatutin ripartirono all'attacco, effettuarono uno sfondamento strategico e, nonostante le difficolt\u00e0 climatiche, avanzarono in profondit\u00e0, mettendo in crisi lo schieramento tedesco in Ucraina.\nDopo aver ceduto molto terreno, le forze del feldmaresciallo Erich von Manstein riuscirono nella terza settimana del mese di gennaio 1944 a fermare provvisoriamente l'avanzata sovietica grazie ad alcuni errori tattici del nemico ed al rapido intervento di reparti corazzati tedeschi trasferiti da altri settori. Nonostante alcuni insuccessi locali, l'Armata Rossa avrebbe subito ripreso l'offensiva generale che, dopo una serie di nuove dure battaglie, si sarebbe conclusa alla fine dell'inverno 1944 con la liberazione dell'intera Ucraina della riva destra del Dnepr e l'arrivo dei sovietici sul confine rumeno.\nInverno 1943-1944.\nDopo la liberazione di Kiev (6 novembre 1943), il 1\u00b0 Fronte Ucraino del generale Nikolaj Vatutin era stato inaspettatamente contrattaccato a partire dal 12 novembre da una concentrazione di Panzer-Division, affluite anche dall'ovest, e costretto a cedere una parte del terreno conquistato. Nonostante questo rovescio, l'alto comando sovietico, deciso a riprendere ed ampliare la sua offensiva sul Dnepr per ottenere un successo decisivo nell'imminente campagna d'inverno, ordin\u00f2 al generale Vatutin di passare temporaneamente sulla difensiva e logorare le riserve nemiche. Contemporaneamente lo Stavka fece affluire numerosi reparti di rinforzo per organizzare al pi\u00f9 presto un nuovo attacco contro l'ala settentrionale del Gruppo d'armate Sud del feldmaresciallo Erich von Manstein che manteneva i collegamenti con il Gruppo d'armate Centro e salvaguardava le retrovie delle forze tedesche schierate pi\u00f9 a sud nell'ansa del Dnepr ed in Crimea.\nNei primi giorni di dicembre, mentre era ancora in corso la controffensiva tedesca a est di \u017dytomyr, arriv\u00f2 al posto di comando del generale Vatutin il maresciallo Georgij \u017dukov in persona, il vicecomandante supremo dell'Armata Rossa, per riorganizzare lo schieramento sovietico e pianificare, in collaborazione con lo stato maggiore del 1\u00b0 Fronte Ucraino, il nuovo progetto offensivo. Il piano studiato dai comandi sovietici si inseriva nel programma complessivo di offensiva generale che Stalin e lo Stavka intendevano sviluppare su tutto il fronte orientale, e prevedeva di attaccare e possibilmente distruggere la 4\u00aa \"Panzerarmee\" tedesca del generale Erhard Raus. A questo scopo il fronte del generale Vatutin venne rafforzato entro dicembre dall'arrivo della 1\u00aa Armata della Guardia del generale Andrej Gre\u010dko, della 18\u00aa Armata del generale Leselidze, della 1\u00aa Armata corazzata della Guardia del generale Michail Katukov, del 25\u00ba Corpo carri, del 4\u00ba Corpo carri della Guardia e di molti reparti di artiglieria pesante; in questo modo il 1\u00b0 Fronte Ucraino allineava, al momento di riprendere l'offensiva, sette armate di fucilieri, due armate corazzate, un'armata aerea, con un totale di 66 divisioni di fucilieri, tre divisioni di cavalleria, otto corpi corazzati o meccanizzati, 452.000 soldati di prima linea con 1.100 mezzi corazzati, 6.000 cannoni e 750 aerei da combattimento.\nIl piano del maresciallo \u017dukov e del generale Vatutin prevedeva di attaccare dai due lati della strada maestra \u017dytomyr-Kiev con una spinta principale verso sud-ovest in direzione dei centri di comunicazione di Berdy\u010div e Kozjatyn e una successiva avanzata fino alla linea Ljubar-Chmel'nik-Vinnycja. Le unit\u00e0 corazzate avrebbero poi dovuto dirigere sul nodo ferroviario di \u017dmerynka per intercettare le comunicazioni del Gruppo d'armate Sud. Un'offensiva secondaria sarebbe stata sferrata anche dalle armate del fianco destro del fronte, con obiettivo Korosten', e da quelle del fianco sinistro, in direzione di Bila Cirkva.\nL'attacco principale del 1\u00b0 Fronte Ucraino del generale Vatutin non esauriva gli obiettivi pianificati da Stalin e dallo Stavka per la campagna d'inverno: erano gi\u00e0 stati definiti e preparati nuovi attacchi da parte degli altri tre fronti ucraini al comando dei generale Ivan Konev, Rodion Malinovskij e F\u00ebdor Tolbuchin, per liberare tutta la riva destra del Dnepr in direzione di Kirovograd, Krivoj Rog e Nikopol'; era prevista anche la liberazione della Crimea; infine erano in fase di organizzazione i progetti dei fronti settentrionali e centrali dello schieramento sovietico per sbloccare definitivamente Leningrado ed attaccare verso la Bielorussia, a nord delle paludi del Pryp\"jat'.\nIl 20 novembre il feldmaresciallo Erich von Manstein, nonostante i notevoli successi ottenuti nella fase iniziale dalla sua controffensiva, aveva manifestato chiaramente in un rapporto al F\u00fchrer il suo pessimismo riguardo alla situazione sempre pi\u00f9 precaria del Gruppo d'armate Sud, schierato nel settore meridionale del fronte orientale; il raggiungimento di risultati di rilievo strategico e la riconquista di Kiev apparivano obiettivi irrealistici data la sproporzione complessiva delle forze. Inoltre il feldmaresciallo comunic\u00f2 chiaramente a Adolf Hitler la necessit\u00e0, per evitare nuove sconfitte, di scelte radicali che prevedessero l'abbandono di una parte dei territori occupati; in particolare von Manstein proponeva di rinunciare a difendere la testa di ponte di Nikopol', l'ansa del Dnepr e la stessa Crimea a vantaggio di un rafforzamento della 4\u00aa \"Panzerarmee\" che fungeva da cerniera tra il Gruppo d'armate Centro ed il Gruppo d'armate Sud.\nLa valutazione strategica del feldmaresciallo sembrava corrispondere alle intenzioni operative dello stesso Hitler, delineate nella famosa direttiva del F\u00fchrer n. 51 del 3 novembre 1943. In questo importante documento il dittatore affermava che, in ragione dell'inevitabile apertura in primavera del secondo fronte con l'attacco angloamericano alla \"Fortezza Europa\", era ormai necessario potenziare le difese tedesche all'ovest con la costituzione o l'afflusso di forze di riserva mobili. Pertanto sarebbe stato difficile rinforzare il fronte orientale, in caso di situazioni critiche, con reparti di riserva stanziati nel Reich o sui fronti inattivi e quindi poteva essere presa in considerazione la possibilit\u00e0 di adottare metodi di difesa elastica e prevedere ampi ripiegamenti strategici per guadagnare tempo ed evitare gravi perdite.\nTuttavia queste indicazioni strategiche apparentemente corrette, in linea con gli auspici di alcuni comandanti tedeschi dell'est e in particolare del feldmaresciallo von Manstein, sarebbero stati completamente disattesi nella realt\u00e0: di fronte all'offensiva invernale sovietica, Hitler ritorn\u00f2 infatti agli schemi di difesa rigida e di resistenza sul posto, allegando motivazioni di politica internazionale e considerazioni sull'importanza di alcune regioni minerarie per l'economia bellica della Germania. In realt\u00e0 sembra che nel mese di dicembre 1943 anche il feldmaresciallo von Manstein non fosse del tutto pessimista sulla situazione sul suo fronte: ipotizzando un serio indebolimento delle forze sovietiche dopo la sua controffensiva su \u017ditomir, il comandante del Gruppo d'armate Sud prevedeva una pausa nelle operazioni e la vigilia di Natale, proprio mentre stava per avere inizio la nuova offensiva del 1\u00b0 Fronte Ucraino del generale Vatutin, si trovava al quartier generale della 20\u00aa Panzergrenadier-Division per passare le festivit\u00e0 con i suoi soldati, sottovalutando la possibilit\u00e0 di un'immediata ripresa degli attacchi nemici.\nOffensiva in Ucraina.\nSfondamento ed avanzata del 1\u00b0 Fronte Ucraino.\nIl 24 dicembre 1943 il generale Vatutin diede inizio alla sua offensiva generale sferrando l'attacco lungo la strada maestra \u017dytomyr-Kiev e la linea ferroviaria Fastov-Kazatin con tre armate di fucilieri (1\u00aa Armata della Guardia, 18\u00aa Armata del generale Leselidze e 38\u00aa Armata del generale Moskalenko); l'attacco, preceduto da un potente sbarramento iniziale d'artiglieria ed iniziato nella nebbia fitta, colse di sorpresa le truppe tedesche del 13\u00ba Corpo d'armata e del 42\u00ba Corpo d'armata per la subitaneit\u00e0 e la potenza d'urto e mise immediatamente in crisi lo schieramento della 4\u00aa \"Panzerarmee\". Ritornato precipitosamente al suo quartier generale di Vinnycja, il feldmaresciallo von Manstein comprese la gravit\u00e0 della situazione ed inizi\u00f2 a disimpegnare le tre Panzer-Division del 48\u00ba \"Panzerkorps\" del generale Hermann Balck, schierate a nord del 13\u00ba Corpo d'armata, allo scopo di trasferirle verso sud e contrattaccare sul fianco il cuneo d'attacco sovietico. La situazione del fronte tedesco era per\u00f2 gi\u00e0 compromessa: il generale Raus mostr\u00f2 scetticismo sulla possibilit\u00e0 di intervento in tempo utile dei reparti corazzati del 48\u00ba \"Panzerkorps\", indeboliti dai precedenti combattimenti, mentre le forze sovietiche erano gi\u00e0 in fase di sfruttamento del successo dopo aver superato le difese del 13\u00ba e del 42\u00ba Corpo d'armata.\nIl generale Vatutin pot\u00e9 quindi portare avanti, entro la sera stessa del 24 dicembre, le sue potenti riserve corazzate: la 3\u00aa Armata corazzata della Guardia del generale Pavel Rybalko attravers\u00f2 le linee della 18\u00aa Armata e marci\u00f2, con due corpi corazzati e sette divisioni di fucilieri, in direzione di \u017dytomyr; i mezzi meccanizzati, respinsero alcuni contrattacchi ed avanzarono di 20 chilometri, i reparti di testa del 6\u00ba Corpo carri della Guardia interruppero la strada maestra \u017dytomyr-Kiev. Contemporaneamente i due corpi mobili della 1\u00aa Armata corazzata della Guardia del generale Michail Katukov passarono attraverso le posizioni della 38\u00aa Armata e si diressero su Berdy\u010div e Kozjatyn. Nella notte i carri armati sovietici continuarono ad avanzare nel terreno innevato ma il giorno successivo un improvviso disgelo rallent\u00f2 la marcia a causa del fango. Nonostante queste difficolt\u00e0 la sera del 25 dicembre il generale Rybalko raggiunse l'area di Korosty\u0161iv, a mezza strada da \u017dytomyr, mentre il generale Katukov spinse l'8\u00ba Corpo meccanizzato della Guardia verso Kozjatyn e trattenne in riserva pi\u00f9 a nord l'11\u00ba Corpo carri della Guardia in caso di complicazioni a \u017ditomir.\nIl 26 dicembre entr\u00f2 in azione anche la 40\u00aa Armata sul fianco sinistro della 38\u00aa Armata, mentre il generale Ivan \u010cernjachovskij, comandante della 60\u00aa Armata attacc\u00f2 a nord le linee del 59\u00ba Corpo d'armata per agganciare una parte delle forze tedesche ed avanzare verso Korosten'; presto anche la 13\u00aa Armata del generale Puchov pass\u00f2 a sua volta all'offensiva ancora pi\u00f9 a nord sul margine delle paludi del Pryp\"jat', estendendo l'offensiva ad un fronte complessivo di oltre 300 chilometri di ampiezza. Lungo la strada di \u017dytomyr la 3\u00aa Armata corazzata della Guardia del generale Rybalko fu contrattaccata a Korosty\u0161iv dai primi reparti in arrivo del 48\u00ba \"Panzerkorps\" (elementi della 1. SS-Panzer-Division \"Leibstandarte SS Adolf Hitler\" e della 1. Panzer-Division) ma riusc\u00ec a respingere questi deboli attacchi ed a proseguire in avanti nonostante l'accanita resistenza tedesca. I combattimenti proseguirono molto duri in un clima variabile con alternanza di neve e di improvvisi disgeli che trasformarono il terreno in una palude quasi intransitabile, alcuni reparti tedeschi diedero segni di cedimento e venne abbandonato durante la ritirata molto materiale. Il resti della 2. SS-Panzer-Division \"Das Reich\", ridotta ad un kampfgruppe, intrapresero un'estenuante ritirata per evitare la distruzione. I capisaldi di Radomysl e Brusilov vennero riconquistati dall'Armata Rossa.\nFin dal 25 dicembre il feldmaresciallo von Manstein aveva allertato l'OKH sulla precariet\u00e0 della situazione della 4\u00aa \"Panzerarmee\" e richiesto almeno cinque o sei divisioni di rinforzo; inoltre il comandante del Gruppo d'armate Sud sugger\u00ec di iniziare il ripiegamento della 1\u00aa \"Panzerarmee\" dall'ansa del Dnepr per recuperare altri reparti da trasferire immediatamente a nord. Hitler per\u00f2 neg\u00f2 l'autorizzazione e promise solo l'invio della 16. Panzer-Division, proveniente dal Gruppo d'armate Centro. La situazione tedesca stava peggiorando, l'intervento delle divisioni del 48\u00ba \"Panzerkorps\" era in ritardo e l'avanzata del 1\u00b0 Fronte Ucraino del generale Vatutin rischiava di divenire incontrollabile.\nCrisi del fronte tedesco.\nLe comunicazioni pessimistiche del feldmaresciallo von Manstein e le sue richieste di rinforzi e ripiegamenti strategici per disimpegnare forze mobili da impiegare in rinforzo della 4\u00aa \"Panzerarmee\" innescarono le recriminazioni del F\u00fchrer durante le sue conferenze notturne al Quartier generale di Rastenburg. Critico delle continue richieste di ritirate dei suoi generali, Hitler parl\u00f2 di ufficiali \"con lo sguardo rivolto perpetuamente all'indietro\" e di mancanza di fiducia e solidit\u00e0 nervosa dei capi che di conseguenza non sarebbero stati in grado di infondere combattivit\u00e0 ai soldati. Nonostante queste considerazioni polemiche in realt\u00e0 il F\u00fchrer ritenne necessario in un primo momento rafforzare in modo sostanziale il Gruppo d'armate Sud ed il 27 dicembre parl\u00f2 di far ripiegare il Gruppo d'armate Nord e trasferire una parte delle sue forze nel settore meridionale, ma il giorno seguente il feldmaresciallo Georg von K\u00fcchler diede assicurazioni sulle sue posizioni intorno a Leningrado, difese da divisioni esperte e solidamente fortificate, ed alla fine Hitler decise di rinunciare ai progetti di ritirata e di mantenere lo schieramento del Gruppo d'armate Nord, anche per timore di una possibile defezione finlandese in caso di abbandono della regione baltica.\nNel frattempo la situazione sul campo stava ulteriormente peggiorando per il Gruppo d'armate Sud, il 29 dicembre la 60\u00aa Armata del generale \u010cernjachovskij raggiunse e liber\u00f2 Korosten' e contemporaneamente, sfruttando il varco tra il 59\u00ba ed il 13\u00ba Corpo d'armata tedeschi, super\u00f2 a nord-ovest \u017dytomyr che nel frattempo era anche minacciata a est dai reparti della 1\u00aa Armata della Guardia del generale Gre\u010dko. Il 30 dicembre cadde, dopo una forte resistenza di reparti tedeschi del 42\u00ba Corpo d'armata (parte della 25. Panzer-Division e della 19. Panzer-Division), l'importantissimo nodo ferroviario di Kozjatyn che venne conquistato dai mezzi corazzati della 1\u00aa Armata Corazzata della Guardia del generale Katukov, mentre pi\u00f9 a nord il 4\u00ba Corpo carri della Guardia del generale Pavel Polubojarov e la 18\u00aa Armata interruppero i collegamenti tra \u017dytomyr e Berdy\u010div, fortemente contrastati dai reparti della 1. SS \"Leibstandarte Adolf Hitler\", rinforzati da una parte della 7. Panzer-Division.\nIl 31 dicembre anche \u017dytomyr, attaccata da tre lati dai reparti della 38\u00aa Armata e della 1\u00aa Armata della Guardia, venne liberata mentre la 3\u00aa Armata corazzata della Guardia del generale Rybalko aggir\u00f2 a sud la citt\u00e0 e incapp\u00f2 nella dura resistenza del 48\u00ba \"Panzerkorps\" del generale Balck (\"Leibstandarte Adolf Hitler\" e 7. Panzer-Division). Berdy\u010div invece, difesa aspramente dalla 1. Panzer-Division e dalla 20\u00aa Panzergrenadier-Division, resistette fino al 5 gennaio quando i due battaglioni corazzati della 44\u00aa Brigata corazzata della Guardia, appartenenti all'11\u00ba Corpo carri della Guardia, che erano rimasti isolati dentro la citt\u00e0, vennero raggiunti da altri reparti pesanti della 1\u00aa Armata corazzata della Guardia e della 18\u00aa Armata sovietica. Il 1\u00b0 Fronte Ucraino stava avanzando su un fronte di oltre 250 chilometri di ampiezza per una profondit\u00e0 di quasi 100 chilometri ed il 2 gennaio il generale Vatutin, deciso a sfruttare i segni di cedimento nemico, comunic\u00f2 le sue intenzioni allo Stavka. Il generale sovietico intendeva dirigere le sue armate del fianco destro (13\u00aa, 60\u00aa, 1\u00aa della Guardia e 18\u00aa Armata) fino alla linea Rivne, Horody\u0161\u010de, Novohrad-Volyns'kyj, Ljubar, Chmel'nyc'kyj, mentre le forze mobili della 3\u00aa Armata corazzata della Guardia e della 1\u00aa Armata corazzata della Guardia, dopo aver completato il rastrellamento di Berdy\u010div, avrebbero attaccato verso il nodo ferroviario di \u017dmerynka. Infine le armate del fianco sinistro (38\u00aa e 40\u00aa Armata) avrebbero marciato verso Janov, Vinnycja e Car'kiv; una parte dell'armata corazzata del generale Katukov doveva inoltre raggiungere Chrystynivka per collegarsi con le forze del 2\u00b0 Fronte Ucraino del generale Ivan Konev di cui era prevista l'offensiva per il 5 gennaio. Quello stesso giorno le truppe sovietiche liberarono anche Bila Cirkva.\nFin dal 30 dicembre, di fronte alla progressiva disgregazione della 4\u00aa \"Panzerarmee\", il feldmaresciallo von Manstein aveva preso d'iniziativa, senza preventivo consenso dell'OKH, misure radicali per evitare un crollo della sua ala settentrionale; a partire dal 1\u00ba gennaio quindi il quartier generale della 1\u00aa \"Panzerarmee\", al comando del generale Hans-Valentin Hube venne ritirato dall'ansa del Dnepr e trasferito sul fianco destro della 4\u00aa \"Panzerarmee\" per contrattaccare con una nuova massa di manovra del 3\u00ba \"Panzerkorps\" del generale Hermann Breith, costituita dalla 17. Panzer-Division, dalla 6. Panzer-Division, dal \"Panzerverband B\u00e4ke\", da una divisione di fanteria leggera e da una divisione Panzergrenadier, sul fianco delle forze sovietiche in avanzata verso Vinnycja e Uman'. Contemporaneamente il feldmaresciallo organizz\u00f2 un secondo raggruppamento a nord con il 46\u00ba \"Panzerkorps\" del generale Hans Gollnik rafforzato con la 16. Panzer-Division, proveniente dal Gruppo d'armate Centro, con una divisione da montagna e una divisione fanteria. Inoltre il comandante del Gruppo d'armate Sud fece ripiegare da Berdy\u010div il 48\u00ba \"Panzerkorps\" del generale Balck che cerc\u00f2 di allargare il suo fianco sinistro per mantenere il contatto con il 59\u00ba Corpo d'armata in ritirata a ovest di Korosten'.\nIl 31 dicembre Hitler e l'OKH approvarono queste misure d'emergenza del feldmaresciallo von Manstein, ma il F\u00fchrer rifiut\u00f2 di nuovo di autorizzare il ripiegamento dell'ala meridionale del Gruppo d'armate Sud e prescrisse che l'8\u00aa Armata del generale Otto W\u00f6hler rimanesse aggrappata alla linea del Dnepr, nonostante i segni di una nuova offensiva sovietica nel settore di Kirovograd.\nStabilizzazione temporanea.\nIl generale Vatutin continu\u00f2 i primi giorni di gennaio a spingere avanti le sue armate, l'avanzata si svilupp\u00f2 a ventaglio su tre direttrici principali ampiamente divergenti, su un terreno molle ed in parte quasi intransitabile per il fango della precoce \"rasputica\" (lo \"schlammperiode\" nella terminologia della Wehrmacht) che rese molto difficili i movimenti sulle precarie piste dell'est. Nonostante i gravi problemi logistici, le forze mobili sovietiche avanzarono in alcune fasi anche di 30 o 40 chilometri al giorno anche se le tre colonne principali, distanziandosi reciprocamente, divennero progressivamente pi\u00f9 isolate, meno rifornite e quindi pi\u00f9 esposte a possibili contrattacchi nemici. Il comando sovietico decise di adottare questo schieramento a ventaglio invece di concentreare la massa delle sue forze sulla pi\u00f9 importante direttrice di \u017dmerynka, Vinnycja e Uman' che avrebbe potuto mettere in maggiore pericolo le retrovie del Gruppo d'armate Sud.\nLa situazione del feldmaresciallo von Manstein rimaneva molto difficile anche in conseguenza dell'inizio il 5 gennaio della potente offensiva del 2\u00b0 Fronte Ucraino del generale Konev che, potenziato da un gran numero di formazioni meccanizzate e corazzate, mise in crisi le linee dell'8\u00aa Armata del generale W\u00f6hler che, indebolita dalla partenza delle riserve corazzate del generale Hube e dovendo rimanere abbarbicata per gli ordini di Hitler alla linea del Dnepr di \u010cerkasy, venne ampiamente aggirata sul suo fianco destro dalle colonne sovietiche. Il generale Konev liber\u00f2 Kirovohrad l'8 gennaio, dove entrarono per primi i mezzi corazzati del 29\u00ba e del 18\u00ba Corpo carri della 5\u00aa Armata corazzata della Guardia del generale Pavel Rotmistrov. Alla notizia dei successi del generale Konev, il generale Vatutin propose il 9 gennaio allo Stavka di continuare la marcia divergente su Sarny con l'ala destra e di distruggere la concentrazione tedesca identificata nell'area di \u017dmerynka, ma l'alto comando sovietico, pur approvando questi piani, non pot\u00e9 inviare nuovi reparti per rinforzare le armate del 1\u00b0 Fronte Ucraino.\nIl 4 gennaio il feldmaresciallo von Manstein, sempre pi\u00f9 preoccupato, era arrivato al Quartier generale di Hitler di Rastenburg per ricercare un chiarimento definitivo; l'incontro termin\u00f2 con un fallimento e diede luogo ad un violento alterco con il F\u00fchrer quando von Manstein parl\u00f2 di errori operativi della direzione suprema della Wehrmacht e della necessit\u00e0 di nominare un comandante superiore del fronte orientale. Hitler respinse bruscamente queste proposte, ridicolizz\u00f2 le richieste del feldmaresciallo, afferm\u00f2 di essere insostituibile alla direzione della guerra e rimand\u00f2 il comandante del Gruppo d'armate Sud al suo posto di comando in Ucraina negandogli altri rinforzi per chiudere il varco con il Gruppo d'armate Centro (il cosiddetto \"Wehrmachtsloch\", \"il varco della Wehrmacht\") e sollecitando la resistenza ed il contrattacco.\nIn realt\u00e0 la situazione delle forze tedesche a sud stava migliorando in ragione delle condizioni del tempo e del terreno che impedivano rapide avanzate nemiche e dell'indebolimento logistico delle armate sovietiche del generale Vatutin, disperse su un territorio troppo vasto. Lo Stavka si preoccup\u00f2 dell'eccessiva ampiezza dello schieramento del 1\u00b0 Fronte Ucraino, disteso su oltre 300 chilometri, e ordin\u00f2 al generale Vatutin di fermare l'avanzata del suo fianco destro per rafforzare le punte corazzate in avanzata su \u017dmerynka, Vinnycja e Uman'. La 60\u00aa Armata del generale \u010cernjachovskij ed il 25\u00ba Corpo carri vennero arrestati quindi nella regione di \u0160epetivka, dove infuriarono duri combattimenti contro la 7. Panzer-Division, mentre la 13\u00aa Armata del generale Puchov, che aveva liberato Sarny, rallent\u00f2 la sua marcia su Rivne. Le forze sovietiche subirono invece un primo scacco a \u017dmerynka dove l'8\u00ba Corpo meccanizzato della Guardia del generale Dromov venne tagliato fuori dentro la citt\u00e0 tra il 10 ed il 12 gennaio dall'improvviso contrattacco sul fianco del 3\u00ba \"Panzerkorps\" tedesco con la 16. Panzer-Division e la 17. Panzer-Division; dopo giorni di battaglia il reparto sovietico pot\u00e9 ripiegare abbandonando la citt\u00e0. Anche il generale Rybalko venne fortemente contrastato dal 48\u00ba \"Panzerkorps\" a sud di Kozjatyn ed il 14 gennaio dovette sospendere gli attacchi con la sua 3\u00aa Armata corazzata della Guardia, ridotta a causa delle perdite a soli 59 carri armati e 26 semoventi, tutti concentrati nella 53\u00aa Brigata corazzata della Guardia del colonnello V. S. Archipov e nella 91\u00aa Brigata corazzata del colonnello I. I. Jakubovskij.\nInfine il feldmaresciallo von Manstein riusc\u00ec a concentrare le sue riserve corazzate per sferrare un contrattacco coordinato con la 1\u00aa \"Panzerarmee\" del generale Hans Hube sui fianchi del cuneo sovietico della 1\u00aa Armata corazzata della Guardia e della 40\u00aa Armata tra Vinnycja e Uman'. A causa delle difficolt\u00e0 del terreno e della situazione tattica, solo il 22 gennaio il 46\u00ba \"Panzerkorps\" del generale Gollnik ed il 3\u00ba \"Panzerkorps\" del generale Breith completarono il loro raggruppamento ai due lati delle forze nemiche e poterono dare inizio alla cosiddetta \"operazione Watutin\". Il 46\u00ba \"Panzerkorps\" attacc\u00f2 a nord-ovest di Vinnycja con una divisione da montagna e due divisioni di fanteria, rinforzate dalla 1. SS-Panzer-Division \"Leibstandarte Adolf Hitler\" e dai carri armati pesanti del \"Panzerverbande B\u00e4ke\", mentre a sud-est il 3\u00ba \"Panzerkorps\" fece entrare in azione la 16. Panzer-Division e la 17. Panzer-Division; i maggiori successi furono raggiunti inizialmente sul fianco sinistro e la \"Leibstandarte\" e il gruppo B\u00e4ke misero in difficolt\u00e0 le truppe della 1\u00aa Armata corazzata della Guardia, mentre l'attacco del 3\u00ba \"Panzerkorps\" si svilupp\u00f2 pi\u00f9 lentamente e fu fortemente contrastato. Dopo aspri e prolungati combattimenti, il 28 gennaio i due corpi corazzati tedeschi si congiunsero a nord di Vinnycja, tagliando fuori una serie di reparti sovietici della 1\u00aa Armata corazzata della Guardia e della 40\u00aa Armata. I combattimenti nell'area di Pohreby\u0161\u010de infuriarono fino al 31 gennaio quando il comando tedesc\u00f2 annunci\u00f2 la conclusione con success\u00f2 dell'\"operazione Watutin\", la cattura di 5.600 prigionieri e la distruzione di oltre 700 mezzi corazzati sovietici.\nNonostante questo successo locale a nord di Vinnycja e la precaria stabilizzazione raggiunta a sud di Kozjatyn e Berdy\u010div, in realt\u00e0 l'andamento delle operazioni stava nuovamente precipitando per il Gruppo d'armate Sud, ed il feldmaresciallo von Manstein era stato costretto a richiamare subito le sue limitate forze corazzate ed a dirottarle con la massima urgenza verso est dove l'8\u00aa Armata era stata messa in grave difficolt\u00e0 da una nuova offensiva dell'Armata Rossa.\nOffensiva generale dell'Armata Rossa.\nDopo aver sospeso l'avanzata generale il 15 gennaio su ordine dello Stavka, i generali Vatutin e Konev avevano infatti rinforzato il loro schieramento ed effettuato un nuovo raggruppamento tattico sui lati del saliente dell'8\u00aa Armata, rimasta ferma sulla linea del Dnepr; il 25 gennaio, mentre le Panzer-Division del generale Hube attaccavano nel settore di Vinnycja e Pohrebi\u0161\u010de, il 1\u00b0 ed il 2\u00b0 Fronte Ucraino avevano dato inizio a un'offensiva a tenaglia e gi\u00e0 il 28 gennaio riuscivano ad accerchiare due corpi d'armati tedeschi. Sarebbe stato l'inizio della dura e sanguinosa battaglia di Korsun' che si sarebbe conclusa il 20 febbraio con la vittoria sovietica e la quasi totale distruzione delle truppe tedesche accerchiate. Le divisioni corazzate che il feldmaresciallo von Manstein aveva precipitosamente richiamato da Vinnycja e \u017dmerynka ed inviato in soccorso a Korsun' si esaurirono inutilmente senza riuscire nella missione di salvataggio. Inoltre, sul fianco destro del 1\u00b0 Fronte Ucraino, la conquista di Rivne il 5 febbraio da parte del 1\u00ba e 6\u00ba Corpo di cavalleria della Guardia della 13\u00aa Armata del generale Puchov aveva reso ancor pi\u00f9 precari i collegamenti tra il Gruppo d'armate Sud ed il Gruppo d'armate Centro.\nLe posizioni strategiche raggiunte dal generale Vatutin nel corso dell'offensiva di \u017dytomyr-Berdy\u010div, nonostante la resistenza nemica e le difficolt\u00e0 climatiche, permisero all'alto comando sovietico di pianificare una nuova grande offensiva generale. Quindi nei mesi successivi, nonostante le speranze del feldmaresciallo von Manstein di un indebolimento delle forze sovietiche dopo le dure perdite subite a causa dei contrattacchi tedeschi, i quattro fronti ucraini dell'Armata Rossa schierati a sud delle paludi del Pryp\"jat' iniziarono un nuovo ciclo offensivo che, a partire dal 5 marzo, disgreg\u00f2 le armate del Gruppo d'armate Sud, distrusse le truppe tedesco-rumene isolate in Crimea e permise la completa liberazione dell'Ucraina occidentale sulla riva destra del Dnepr. In aprile le truppe sovietiche raggiunsero i Carpazi ed i confini della Romania e della Polonia; fin dal 6 gennaio il vecchio confine polacco era stato superato dall'Armata Rossa a Rokitno, in Volinia."}
{"id": "3940804", "revid": "547034", "url": "https://it.wikipedia.org/wiki?curid=3940804", "title": "Retrocessione (espropriazione per pubblica utilit\u00e0)", "text": "La Retrocessione nell'espropriazione per pubblica utilit\u00e0 \u00e8 l'istituto giuridico, disciplinato dagli art. 46, 47 e 48 del t.u. espropri (d.P.R. 8 giugno 2001 n. 327), in base al quale, al verificarsi delle condizioni previste dal t.u. medesimo, il diritto di propriet\u00e0 sul bene espropriato deve essere ritrasferito al precedente proprietario.\nDisposizioni comuni alle due tipologie di retrocessione.\nLe disposizioni comuni alle due tipologie di retrocessione sono dettate dall'art. 48 del d.P.R. n. 327/2001.\nL'art. 48, comma 1, dispone che \u00abil corrispettivo della retrocessione, se non \u00e8 concordato dalle parti, \u00e8 determinato dall'ufficio tecnico erariale o dalla commissione provinciale prevista dall'art. 41, su istanza di chi vi abbia interesse, sulla base dei criteri applicati per la determinazione dell'indennit\u00e0 di esproprio e con riguardo al momento del ritrasferimento\u00bb.\nIl comma 2 prevede che \u00abavverso la stima, \u00e8 proponibile opposizione alla corte d'appello nel cui distretto si trova il bene espropriato\u00bb.\nInfine, il comma 3 stabilisce che \u00abper le aree comprese nel suo territorio e non utilizzate per realizzare le opere oggetto della dichiarazione di pubblica utilit\u00e0, il Comune pu\u00f2 esercitare il diritto di prelazione, entro il termine di centottanta giorni, decorrente dalla data in cui gli \u00e8 notificato l'accordo delle parti, contenente con precisione i dati identificativi dell'area e il corrispettivo, ovvero entro il termine di sessanta giorni, decorrente dalla notifica dell'atto che ha determinato il corrispettivo. Le aree cos\u00ec acquisite fanno parte del patrimonio indisponibile\u00bb.\nBibliografia.\nDaniele Lombardi - \"La retrocessione nell'espropriazione per pubblica utilit\u00e0\" \u2013 gli articoli 46, 47 e 48 del d.P.R. n. 327/2001, ExeoEdizioni, 2012."}
{"id": "3940810", "revid": "22356", "url": "https://it.wikipedia.org/wiki?curid=3940810", "title": "Tanistrofeo", "text": ""}
{"id": "3940811", "revid": "46291", "url": "https://it.wikipedia.org/wiki?curid=3940811", "title": "Disperis", "text": "Disperis \u00e8 un genere di piante angiosperme monocotiledoni appartenenti alla famiglia delle Orchidacee, diffuso nelle aree tropicali e subtropicali di Africa e Asia.\nDescrizione.\nComprende specie erbacee, in larga parte terrestri, con alcune specie epifite (p.es. \"D. kilimanjarica\").\nTutte le specie del genere sono accomunate da un fiore molto caratteristico, caratterizzato da sepali laterali dotati di sperone, mentre il sepalo mediano si fonde con i petali per formare un cappuccio che ricopre il gimnostemio; il labello \u00e8 riflesso, dotato di appendici pi\u00f9 o meno complesse.\nBiologia.\nLa maggior parte delle specie sudafricane sono impollinate da insetti apoidei del genere \"Rediviva\" (Melittidae), specializzate nella raccolta degli oli florali secreti dalle appendici del labello, che utilizzano come nutrimento per le larve, con la significativa eccezione di \"D. capensis\", che \u00e8 priva della capacit\u00e0 di secernere tali olii e che rientra pertanto tra le \"orchidee ingannevoli\".\nDistribuzione e habitat.\nL'areale del genere si estende nelle aree tropicali e subtropicali di Africa e Asia.\nLa maggior parte delle specie \u00e8 diffusa nell'Africa subsahariana, con una particolare concentrazione in Sudafrica (26 spp.) e in Madagascar (21 spp.) che rappresentano degli hotspot di biodiversit\u00e0, mentre il resto delle specie si distribuisce nelle isole Mascarene, in Sri Lanka, in India, in Thailandia, in Cina, a Taiwan, nelle isole Ryukyu, nelle Filippine, nell'isola di Giava, nelle Piccole Isole della Sonda, in Nuova Guinea e nelle isole Caroline.\nTassonomia.\nComprende le seguenti specie:"}
{"id": "3940818", "revid": "1880836", "url": "https://it.wikipedia.org/wiki?curid=3940818", "title": "XXI Giochi del Commonwealth", "text": "I XXI Giochi del Commonwealth si sono svolti a Gold Coast (Australia) dal 4 al 15 aprile 2018.\nProcesso di selezione.\nGold Coast fu scelta durante l'assemblea generale della federazione dei Giochi del Commonwealth tenutasi a Basseterre (Saint Kitts e Nevis) l'11 novembre 2010.\nVinse per 43 preferenze a 27 sull'altra candidatura, quella di Hambantota (Sri Lanka).\nUna terza citt\u00e0, Halifax (Canada) si era inizialmente proposta ma aveva ritirato la candidatura l'8 marzo 2007.\nGiochi.\nSedi di gara.\nLa maggior parte delle gare si \u00e8 svolta nella citt\u00e0 di Gold Coast e di citt\u00e0 nelle vicinanza, come Carrara.\nPaesi partecipanti.\nAi Giochi del Commonwealth 2014 partecipano 70 paesi, territori e regioni del Commonwealth. \nIl 31 marzo 2016 , il Gambia, dopo aver abbandonato il Commonwealth nel 2013, \u00e8 stato riammesso ai giochi.\nIn ordine alfabetico secondo il nome in lingua d'origine (inglese):\nDiscipline.\nI XXI Giochi del Commonwealth prevedono 26 sport per un totale di 275 eventi"}
{"id": "3940820", "revid": "409613", "url": "https://it.wikipedia.org/wiki?curid=3940820", "title": "Commissioning", "text": "Il processo di Commissioning, ampiamente diffuso nel mondo anglosassone, \u00e8 sinteticamente definibile come \u201cun processo di gestione del progetto (nel significato inglese di \"project\", da non confondere con il pi\u00f9 restrittivo \"design\") per ottenere, verificare e documentare che le prestazioni dell'edificio, degli impianti e degli equipaggiamenti soddisfino obbiettivi e criteri ben definiti\".\nIl processo di Commissioning, come si vedr\u00e0 nel seguito, \u00e8 un processo che accomuna tutta una serie di attivit\u00e0 che possono essere ricondotte, di volta in volta, ad attivit\u00e0 di controllo qualit\u00e0 e coordinamento in fase di progetto, in fase di appalto, in fase di direzione dei lavori ma anche come attivit\u00e0 di verifica taratura e collaudo in fase di consegna dell'opera.\nUn processo di tale portata, condotto da una struttura autonoma e organizzata, consente di ottenere notevoli vantaggi in termini di tempi e costi, dato che riduce fortemente le probabilit\u00e0 di errore in fase di progetto, coadiuvando i progettisti nel redigere progetti coordinati e coerenti con le aspettative del Committente e coadiuva la Direzione dei Lavori generale nel controllare la qualit\u00e0 dell'opera, non ultimo fornisce un documento consistente, dettagliato e corposo da consegnare all'utilizzatore (spesso il Committente finale) che di fatto costituisce una raccolta organica e coordinata di tutta la documentazione di impianto: dalla \u201cstoria\u201d del progetto fino ai disegni as-Built, ai manuali di uso e manutenzione, alle procedure di monitoraggio da adottare per il mantenimento in efficienza del sistema.\nIl massimo vantaggio che deriva dall'applicazione di un processo di Commissioning si manifesta quando si vogliano delegare alle ditte appaltatrici le progettazioni esecutive; in tal caso infatti il processo garantisce che i vari progetti esecutivi siano coordinati tra loro, e con il progetto architettonico, e soprattutto che essi siano conformi alle aspettative del Committente; tale garanzia riduce fortemente le probabilit\u00e0 di errori in fase di costruzione, di contenziosi e di ritardi nel programma. In tale situazione la nomina di un'Autorit\u00e0 di Commissioning pu\u00f2 adeguatamente supplire e sostituire la Direzione dei Lavori per gli impianti.\nIl processo di Commissioning ha come obbiettivo quello di ottenere un sistema edificio-impianti (nel seguito semplicemente \u201cSistema\u201d) che raggiunga e soddisfi le Aspettative del Committente Finale sull'Opera (OPR). \nConsiderato che il processo di Commissioning \u00e8 un approccio innovativo per la cultura italiana, nel seguito si \u00e8 scelto di utilizzare, a volte, i termini inglesi originari, per consentire a chi lo volesse di trovare agevolmente i riferimenti nella cospicua documentazione disponibile in lingua inglese.\nBenefici derivanti dal processo di commissioning.\nI benefici ottenibili adottando, per un progetto complesso, un processo di commissioning, ricadono su tutti gli operatori coinvolti: il committente finale, il team di progetto e gli appaltatori.\nPer il gruppo di progetto\nper gli appaltatori e lo sviluppatore (contractors and developer): \nPer il committente finale:\nAttivit\u00e0 della commissioning authority.\nIl processo di commissioning \u00e8 un processo distinto da quelli di progettazione, direzione dei lavori, costruzione, collaudo e taratura ma si affianca ad essi per garantire che tutte le informazioni fluiscano correttamente e che siano ben chiari a tutti lo scopo dell'opera, le motivazioni delle scelte, le conseguenze di eventuali cambiamenti e le azioni correttive da attivare per mantenere l'obiettivo di soddisfare le aspettative del committente finale (OPR).\nNel seguito vengono dettagliate le attivit\u00e0 connesse all'assunzione di tale ruolo, precisando che, indipendenza della complessit\u00e0 del cantiere e dal tipo di incarico, commissioning di base o commissioning avanzato, non tutte le attivit\u00e0 descritte si rendono necessarie, per cui Il presente documento ha valore informativo e non prescrittivo.\nFase di pre-progettazione.\nViene istituito un commissioning team presieduto dalla commissioning authority; al commissioning team partecipano: il project manager del committente finale, i tecnici impiantisti del committente finale (responsabili della gestione e conduzione degli impianti), i progettisti degli impianti (se gi\u00e0 incaricati), la commissioning authority.\nLe attivit\u00e0 svolte dalla commissioning authority durante la fase di pre-progetto, sono tipicamente:\nPreparazione delle OPR.\nAssistenza alla preparazione dell'insieme di documenti denominato aspettative del committente finale sull'opera (OPR). \nLe OPR costituiscono le informazioni di base per lo sviluppo di tutte le attivit\u00e0 successive relative alle fasi di:\nEsse sono un documento dinamico, in continuo divenire, e l'autorit\u00e0 di commissioning ha la responsabilit\u00e0 di assistere il committente nella loro redazione e mantenere informati tutti gli altri soggetti coinvolti nel processo, comunicando tempestivamente ogni modifica intervenuta.\nVengono raccolte tutte le informazioni disponibili riguardo al progetto, inclusi i requisiti di programma, il contesto urbano, i codici e le norme da rispettare, informazioni sul sito e il clima, il contesto e le funzioni dell'edificio, la tecnologie, i requisiti di sostenibilit\u00e0, i requisiti di costo, la pianificazione, le esigenze e l'organizzazione del cliente. \nI contenuti tipici delle OPR sono (relativamente agli impianti) le aspettative dei:\nPortata e budget del piano di Commissioning.\nSubito dopo la preparazione della prima emissione delle OPR viene definita la portata (l'ambito) e il budget per il Commissioning degli impianti.\nNormalmente l'ambito ricopre:\nIl Commissioning Plan.\nIl piano di commissioning identifica i processi e le procedure necessarie per condurre con successo un processo di Commissioning.\nIl piano di Commissioning indirizza operativamente quanto indicato nelle OPR e include un programma delle diverse attivit\u00e0 e le relative responsabilit\u00e0 e documenti coinvolti, nonch\u00e9 le modalit\u00e0 di comunicazione e rendiconto e le procedure di valutazione e accettazione.\nIl piano di Commissioning \u00e8 un documento dinamico, continuamente aggiornato durante la vita dell'intero progetto (dal pre-progetto fino alla consegna dell'opera funzionante), in modo da riflettere e mantenere sotto controllo i cambiamenti nella pianificazione, nella progettazione, nella costruzione nella costruzione e durante la fase di avviamento, taratura e consegna.\nGli aspetti del piano di Commissioning relativi alle fasi di costruzione e successive sono normalmente messi a punto nel corso della fase di progettazione.\nLe attivit\u00e0 principali previste nel piano di Commissioning possono essere elencate come segue:\nDettaglio delle attivit\u00e0 di Commissioning in fase di progettazione.\nDurante la fase di progettazione le OPR vengono tradotte dai progettisti in documentazione di progetto. \nIl documento cardine di ciascuna sezione di progetto sono le \u201cNorme Tecniche di Esecuzione\u201d che la norma ASHRAE chiama \u201cBasis OF Design \u2013 BOD \u201d nel quale sono raccolte: le norme di riferimento, le condizioni al contorno, le condizioni di utilizzo, le specifiche di gestione e manutenzione richieste, le caratteristiche prestazionali degli impianti, la descrizione dei metodi di progettazione adottati, la descrizione degli impianti, le specifiche tecniche, l'elenco delle marche\nLa Commissioning Authority ha la responsabilit\u00e0 di verificare che le Norme Tecniche di Esecuzione BOD siano coerenti con le Aspettative del Cliente (OPR) e di segnalare ogni divergenza, nonch\u00e9 di verificarne l'adeguamento.\nLa Commissioning Authority ha inoltre il compito di:\nAttivit\u00e0 di Commissioning in fase di costruzione.\nDurante la fase di costruzione la Commissioning Authority ha la responsabilit\u00e0 di verificare che le attivit\u00e0 e le procedure di controllo della qualit\u00e0 previste nel Piano di Commissioning siano eseguite.\nQuesto tipo di attivit\u00e0 si pu\u00f2 affiancare, se non addirittura sostituire, alle attivit\u00e0 di controllo effettuate dal Direttore dei Lavori, soprattutto nel caso in cui il progetto esecutivo sia dato in carico alle aziende installatrici degli impianti.\nLe attivit\u00e0 consistono in:\nAttivit\u00e0 di Commissioning in fase di occupazione e gestione.\nIn questa fase l'autorit\u00e0 di Commissioning ha la responsabilit\u00e0 di supportare il Committente nell'eseguire tutte le verifiche finali necessarie all'accettazione finale dell'opera, in particolare:\nRiepilogo delle attivit\u00e0 tipiche dell'Autorit\u00e0 di Commissioning.\nNel seguito si riepilogano le attivit\u00e0 tipiche dell'autorit\u00e0 di Commissioning."}
{"id": "3940822", "revid": "466539", "url": "https://it.wikipedia.org/wiki?curid=3940822", "title": "Ardersier", "text": "Ardersier, (Gaelico scozzese: \"\u00c0ird nan Saor\") \u00e8 un piccolo villaggio dell'area amministrativa dell'Highland, nel Moray Firth, ad est di Inverness.\nUna volta villaggio di piccoli pescatori, attualmente Ardersier \u00e8 diventato un sito turistico molto popolare per la bellezza del suo paesaggio e per l'amenit\u00e0 del suo territorio.\nIn passato era un villaggio di pescatori vicino alla base militare di Fort George, poco distante dalla cittadina di Nairn. Il suo nome \u00e8 un'anglicizzazione del gaelico \"\u00c0ird nan Saor\", tradotto \"Promontorio dei carpentieri\", che si origina dalla leggenda locale che i carpentieri impiegati per la costruzione di edifici ecclesiastici dall'altra parte del Moray Firth venivano alloggiati qui.\nPrima della costruzione di Fort George, esisteva in zona un piccolo borgo di pescatori chiamato \"Blacktown\", la cui economia si basava su un gruppo di pescherecci locali. I lavori del Forte portarono al ricollocamento degli abitanti e alla creazione del villaggio di Ardersier.\nStoria.\nMedievale.\nParti del territorio di Ardersier erano originariamente di propriet\u00e0 dell'Ordine dei Templari. Queste terre venivano progressivamente denominate \"Temple Land (Terra del Tempio), Temple Cruik, Temple Bank (Banco del Tempio), Bogschand\". Le terre del Tempio di Ardersier erano mantenute dai clan di Davidson e Mackays, e furono poi acquisite dal Clan dei Campbell di Cawdor nel 1626. Uno statuto stipulato a Nairn fa riferimento al \"locus trialis\" di Ardersier e secondo lo storico George Bain questo potrebbe essere stato un antico tribunale di giudizio mediante duello ordalico.\nFaide tra clan.\nLe terre ecclesiastiche di Ardersier possedute dal Vescovo di Ross e Delnies furono trasferite al Clan dei Leslies di Ardersier, che poi le vendettero ai Cawdor nel 1574, \"in considerazione del grande e intollerabile danno, ingiuria e angheria fatti loro da Lachlan Mackintosh ed altri del Clan di Chattan, che hanno saccheggiato, distrutto e procurato disagi sulle dette alteterre di Ardersier e pescherie annesse\" e senza speranza di risoluzione o riparazione per \"gli usuali enormi spropositi del detto Clan di Chattan.\" Inoltre, il Clan dei Mackintosh era accusato di \"impoverire i residenti, avendo loro vietato la pesca nell'area di Ardersier e danneggiato le loro barche e reti.\" Al Signore di Cawdor non veniva permesso di avere un pacifico possesso del luogo, e present\u00f2 quindi un ricorso contro Mackintosh Lachlan ed i suoi clan per il massacro di molti dei propri servi e inquilini. Nel 1581, Lachlan rinunci\u00f2 per\u00f2 a qualsiasi pretesa verso le terre di Ardersier e di Delnies, e le azioni giudiziarie vennero ritirate.\nRivolta giacobita.\nDopo l'Insurrezione giacobita del 1745, si temettero ulteriori insurrezioni supportate dai francesi, specialmente la possibilit\u00e0 di un assalto navale con lo sbarco di un gran numero di ribelli. Fort George forn\u00ec quindi la possibilit\u00e0 di alloggiare una grande quantit\u00e0 di soldati e la sua posizione sulla costa garant\u00ec la protezione del fiordo nel suo punto pi\u00f9 stretto, permettendo anche il trasporto di viveri dal mare in caso di assedio.\nLa necessit\u00e0 di costruire il forte a Chanonry Point dove il fiordo si riduceva considerevolmente, fece s\u00ec che la popolazione di Blacktown, succitato borgo di pescatori, si dovette reinsediare a circa ddu chilometri di distanza, sulle rive del Moray Firth. Qui furono fondate due comunit\u00e0 diverse, separate da propriet\u00e0 terriera e da religione \u2013 una parte apparteneva al Conte di Moray e, appena dall'altra parte della strada, il villaggio apparteneva al Conte di Cawdor (di fama macbethiana), del Clan Campbell. Collettivamente questi due insediamenti furono in seguito indicati come \"Ardersier\", che per\u00f2 non fu riconosciuto ufficialmente come tale fino alla fine del 1970\nCastle Stuart.\nCastle Stuart \u00e8 una casatorre fortificata sulla costa del fiordo Moray Firth, alla periferia di Ardersier e circa 10\u00a0km nordest di Inverness.\nLa terra del castello fu concessa a James Stewart, I Conte di Moray dalla sua sorellastra, Maria Stuarda, a seguito del suo ritorno in Scozia nel 1561. I successivi assassinii di Stewart e di suo genero fecero terminare i lavori al nipote, James Stuart III conte di Moray nel 1625. Sebbene il castello inizialmente fiorisse e fosse usato attivamente, cadde per\u00f2 in disuso con il crollo della Casa Reale Stuart durante la Guerra civile inglese e l'esecuzione di Carlo I d'Inghilterra. Il castello rimase in rovina per 300 anni, per poi essere restaurato nel XX secolo ed \u00e8 attualmente un albergo di lusso, con adiacente campo da golf.\nPresente.\nOggi il paese rimane un interessante luogo turistico grazie agli splendidi panorami del fiordo, con una spiggia sassosa e la vicinanza del forte storico (XVIII secolo), Fort George, tuttora base militare attiva dell'esercito britannico. L'ufficio postale del villaggio chiuse pochi anni fa e vi \u00e8 un'antica chiesa non pi\u00f9 in uso \u2013 quella nuova si chiama \"Ardersier Parish Church (Chiesa Parrocchiale di Ardersier)\", dove si \u00e8 sposata l'attrice Helen Mirren. C'\u00e8 inoltre un piccolo negozio di alimentari, una farmacia (che funziona anche come servizio postale), una biblioteca, 2 pub, un hotel e diverse pensioni (\"B&amp;B\"). L'assistenza sanitaria viene fornita da uno studio medico locale, con pi\u00f9 dottori in servizio; Ardersier \u00e8 inoltre a 16\u00a0km dal grande \"Raigmore Hospital\" di Inverness.\nI residenti di Ardersier sono sempre attivi nel voler render il villaggio un centro fiorente e dinamico, e hanno costituito la loro propria azienda comunitaria \u2013 ARDCO \u2013 nel dicembre 2009, per gestire gli edifici storici e comunitari locali, e creare un centro ricreativo permanente. Esistono in zona alcune fattorie di allevamento bovino e suino, che provvedono inoltre alla vendita di cibi provenienti da agricoltura biologica.\nGalleria d'immagini.\nVedute del Moray Firth in zona Ardersier e dintorni:"}
{"id": "3940823", "revid": "729019", "url": "https://it.wikipedia.org/wiki?curid=3940823", "title": "Anemia emolitica microangiopatica", "text": "In medicina l'anemia emolitica microangiopatica, in inglese Microangiopathic Haemolytic Anemia (MAHA), \u00e8 una patologia che interessa i piccoli vasi sanguigni con perdita di globuli rossi a causa della loro distruzione, causata da fattori contenuti nei piccoli vasi. \u00c8 identificabile dalla presenza di anemia e dalla individuazione di schistociti all'esame microscopico dello striscio di sangue.\nPresentazione.\n\u00c8 definita anche come \"anemia del corridore\", \"anemia del podista\" o \"anemia dell'atleta\". \nNelle malattie come la sindrome uremica emolitica, la coagulazione intravascolare disseminata, la porpora trombotica trombocitopenica, come anche nelle ipertensioni maligne, la superficie endoteliale dei piccoli vasi \u00e8 danneggiata con conseguente deposizione di fibrina e aggregazione di piastrine. \nNon appena gli eritrociti passano attraverso questi vasi danneggiati, si frammentano, provocando una emolisi intravascolare. I risultanti schistociti sono fortemente captati per la loro distruzione dal sistema reticoloendoteliale nella milza, a causa dei loro stretti passaggi attraverso i lumi dei vasi ostruiti. \u00c8 osservato nel Lupus eritematoso sistemico perch\u00e9 gli immunocomplessi si aggregano con le piastrine creando trombi intravascolari.\nAnalisi automatiche permettono di evidenziare i frammenti di globuli rossi o schistociti.\nFisiopatologia.\nIn tutti i casi, il meccanismo della MAHA \u00e8 la formazione di una rete di fibrina a causa dell'aumentata attivazione del sistema di coagulazione. Gli eritrociti sono fisicamente tagliati da questa rete proteica e i frammenti sono identici agli schistociti visti al microscopio ottico a luce trasmessa.\nDiagnosi.\nL'anemia emolitica microangiopatica determina un aumento isolato dei livelli sierici di bilirubina. \u00c8 presente iperbilirubinemia non coniugata superiore al 15%. Le diagnosi differenziali sono l'uso di rifampicina o probenecid, disturbi ereditari come la sindrome di Gilbert e altri disturbi emolitici.\nCause.\nLe cause della condizione possono essere:\nTrattamento.\nLe piastrine e il crioprecipitato sono controindicati poich\u00e9 facilitano la formazione di coaguli e la lisi dei globuli rossi."}
{"id": "3940825", "revid": "767487", "url": "https://it.wikipedia.org/wiki?curid=3940825", "title": "Ml\u00fdny", "text": "Ml\u00fdny \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3940826", "revid": "287204", "url": "https://it.wikipedia.org/wiki?curid=3940826", "title": "Mlyny", "text": ""}
{"id": "3940830", "revid": "287204", "url": "https://it.wikipedia.org/wiki?curid=3940830", "title": "Myslkovice", "text": "Myslkovice \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3940831", "revid": "61051", "url": "https://it.wikipedia.org/wiki?curid=3940831", "title": "Ricinulei", "text": "I Ricinulei (, 1876) costituiscono un ordine di Aracnidi (subphylum Chelicerata).\nFino al 2008 erano state descritte nel mondo 60 specie, appartenenti tutte alla famiglia delle Ricinoididae."}
{"id": "3940833", "revid": "767487", "url": "https://it.wikipedia.org/wiki?curid=3940833", "title": "Journey to the Lost City", "text": "Journey to the Lost City \u00e8 un film antologico del 1960, fusione di due film diretti da Fritz Lang l'anno precedente. Fu distribuito nel mese di ottobre con questo titolo negli Stati Uniti e in Gran Bretagna col titolo di \"Tiger of Bengal\" dalla casa produttrice American International che fuse, in un'unica versione di novantacinque minuti, i due film di Fritz Lang \"La tigre di Eschnapur\" (1959) e \"Il sepolcro indiano\" (1959), ciascuno della durata di un'ora e quaranta minuti.\nFritz Lang comment\u00f2 questa operazione con Peter Bogdanovich, nella intervista rilasciatagli nel 1968: \u00abPerci\u00f2 le lascio immaginare come si presentava. Aveva per\u00f2 un titolo molto bello: \"Journey to the Lost City\" \"(Viaggio nella citt\u00e0 perduta)\"\u00bb"}
{"id": "3940845", "revid": "126257", "url": "https://it.wikipedia.org/wiki?curid=3940845", "title": "Campionati del mondo di mezza maratona 1994", "text": "I Campionati del mondo di mezza maratona 1994 (3\u00aa edizione) si sono svolti il 24 settembre a Oslo, in Norvegia. Vi hanno preso parte 215 atleti (di cui 127 uomini e 88 donne) in rappresentanza di 47 nazioni."}
{"id": "3940846", "revid": "287204", "url": "https://it.wikipedia.org/wiki?curid=3940846", "title": "Nad\u011bjkov", "text": "Nad\u011bjkov \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3940847", "revid": "287204", "url": "https://it.wikipedia.org/wiki?curid=3940847", "title": "Nadejkov", "text": ""}
{"id": "3940848", "revid": "110157", "url": "https://it.wikipedia.org/wiki?curid=3940848", "title": "Museo Bologna-Buonsignori", "text": "Il Museo Bologna Buonsignori si trova a Siena, in via Roma n\u00b050, di fronte al Museo della Societ\u00e0 di Esecutori di Pie Disposizioni.\nDescrizione.\nConsiste in una collezione privata di Clemente Bologna-Buonsignori di Montepulciano, avviata ai primi del Novecento e donata dall'omonima famiglia al Comune di Siena nel 1983.\nComprende una notevole variet\u00e0 di reperti archeologici, in gran parte etruschi, come ceramiche, monete, armi, gioielli e dipinti; il periodo a cui risalgono questi ultimi va dal XV secolo al XX secolo.\nLa collezione conserva vari oggetti diversi per epoca e tipologia che documentano il collezionismo privato dell'epoca. Nell'incertezza dei luoghi di provenienza, i vari reperti antichi sono esposti per tipologia. Tra gli oggetti esposti, di particolare rilievo sono i vasi provenienti dalla regione greca dell'Attica e le ceramiche etrusche e lucane. In particolare si trovano ceramiche etrusche d'impasto, probabilmente dal territorio vulcenate, esempi ceramica italo-geometrica pure riconducibile a Vulci, vasellame in bucchero sottile, pesante e grigio, ascrivibile tra la fine del VII e la prima met\u00e0 del V secolo a.C. Numerose sono poi le ceramiche etrusco-corinzie (610-550 a.C. circa)."}
{"id": "3940849", "revid": "599013", "url": "https://it.wikipedia.org/wiki?curid=3940849", "title": "Alberto Giacomin", "text": "Caratteristiche tecniche.\n\u00c8 stato utilizzato come terzino marcatore oppure come stopper; sul finire di carriera \u00e8 stato schierato come libero. Occasionalmente ha giocato come mediano con compiti di copertura\nCarriera.\nCresciuto nelle giovanili del Vittorio Veneto, nel 1966 passa al Milan dove disputa una partita nella Coppa delle Alpi 1967. Nel 1968 viene ceduto in prestito al dove debutta in Serie B.\nRitornato al Milan, nell'estate 1969 passa alla Casertana, inizialmente ammessa alla Serie B e successivamente declassata a favore del Taranto. Con i campani vince il campionato di Serie C 1969-1970 e disputa il successivo campionato di Serie B, terminato con la retrocessione; disputa altre due stagioni in Serie C a Caserta prima di passare al , sempre in terza serie.\nNel 1974 viene acquistato dal di Giovan Battista Fabbri, con cui vince un altro campionato di Serie C nella stagione 1974-1975. Non segue gli emiliani tra i cadetti, e a settembre viene ceduto in Serie D alla Sanremese, dove rimane per due stagioni di Serie D. Nel 1977, dopo due stagioni concluse con anonimi piazzamenti di centroclassifica, viene posto in lista di trasferimento dal club ligure, e si accorda con il Vittorio Veneto."}
{"id": "3940850", "revid": "118224486", "url": "https://it.wikipedia.org/wiki?curid=3940850", "title": "Le Petit-Saconnex", "text": "Le Petit-Saconnex (toponimo francese) \u00e8 un quartiere di Ginevra.\nStoria.\nGi\u00e0 comune autonomo istituito nel 1798, comprendeva anche i quartieri di Beaulieu, Grand-Pr\u00e9, Le Prieur\u00e9, Les Charmilles, La Servette, Moillebeau, Morillon, Saint-Jean, S\u00e9cheron, Varemb\u00e9; dal suo territorio nel 1850 furono scorporati i quartieri di Les P\u00e2quis, Montbrillant e Les Grottes, assegnati a Ginevra. Nel 1931 Le Petit-Saconnex \u00e8 stato a sua volta accorpato a Ginevra assieme agli altri comuni soppressi di Les Eaux-Vives e Plainpalais.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "3940854", "revid": "47987013", "url": "https://it.wikipedia.org/wiki?curid=3940854", "title": "Santa Maria della Scala (Milano)", "text": ""}
{"id": "3940855", "revid": "767487", "url": "https://it.wikipedia.org/wiki?curid=3940855", "title": "Vittorio Zanetti (calciatore)", "text": "Carriera.\nCresce nel Forl\u00ec, con cui debutta in Serie C nel 1960 giocandovi due stagioni; nel 1962 passa per un anno al Parma dove debutta in Serie B. Dopo un'altra stagione a Forl\u00ec, viene ceduto all'Arezzo con cui vince il campionato di Serie C 1965-1966 e disputa il successivo campionato di Serie B, terminato con la retrocessione dei toscani.\nNel 1967 si trasferisce al Cesena con cui vince un altro campionato di Serie C nel 1967-1968 e gioca nei tre anni successivi in serie cadetta.\nTermina la carriera da professionista al Modena, con cui retrocede in Serie C al termine del campionato 1971-1972.\nDurante la sua attivit\u00e0 ha collezionato 181 presenze in Serie B.\nMuore il 26 gennaio 2019 a seguito di un incidente domestico causato da un incendio divampato nella sua abitazione."}
{"id": "3940856", "revid": "1123126", "url": "https://it.wikipedia.org/wiki?curid=3940856", "title": "Repubblica Araba Saharaui Democratica", "text": ""}
{"id": "3940860", "revid": "2206842", "url": "https://it.wikipedia.org/wiki?curid=3940860", "title": "Divinit\u00e0 lunare", "text": "In mitologia una divinit\u00e0 lunare \u00e8 un dio o, pi\u00f9 comunemente, una dea associati alla simbologia della luna. Queste divinit\u00e0 possono avere una variet\u00e0 di funzioni e tradizioni a seconda della cultura di riferimento da cui scaturiscono, ma vengono spesso connesse ad un'antagonista delle divinit\u00e0 solari; anche quando sono correlate a queste ultime, ne rimangono nettamente distinte.\nLa divinit\u00e0 lunare pu\u00f2 essere, come detto, sia maschile che femminile, ma \u00e8 raffigurata solitamente essere del sesso opposto della corrispondente divinit\u00e0 solare.\nCiclicit\u00e0 e stagionalit\u00e0 lunare.\nIl ciclo lunare, pressappoco mensile, in contrasto con quello annuale costituito dal percorso compiuto in cielo dall'astro solare, \u00e8 implicitamente collegato da molteplici culture al ciclo mestruale della donna, come \u00e8 ben evidenziato dal collegamento sussistente tra le parole che indicano rispettivamente le mestruazioni e la luna risultante in molte famiglie linguistiche. Una variet\u00e0 di mitologie tra le pi\u00f9 note dispongono di divinit\u00e0 lunari femminili, dalla greca Selene alla cinese Chang'e (Heng'e).\nSono abbastanza frequenti per\u00f2 anche divinit\u00e0 lunari maschili, dal mesopotamico Nanna al M\u00e1ni degli antichi Germani nella mitologia norrena fino al giapponese Tsukuyomi; in tali culture viene contrapposta ad essi una dea solare. Si trovano frequentemente divinit\u00e0 lunari maschili anche nella civilt\u00e0 dell'Antico Egitto; la religione egizia comprende ad esempio Khonsu il quale veniva venerato prevalentemente a Tebe: anche Thot (raffigurato in forma di Ibis) era un dio della luna, pur essendo il suo un personaggio molto pi\u00f9 complesso del precedente.\nIn realt\u00e0 all'interno dell'originaria religione protoindoeuropea la divinit\u00e0 corrispondente alla luna pare essere stata proprio un dio maschio; anche le parole indicanti la luna con un genere maschile sembrano esser state notevolmente pi\u00f9 numerose rispetto a quelle di genere femminile. Diverse figure di dee, come Ecate o Artemide, non contemplavano in s\u00e9 in principio degli aspetti lunari i quali sono stati acquisiti solamente a partire dalla tarda antichit\u00e0, a causa di una vasta opera di sincretismo con Selene, di fatto la dea-luna del mondo greco-latino.\nNelle tradizioni con divinit\u00e0 maschili lunari non vi sono invece prove di un tale sincretismo, tranne forse per l'eccezione rappresentata da Ermete, in cui tra gli antichi Greci e gli antichi romani \u00e8 avvenuta l'identificazione con l'Egizio Thot. Residui di una certa forma di divinit\u00e0 lunare maschile nella Grecia arcaica sono stati anche veduti nella figura mitica di Menelao, uno tra i re degli Achei. Rilevante \u00e8 anche il fatto che molte religioni e societ\u00e0 antiche siano orientate cronologicamente dalla luna veduta temporalmente in antitesi al sole, soprattutto attraverso il calendario lunare. Un esempio comune si trova ancor oggi nell'Induismo, in cui la parola Chandra significa propriamente la luna e il dio che la rappresenta, mantenendo inoltre un intenso significato religioso per molti festival ind\u00f9 che si ripetono stagionalmente, come il Karwa Chauth, o in periodi determinati come i giorni di Sankashti Chaturthi e durante le eclissi.\nLa luna viene poi adorata durante i riti di stregoneria e questo si \u00e8 verificato sia durante il Medioevo che in epoca moderna con la Wicca, nel culto della Donna del gioco (o \"Madonna d'Oriente\"). Inoltre vari autori del neopaganesimo e studiosi del femminismo sostengono che durante l'epoca preistorica in cui vigeva il Matriarcato vi sia stata un'originaria grande dea legata alla luna; questa avrebbe costituito la base di una tal correlazione per tutte le religioni successive: il concetto rimane per\u00f2 altamente speculativo e non ancora sufficientemente provato. Si pu\u00f2 invece notare che la maggior parte delle civilt\u00e0 pi\u00f9 arcaiche avevano divinit\u00e0 lunari maschili e che soltanto pi\u00f9 tardi, con la cultura classica, si \u00e8 avuta una pi\u00f9 forte caratterizzazione di dee lunari.\nLa luna ha infine un posto di rilievo nell'arte e in letteratura, ed ha anche una presunta influenza (secondo l'interpretazione datane dall'astrologia), nelle vicende umane.\nRapporti con la divinit\u00e0 solare.\nUn tema comune nelle varie mitologie mondiali \u00e8 il matrimonio o connubio divino tra i due aspetti, lunare/notturno e solare/diurno. A volte viene assegnato loro un tipo di relazione padre-figlio (come accade tra Nanna della mitologia babilonese e \u0160ama\u0161), altre volte vengono presentati come una coppia sposata in un \"matrimonio celeste\" (ierogamia) o come fratello e sorella (nel caso di Apollo e Artemide della religione greca). Pi\u00f9 raramente accade che un'unica divinit\u00e0 assuma la personificazione di entrambi.\nMitologie.\nAzteche.\nNella mitologia azteca Tecciztecatl era inizialmente il dio destinato a diventare sole. Per\u00f2, per divenire sole, bisognava saltare nel fuoco e sacrificarsi. Tecciztecatl, temendo il fuoco, non salt\u00f2. Allora fu Nanauatzin a sacrificarsi. L'orgoglio ferito di Tecciztecatl lo convinse a sacrificarsi; sorsero due soli! Un dio tir\u00f2 un coniglio addosso a Tecciztecatl facendolo diventare la luna.\nEgizie.\nNella religione dell'antico Egitto le divinit\u00e0 lunari sono numerose, tra queste si ricordano Thot, Khonsu e Bastet. Le divinit\u00e0 lunari egizie portavano un \"disco lunare\" sulla testa. Il disco lunare \u00e8 sempre sostenuto su due corna dorate o nere.\nGreche.\nLa luna nella popolazione Greca veniva personificata da pi\u00f9 Divinit\u00e0 a seconda della fase lunare. \nMaya.\nSecondo un mito maya c'era un eroe. I suoi fratelli gelosi divennero animali, l'eroe il sole e sua madre la luna.\nZingare.\nSecondo gli zingari Dundra \u00e8 il dio della luna."}
{"id": "3940864", "revid": "879269", "url": "https://it.wikipedia.org/wiki?curid=3940864", "title": "Cumulonimbus calvus", "text": "Il cumulonimbus calvus \u00e8 una nube moderatamente alta e in grado di produrre precipitazioni, ma che non ha ancora raggiunto la tropopausa, cio\u00e8 l'altezza di stabilit\u00e0 stratosferica a cui evolve in cumulonimbus capillatus o cumulonimbus incus.\nSi sviluppano a partire dal cumulus congestus; in condizioni opportune possono ulteriormente evolvere in cumulonimbus incus.\nCaratteristiche principali.\nQuesto tipo di nubi consiste principalmente di goccioline d'acqua che, dato il forte sviluppo verticale del genere cumulonimbus, alla sommit\u00e0 tendono a trasformarsi in cristalli di ghiaccio. Tuttavia il contenuto di cristalli di ghiaccio \u00e8 piuttosto limitato e il congelamento \u00e8 ancora nella fase iniziale; la nube pertanto riesce a mantenere una sommit\u00e0 di forma arrotondata e soffice.\nIl cumulonimbus calvus si distingue dalle altre specie di \"cumulonimbus\" per le forme arrotondate e i bordi ancora netti delle sue parti superiori, a differenza del cumulonimbus incus o del cumulonimbus capillatus che invece hanno sommit\u00e0 cirriformi. Nel corso del suo sviluppo il \"calvus\" tende a perdere le linee nette della sommit\u00e0 in quanto una quantit\u00e0 via via crescente di goccioline d'acqua si trasforma in cristalli di ghiaccio. Le correnti ascendenti possono formare un pileus o sottili strisce verticali che si protendono fuori della nube. Con l'aumentare del congelamento della parte sommitale della nube, compaiono le formazioni cirriformi e il cumulonimbus calvus si trasforma in un'altre specie di cumulonimbus.\nIl \"cumulonimbus calvus arcus\" \u00e8 una sottospecie del \"calvus\" caratterizzata da un arcus davanti alla parte frontale della nube.\nLa nube si forma tra i s.l.m. dall'unione di diverse nubi temporalesche trasportate dal vento. Dapprima inizia a girare fino a quando non assume una forma tipica di nube cumulonembo senza incudine.\nPeriodo di \"attivit\u00e0\" e forza.\nLa nube temporalesca si sviluppa specialmente nei periodi caldi (estate e una parte dell'autunno). Il calvus \u00e8 uno dei cumulonembi pi\u00f9 potenti. Il nome \"calvus\" deriva dalla sua forma \"calva senza incudine\" tipica dei cumulonembi normali."}
{"id": "3940865", "revid": "767487", "url": "https://it.wikipedia.org/wiki?curid=3940865", "title": "Nasavrky (Boemia meridionale)", "text": "Nasavrky \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3940866", "revid": "228587", "url": "https://it.wikipedia.org/wiki?curid=3940866", "title": "Sita Sud", "text": "Sita Sud - Sicurezza e Trasporti Autolinee s.r.l. (o pi\u00f9 semplicemente solo Sita Sud) \u00e8 una societ\u00e0 che si occupa del trasporto passeggeri su gomma nel Sud Italia.\n\u00c8 al 100% della Finsita Holding S.p.A (Vinella Group) e gestisce le attivit\u00e0 gi\u00e0 Sita in Campania, Basilicata e Puglia. Nasce nel 2011 dalla scissione di SITA in due societ\u00e0 distinte.\nEsercizio.\nBasilicata.\nLa divisione fa parte del consorzio Cotrab e effettua linee nelle provincie di Matera e Potenza e un collegamento con l'aeroporto di Bari-Palese\nPuglia.\nLa divisione pugliese fa parte del consorzio Cotrap e effettua linee nelle provincie di Bari, Foggia, Lecce e Taranto.\nCampania.\nSita Sud effettua collegamenti giornalieri da Napoli e Salerno per la Penisola Sorrentina, per la Costiera Amalfitana, per i Monti Lattari per il Litorale Cilentano, per il Vallo di Diano e la Provincia di Potenza, nonch\u00e9 tratte con capolinea ad Avellino.\nNei primi mesi del 2014 una lunga trattativa tra enti regionali e la compagnia, resa necessaria dalla minaccia di cessare ogni attivit\u00e0 nella regione per insufficienza dei corrispettivi di esercizio nonch\u00e9 di uscita da UnicoCampania, si \u00e8 risolta positivamente con un accordo fra Sita Sud, Regione Campania e le province di Salerno, Napoli ed Avellino.\nLinee Nazionali.\nSita Sud inoltre effettua anche collegamenti Salerno-Napoli-Bari."}
{"id": "3940876", "revid": "399", "url": "https://it.wikipedia.org/wiki?curid=3940876", "title": "Sicurezza e Trasporti Autolinee - Sita Sud S.r.l.", "text": ""}
{"id": "3940878", "revid": "119752611", "url": "https://it.wikipedia.org/wiki?curid=3940878", "title": "Coppa Interamericana 1977", "text": "La Coppa Interamericana 1977 \u00e8 stata la sesta edizione del trofeo riservato alle squadre vincitrici della CONCACAF Champions' Cup e della Coppa Libertadores.\nAvvenimenti.\nViene abbandonato l'uso di tenere le partite in un campo neutro introdotto nell'edizione precedente. Tutta la prima gara fu controllata dal Boca Juniors, che riusc\u00ec a contenere la velocit\u00e0 della squadra messicana fermando gli avversari a centrocampo; l'Am\u00e9rica fu poco incisivo nel gioco sulle fasce, permettendo ai laterali argentini di sostenere le azioni offensive senza doversi preoccupare di marcare Ortega e Manzo. L'inizio dell'incontro vide frequenti azioni d'attacco del Boca; esse si protrassero per tutta la prima frazione di gioco, e portarono infine al gol di Salinas al 42\u00ba: dopo uno scambio con Sanabria, il giocatore argentino si trov\u00f2 da solo di fronte a Castrej\u00f3n, e lo super\u00f2 con un tiro rasoterra. Ancora Sanabria, al 52\u00ba, serv\u00ec Salinas, che segn\u00f2 con un diagonale, tirando alla sinistra del portiere messicano. A chiudere le marcature fu Mastr\u00e1ngelo, che realizz\u00f2 il 3-0 su assist di Su\u00f1\u00e9. Per il resto dell'incontro il Boca respinse senza molte difficolt\u00e0 i tentativi messicani di diminuire lo svantaggio.\nLa partita di ritorno si disput\u00f2 all'Azteca, a Citt\u00e0 del Messico, di fronte a 40.000 spettatori. La gara non fu entusiasmante dal punto di vista del gioco: il Boca assunse un atteggiamento pi\u00f9 difensivo, mirando a ottenere il pareggio per poter vincere il trofeo. L'Am\u00e9rica, invece, si schier\u00f2 secondo il 4-3-3, cercando di portarsi in vantaggio con ripetute azioni d'attacco, senza avere grande successo. Vedendo lo scarso esito delle sue offensive, il tecnico C\u00e1rdenas cambi\u00f2 Garc\u00eda e Luisinho con Estupi\u00f1\u00e1n e Manzo. I due nuovi ingressi, affiancando Aceves, dettero maggior spinta alla prima linea dell'Am\u00e9rica, che riusc\u00ec a segnare con Kiese, con un diagonale basso.\nSi rese pertanto necessario lo spareggio, che venne fissato il 14 aprile all'Estadio Azteca. A portarsi in vantaggio fu il Boca Juniors, che segn\u00f2 al 5\u00ba minuto con Pav\u00f3n, che raccolse un cross di Bord\u00f3n. Una volta ottenuto l'1-0, il Boca decise di affidarsi al contropiede, anzich\u00e9 continuare ad attaccare: questo diede modo all'Am\u00e9rica di ottenere il controllo del centrocampo e di poter applicare la tattica del fuorigioco. Al 33\u00ba Aceves effettu\u00f2 un potente tiro che colp\u00ec la traversa, rimbalz\u00f2 oltre la linea di porta e fu poi respinto da Gatti: l'arbitro D'Hip\u00f3lito convalid\u00f2 il gol, grazie anche all'assistente Siles (arbitro della gara di ritorno). Il portiere Gatti fu tra i migliori in campo, neutralizzando a lungo i tentativi messicani di segnare il 2-1. Al 43\u00ba Salinas fu espulso per aver colpito Kiese alla nuca. In seguito a questo provvedimento, la gara dovette essere sospesa per 8 minuti, a causa dei disordini avvenuti: i giocatori della panchina del Boca si riversarono in campo, protestando a lungo contro arbitro e assistente. Per evitare ulteriori problemi, D'Hip\u00f3lito allontan\u00f2 considerevolmente i componenti delle panchine dal campo di gioco, ottenendone una maggiore tranquillit\u00e0 e un pi\u00f9 regolare svolgimento dell'incontro. Rergis, messicano, fu espulso al 58\u00ba per aver commesso fallo su Pav\u00f3n; C\u00e1rdenas decise quindi di far uscire Luisinho per inserire un altro difensore, Tena. Al 119\u00ba minuto, Reinoso segn\u00f2 il gol del 2-1, con un calcio di punizione battuto cinque metri fuori dall'area di rigore."}
{"id": "3940879", "revid": "287204", "url": "https://it.wikipedia.org/wiki?curid=3940879", "title": "Blackbaud Stadium", "text": "Il Blackbaud Stadium \u00e8 un campo da calcio collocato su l'isola di Daniel a Charleston. \u00c8 stato aperto nel 1998 ed \u00e8 stato soprannominato \"Battery Park.\"\nLo stadio \u00e8 stato il primo stadio specifico costruito da un privato.\nHa 5.100 posti a sedere ed \u00e8 dotato di un pub \"The Three Lions\".\nLo stadio ospita le partite giocate dal Charleston Battery"}
{"id": "3940881", "revid": "47987325", "url": "https://it.wikipedia.org/wiki?curid=3940881", "title": "Tiegenhof", "text": ""}
{"id": "3940883", "revid": "640277", "url": "https://it.wikipedia.org/wiki?curid=3940883", "title": "Mars Piloted Orbital Station", "text": "La Mars Piloted Orbital Station (o MARPOST, Stazione Orbitale Pilotata di Marte) \u00e8 una missione orbitale umana russa su Marte, con parecchie configurazioni proposte, incluso l'utilizzo di un reattore nucleare per il funzionamento di un motore a reazione elettrico. Nel 2005 fu prodotto un progetto preliminare in 30 volumi. Le previsioni prospettavano la presentazione del progetto definitivo entro il 2012 e la nave spaziale nel 2021. Il concetto non ha tuttavia pi\u00f9 avuto seguito e non \u00e8 stato sviluppato.\nScenario della missione.\nLa missione Marpost dovrebbe essere lanciata su Marte assieme ad una flotta di navi spaziali robotizzate progettate per studiare Marte sia dalla sua orbita sia sulla sua superficie. \nAlcuni di questi veicoli spaziali saranno trasportati a bordo della stazione. \nLa stazione raggiungerebbe l'orbita di Marte, da dove il suo equipaggio effettuerebbe ricerche su Marte agendo sui robot di cui sopra (\u00e8 per questo che la missione \u00e8 denominata 'ibrida'). Nessun essere umano atterrer\u00e0 su Marte durante questa missione. Dal momento che i robot saranno controllati da membri dell'equipaggio di Marpost dall'orbita marziana, si eliminer\u00e0 uno dei problemi attualmente presenti, vale a dire l'efficace controllo di tali macchine da parte di persone sulla Terra, oggi impedito dal ritardo di segnale radio a causa della distanza tra Marte e la Terra. \nI campioni di suolo marziano saranno successivamente consegnati da questi robot a Marpost e successivamente portati sulla Terra. \nTutta la durata della missione sar\u00e0 di circa 2,5 anni, con un mese di lavoro di Marpost in orbita intorno a Marte. Il suo scopo principale sarebbe quello di dimostrare che le persone possono sopravvivere ad un lungo viaggio attraverso lo 'spazio profondo' ed eseguire efficacemente le proprie responsabilit\u00e0 professionali, tra cui il funzionamento del veicolo spaziale e la conduzione di attivit\u00e0 di ricerca durante questa missione.\nL'idea di questa missione 'ibrida' \u00e8 stata avanzata per la prima volta dall'esperto russo di politica spaziale addestrato negli Stati Uniti Dott. Yuri Karash (ha ottenuto il Ph.D. in Politica Spaziale e Relazioni Internazionali presso l'Universit\u00e0 Americana di Washington nel 1997) nel suo articolo pubblicato nella Russian Nezavisimaya Gazeta il 18 ottobre 2000 sotto il titolo \"Vperyod, Na Mars! Rossii sleduyet vzyat kurs na sozdaniye marsianskoi pilotiruemoy orbitalnoy stantsii\" (Avanti, su Marte! La Russia ha bisogno di impostare un percorso verso lo sviluppo della stazione orbitale marziana pilotata). \nIl Dott. Karash ha affermato che la Russia, pur continuando la sua partecipazione al programma della Stazione Spaziale Internazionale (ISS), dovrebbe costruire il resto dei moduli russi per la stazione, ma invece di attaccarli alla ISS, dovrebbe assemblarli in orbita come un complesso autonomo e lanciarlo su Marte con un equipaggio a bordo. \nIl Dott. Karash ha anche dato a questo complesso spaziale il suo nome non ufficiale MARPOST.\nEgli ritiene inoltre che Marpost potrebbe spianare la strada ad una missione congiunta russo-americana sulla superficie marziana. \nLa Russia, capitalizzando la sua vasta esperienza nella costruzione e gestione a lungo termine di stazioni spaziali orbitali, costruirebbe una nave spaziale trans-planetaria, mentre l'America, capitalizzando l'esperienza maturata durante il programma di sbarco lunare Apollo, costruirebbe un modulo di atterraggio su Marte.\nLa missione \"Marpost\" fu ideata dalla Raketno-Kosmicheskaya Korporatsiya Energia, la societ\u00e0 russa leader nello sviluppo e nella costruzione di apparecchiature per il volo spaziale umano, in particolare da uno dei suoi principali progettisti, il Dott. Leonid Gorshkov.\nEvoluzione del progetto.\nGorshkov propose di utilizzare per Marpost il complesso spaziale gi\u00e0 sviluppato e progettato da RKK Energia chiamato MEK (\"Mezhplanetniy Ekspeditsioniy Komplex\" o \"complesso di spedizione interplanetaria\"). MEK \u00e8 un nome ufficiale per la missione Marpost. Il suo costo da progetto \u00e8 pari a 14-16 miliardi di USD e si richiedono 12-14 anni per la sua realizzazione.\nInizialmente, gli elementi di MEK erano stati progettati per essere lanciati nello spazio dal vettore pesante Energia, che assomiglia al vettore lunare Saturn V per quanto riguarda il carico utile. Successivamente, comunque, al fine di ridurre il costo della missione, gli elementi di MEK furono riprogettati per essere lanciati con i vettori di tipo Proton o Angara (ancora in sviluppo nel 2007). Il peso complessivo di MEK \u00e8 di circa 400 ton. Sar\u00e0 spinto da motori a propulsione ionica"}
{"id": "3940884", "revid": "1123126", "url": "https://it.wikipedia.org/wiki?curid=3940884", "title": "Repubblica Araba Sahraui Democratica", "text": ""}
{"id": "3940886", "revid": "204376", "url": "https://it.wikipedia.org/wiki?curid=3940886", "title": "Aggadah di Pesach", "text": ""}
{"id": "3940888", "revid": "599013", "url": "https://it.wikipedia.org/wiki?curid=3940888", "title": "Itche Der Masmid", "text": "Biografia.\nNato nella cittadina di Bereznehuvate, nel Governatorato di Cherson, dai genitori Shlomo Menachem Mendel ed Elka Horowitz Nella zona dove viveva, il secondo Rebbe di Lubavitch, Rabbi Dovber Schneuri, aveva organizzato ed incoraggiato l'insediamento di colonie agricole ebraiche Lubavitcher Rebbe,\nReb Itche assunse l'appellativo\"Masmid\" (che si riferisce ad un assiduo studioso della Torah, un \"Talmid Chacham\") in giovent\u00f9, quando usava studiare intensamente fino a notte fonda. Continu\u00f2 in questo modo per tutta la vita, cercando costantemente di migliorare e suscitando l'ammirazione dei circostanti. Si dice che avesse ottenuto il livello di \"Beinoni\" descritto nel testo chassidico classico della Tanya, e che rappresenta colui il cui pensiero, parola e azione rispecchia fedelmente il Codice della Legge Ebraica. Disprezzava tutte le cose materialistiche ed i piaceri narcisistici del mondo e si dice che, una volta che visit\u00f2 Manhattan (e guardandone i grattacieli), esclamasse: \"Di ofanim hoben do gut gekakt\" (\"Gli angeli si sono veramente scaricati qui!\"\u2014alludendo ad un'idea discussa nella filosofia chassidica che il materialismo \u00e8 letteralmente un escremento del mondo spirituale).\nRuolo pubblico e importanza.\nServ\u00ec quale \"emissario\" (\"shliach\") del quinto Rebbe Lubavitcher, Rabbi Sholom Dov Ber Schneersohn (il \"Rebbe Rashab\"), e del sesto Rebbe, Rabbi Yosef Yitzchok Schneersohn (il \"Rebbe Rayatz\"). Viaggi\u00f2 per tutta l'Europa e incoraggi\u00f2 i chassidim e gli altri ebrei che incontrava, affinch\u00e9 intensificassero la loro devozione e lo stile di vita chassidico. La sua influenza di pensiero e devozione si sparse oltre i confini del movimento Chabad, raggiungendo molti altri ebrei ortodossi, in particolar modo Rabbi Eliyahu Eliezer Dessler del movimento \"Musar\", portandolo ad includere molte idee della filosofia chassidica nei suoi scritti.\nPersecuzione comunista.\nNel 1917, la Rivoluzione Bolscevica scoppi\u00f2 in Russia e dopo un certo periodo praticamente qualsiasi tipo di istruzione formale ebraica fu dichiarata fuorilegge del regime bolscevico. Chiunque avesse commesso tale \"crimine\" correva il rischio di esser mandato in prigione e giustiziato, e molti giovani rabbini seguirono questo fato. Reb Itche continu\u00f2 il suo operato per rafforzare l'osservanza ebraica nonostante questo pericolo, e sopravvisse al periodo di persecuzione.\nMorte.\nReb Itche fu ucciso dai nazisti il 10 Kislev, 5702 (30 novembre 1941). Lo portarono, insieme a molti altri ebrei, in una sinagoga vicino a Cherson, versarono del gasolio sulla sinagoga e le diedero fuoco, bruciando vivi tutti gli internati."}
{"id": "3940890", "revid": "1516087", "url": "https://it.wikipedia.org/wiki?curid=3940890", "title": "Four (Ivana Spagna)", "text": "Four \u00e8 un album della cantante italiana Spagna, pubblicato il 17 gennaio 2012 dalla Errepi Media/Soul Trade.\nSi tratta di un nuovo album di inediti in inglese dopo diversi anni, realizzato con la collaborazione di musicisti di fama mondiale, tra cui Brian Auger, Eumir Deodato, Dominic Miller, Lou Marini, Gregg Kofi Brown, Fabrizio Bosso e Ronnie Jones.\nIl primo singolo estratto \u00e8 \"I Know Why\"."}
{"id": "3940894", "revid": "1543377", "url": "https://it.wikipedia.org/wiki?curid=3940894", "title": "Stir di Casalduni", "text": "Lo Stir di Casalduni acrostico di Stabilimenti di Tritovagliatura ed Imballaggio Rifiuti \u00e8 un impianto di trattamento dei rifiuti solidi urbani in Casalduni nella Provincia di Benevento.\nDescrizione.\nL'impianto attualmente tratta circa 320 tonnellate di rifiuti al giorno, per lo pi\u00f9 di provenienza partenopea destinati al termovalorizzatore di Acerra, in aggiunta \u00e8 compatibile anche in materia di rifiuti organici.\nSono in corso di realizzazione un impianto di digestione anaerobica d una nuova fossa di biostabilizzazione. Il primo si \u00e8 reso necessario dopo la promulgazione della legge 1/2011 secondo la quale i 7 Stir campani devono essere dotati di tali impianti. Per tale motivo il presidente della Regione Campania Stefano Caldoro ha nominato un commissario \"ad hoc\" per monitorare la corretta esecuzione dei lavori.\nLa fossa di biostabilizzazione, invece, ha creato non pochi problemi istituzionali tra Comune e la \u201cSamte\u201d, la societ\u00e0 appaltatrice dei lavori e tra Comune e Provincia che ha appaltato i lavori, a causa di una presunta fuoriuscita di liquidi durante le prove di lavorazione; pertanto il cantiere \u00e8 attualmente sospeso."}
{"id": "3940896", "revid": "717966", "url": "https://it.wikipedia.org/wiki?curid=3940896", "title": "Yitzchok Horowitz", "text": ""}
{"id": "3940898", "revid": "1516566", "url": "https://it.wikipedia.org/wiki?curid=3940898", "title": "Tanezumab", "text": "Il tanezumab \u00e8 un anticorpo monoclonale murino umanizzato contro il nerve growth factor, sviluppato dalla Pfizer come farmaco analgesico."}
{"id": "3940902", "revid": "717966", "url": "https://it.wikipedia.org/wiki?curid=3940902", "title": "Reb Itche der Masmid", "text": ""}
{"id": "3940911", "revid": "438678", "url": "https://it.wikipedia.org/wiki?curid=3940911", "title": "Dollaro Geary-Khamis", "text": "Il dollaro Geary-Khamis, pi\u00f9 comunemente conosciuto come dollaro internazionale \u00e8 un'unit\u00e0 di valuta ipotetica che ha lo stesso potere d'acquisto che il dollaro USA ha avuto negli Stati Uniti in un certo anno. \u00c8 ampiamente utilizzato in economia. Gli anni 1990 o 2000 sono spesso utilizzati come anni di riferimento per i confronti nel tempo. L'unit\u00e0 \u00e8 spesso abbreviata con, ad esempio, 2000 US$ (se l'anno di riferimento \u00e8 il 2000) o 2000 Int$.\nQuesta valuta si basa sui concetti di parit\u00e0 di potere d'acquisto (PPP) di valute estere e sui prezzi medi internazionali delle materie prime. Mostra il valore di un'unit\u00e0 monetaria locale all'interno dei confini del paese. \u00c8 utilizzata per fare confronti sia tra diversi paesi che nel tempo. Ad esempio, confrontando il prodotto interno lordo pro capite (PIL) dei vari paesi in dollari internazionali, piuttosto che usando i tassi di cambio, si fornisce una misura pi\u00f9 semplice per confrontare i livelli di vita. \u00c8 stato proposto da Roy Charles Geary nel 1958 e sviluppato da Hanna Khamis Salem dal 1970 al 1972.\nI dati espressi in dollari internazionali non possono essere convertiti nella valuta di un altro paese utilizzando gli attuali tassi di cambio di mercato, ma devono essere convertiti utilizzando tasso di cambio PPP del paese utilizzato nello studio."}
{"id": "3940912", "revid": "16066", "url": "https://it.wikipedia.org/wiki?curid=3940912", "title": "Dollaro internazionale", "text": ""}
{"id": "3940920", "revid": "110157", "url": "https://it.wikipedia.org/wiki?curid=3940920", "title": "Lourdes (nome)", "text": "Origine e diffusione.\nDeriva dal nome della citt\u00e0 occitana di Lourdes, adottato come nome proprio di persona in ambiti cattolici a partire dal tardo XIX secolo, quando la citt\u00e0 divenne met\u00e0 di pellegrinaggio per via dell'apparizione mariana che vi ebbe luogo e che coinvolse la giovane Bernadette Soubirous. Primariamente spagnolo, \u00e8 in uso anche in altre lingue.\nL'etimologia del toponimo \u00e8 molto incerta; secondo una leggenda, deriva dal nome del saraceno Mirat che, convertitosi al cattolicesimo, si ribattezz\u00f2 \"Lorus\", mentre altre tesi lo ricollegano al vocabolo basco \"lorde\" (\"altura costiera\"). Altre fonti sostengono tuttavia che l'unica ipotesi plausibile - consistente con alcune antiche forme del nome, \"Lorda\" e \"Lorde\" - \u00e8 quella che lo ricollega al latino \"luridus\" (\"pallido\", \"cereo\", \"spettrale\"), forse il \"cognomen\" di un proprietario terriero romano che pass\u00f2 poi ad indicare l'intera citt\u00e0.\nOnomastico.\nL'onomastico si festeggia l'11 febbraio, festivit\u00e0 della Nostra Signora di Lourdes."}
{"id": "3940926", "revid": "1543377", "url": "https://it.wikipedia.org/wiki?curid=3940926", "title": "Luigi Lodde", "text": "Biografia.\nLaureato in Scienze Biologiche all'Universit\u00e0 di Sassari, nel dicembre 2011 \u00e8 entrato a far parte del Centro Sportivo Olimpico dell'Esercito Italiano.\nOltre al tiro a volo, si dedica alla caccia e alla pesca ed \u00e8 un grande appassionato di pallacanestro. Gioca infatti per la squadra 80 &amp; Co. Basket di Ozieri, militante in Promozione.\nVive e si allena a Ozieri.\nCarriera.\nIncoraggiato dal padre, inizia a sparare sin da ragazzino ottenendo piazzamenti a livello juniores: conquista il titolo italiano nel 1999 e due bronzi europei consecutivi nel 1999 e nel 2000.\nAi successi giovanili segue un momento di flessione, durato alcuni anni, in cui accantona le velleit\u00e0 da tiratore per potersi concentrare sugli studi. Nel 2006 si riavvicina al tiro grazie al Progetto Giovani, una serie di raduni mirati al recupero di giovani talenti, sotto la guida del campione olimpico di Atene Andrea Benelli.\nDal 2007 fa parte della nazionale seniores di Skeet.\nNel 2010 vince il titolo italiano, conquista il bronzo nella seconda prova di Coppa del Mondo a Pechino e accede alla Finale a Izmir, piazzandosi al sesto posto.\nNel marzo 2011, durante la seconda prova di Coppa del Mondo a Sydney, conquista la carta olimpica che gli ha permesso di partecipare ai Giochi della XXX Olimpiade, insieme al plurimedagliato\nEnnio Falco.\nIl 31 luglio 2012 si piazza al quinto posto della finale olimpica di skeet.\nCome unico rappresentante della Sardegna qualificato per i giochi di Londra 2012, nel marzo 2012 \u00e8 stato insignito del premio Atleta dell'anno 2011 dal Coni Sardegna.\nDal Gennaio 2013 ha cambiato fucile, preferendo il Beretta DT11 al Beretta 682 Gold E che lo aveva accompagnato per ben 14 anni.\nIl 27 giugno 2013 si aggiudica la medaglia d'oro ai Giochi del Mediterraneo di Mersin, in Turchia.\nIl 7 agosto 2013 vince la medaglia d'argento ai Campionati Europei di Suhl, in Germania.\nIl 18 settembre 2013 vince con Ennio Falco e Giancarlo Tazza la medaglia d'oro a squadre ai Campionati del Mondo di Lima, in Per\u00f9.\nIl 14 aprile 2014 conquista l'oro nella prima prova di Coppa del Mondo a Tucson (Arizona) eguagliando il record del mondo in qualificazione con il punteggio di 124..\nIl 26 giugno 2014 conquista l'oro individuale e a squadre ai Campionati d'Europa a Sarlospuszta (Ungheria).\nIl 19 settembre 2014 si \u00e8 piazzato al sesto posto ai Campionati del Mondo di Granada, in Spagna, vincendo con Tammaro Cassandro e Riccardo Filippelli la medaglia d'oro a squadre. La settimana successiva ha agguantato per la seconda volta in carriera, il titolo di Campione Italiano sui campi di Conselice, gli stessi in cui aveva vinto nel 2010.\nIl 22 luglio 2015 conquista il suo secondo titolo europeo consecutivo a Maribor (Slovenia), scontrandosi con il greco Mitas, il medesimo avversario del 2014. Insieme a Valerio Luchini e Riccardo Filippelli conquista anche il bronzo europeo a squadre.\n\u00c8 attualmente campione europeo individuale e vicecampione del mondo a squadre della sua disciplina.\nIl 29 Marzo 2016 \u00e8 stato selezionato per i Giochi Olimpici di Rio de Janeiro in seguito alla defezione di uno dei convocati."}
{"id": "3940927", "revid": "47767", "url": "https://it.wikipedia.org/wiki?curid=3940927", "title": "Lorda", "text": ""}
{"id": "3940928", "revid": "47767", "url": "https://it.wikipedia.org/wiki?curid=3940928", "title": "Lurdes", "text": ""}
{"id": "3940929", "revid": "1457847", "url": "https://it.wikipedia.org/wiki?curid=3940929", "title": "Mario Leoncini", "text": "Biografia.\nEsperto di storia degli scacchi, \u00e8 maestro nazionale dal 1992. Eletto nel consiglio nazionale della Federazione Scacchistica Italiana nel 1996, dal 2003 ha ricoperto la carica di vicepresidente e dal 2005 al 2012 quella di vicepresidente vicario. Dal 2012 al 2022 \u00e8 stato presidente del Comitato Regionale Toscano. Dal 2021 \u00e8 consigliere regionale CONI e membro della giunta della Scuola dello Sport della Toscana, in rappresentanza delle Discipline Sportive Associate.\nTra i suoi scritti, non relativi agli scacchi, i romanzi Norag (1990), i Ribelli di Umaearth (1991), secondo classificato al premio Italia, (Courmayeur, Italcon 1992) e Diario d'estate (2011). In ambito letterario fond\u00f2 e diresse \"L'Eterno Adamo\" dal 1989 al 1991, terza classificata al premio Italia nel settore \"fanzine\" nel 1991 e 1992.\nHa collaborato con quotidiani (dal 1989 al 1991 ha tenuto una rubrica sulla \"Gazzetta di Siena\") e con numerose riviste con articoli o rubriche fisse (\"Arci Dama Scacchi\", \"Contromossa\", \"Due Alfieri\", \"Eteroscacco\", \"Torre &amp; Cavallo\"). Nel 1978 fond\u00f2 la rivista \"Eteroscacco\" che diresse fino a tutto il 1979, dal 2007 al 2012 \u00e8 stato direttore di \"Scacchitalia\", la rivista della Federazione Scacchistica Italiana, periodico cui continua a collaborare come coordinatore della Commissione Cultura federale.\nNel 2012 ha contribuito alla realizzazione del documentario spagnolo sulla nascita degli scacchi moderni \"La Dama del Ajedrez\".\nNel 2016 \u00e8 stato premiato con la Stella di bronzo al merito sportivo dal CONI.\nCarriera.\nNel 2005 fu tra i protagonisti della scalata alla serie Master della Mens Sana Siena, nel Campionato italiano a squadre. Esperto di scacchi eterodossi ha vinto per sette volte il campionato italiano di scacchi progressivi (1977, 1978, 1979, 1981, 1985, 1990, 1991) e un'olimpiade della specialit\u00e0 (1988)."}
{"id": "3940930", "revid": "123430400", "url": "https://it.wikipedia.org/wiki?curid=3940930", "title": "Ex ospedale psichiatrico di San Niccol\u00f2", "text": "L'Ex Ospedale Psichiatrico di San Niccol\u00f2, gi\u00e0 monastero di San Niccol\u00f2 e chiamato oggi anche Palazzo San Niccol\u00f2, \u00e8 un edificio storico di Siena situato nei pressi di Porta Romana.\nStoria.\nMonastero dal 1300 al 1810.\nIl monastero di San Niccol\u00f2, situato nel Terzo di San Martino, fu fondato per volont\u00e0 di Niccolaccio Petroni che lo dot\u00f2 di rendite (o, secondo altre fonti, da Francesco di Niccolaccio Petroni) con legato testamentario datato aprile 1336. Le suore vi vivevano sotto la regola di Santa Chiara e il monastero tra i suoi possedimenti poteva vantare molti poderi. Nel 1783 gli fu unito il monastero di San Lorenzo, fuori le mura, che venne soppresso. Nel 1810 tocc\u00f2 la stessa sorte al monastero di San Niccol\u00f2 che venne a sua volta soppresso e ceduto in propriet\u00e0 alla Compagnia dei disciplinati fondata da San Bernardino da Siena, divenuta in seguito Societ\u00e0 di Esecutori di Pie Disposizioni.\nOspedale dal 1818 al 1999.\nIl monastero di San Niccol\u00f2 fu cos\u00ec destinato a ospitare, a partire dal 1818, un ospedale psichiatrico che sostitu\u00ec la cosiddetta Casa dei Matti di via San Marco fondata nel 1762 e gestita sotto la sovrintendenza dell'Ospedale di Santa Maria della Scala.\nPrimo direttore della struttura fu Giuseppe Lodoli, professore di Medicina Pratica e Clinica all'Universit\u00e0 di Siena, che si distinse per nuove metodologie terapeutiche, in contrasto con i criteri repressivi in voga fino a quegli anni.\nSotto la gestione dello psichiatra pratese Carlo Livi, che fu direttore della struttura dal 1858 al 1873, venne edificata una nuova struttura sanitaria tra il 1870 e il 1890 su progetto dell'architetto romano Francesco Azzurri, in sostituzione dei locali del monastero.\nL'arco di ingresso, arricchito con decori in cotto e travertino, si apre sul cortile principale dello stabile, dove si affaccia l'ospedale di forma rettangolare e simmetrica, avvolta attorno a due corti interne e una cappella centrale. La facciata \u00e8 distribuita su due ordini di finestre dotate di spesse cornici marcapiano ed \u00e8 divisa verticalmente da due avancorpi, mentre la parte centrale viene meglio definita con un ricco vertice a campanella e orologio.\nL'atrio interno, diviso da tre arcate a tutto sesto poggiate su colonne, conduce alla cappella, mentre, gran parte dell'edificio risulta oggi ristrutturato e adibito all'insegnamento accademico.\nAll'interno di San Niccol\u00f2, esteso su una superficie di 15 ettari, \u00e8 presente il \"Padiglione Conolly\", unico esempio in Italia, oltre al carcere di s. Stefano nell'isola di Ventotene, di panopticon. Originariamente destinato all'isolamento dei malati pi\u00f9 gravi, negli anni '90 del XX secolo \u00e8 stato utilizzato dalla facolt\u00e0 di Ingegneria dell'Universit\u00e0 di Siena.\nDa ospedale a sede universitaria.\nNell'ex Ospedale psichiatrico infatti sono presenti aule e laboratori utilizzati dall'ateneo dell'Universit\u00e0 degli Studi di Siena per le facolt\u00e0 di Ingegneria, Matematica, Lingue, Lettere e Filosofia,Scienze del servizio sociale.\nNella valle sottostante, l'ex lavanderia dell'ospedale psichiatrico \u00e8 stata ristrutturata e dal 2004 \u00e8 sede del Dipartimento di Fisica."}
{"id": "3940932", "revid": "256896", "url": "https://it.wikipedia.org/wiki?curid=3940932", "title": "Ordine della Caccia al bufalo", "text": "L'ordine della caccia al bufalo \u00e8 stato un ordine cavalleresco dello stato federale del Manitoba, in Canada.\n\u00c8 stato costituito il 25 marzo 1957 per premiare persone non necessariamente residenti in Manitoba ma \"noti per i servizi resi al Manitoba\".\nL'Ordine \u00e8 stato riformato nel 1977.\nNel 1999 \u00e8 stato sostituito dell'ordine del Manitoba.\nAssegnazione.\nIl premio era accompagnato da un certificato di iscrizione firmato dal presidente del Consiglio e sigillato con il Grande Sigillo e da statuetta di bufalo con una targa in ottone opportunamente iscritta apposta alla sua base. Il suo primo destinatario era la regina Elisabetta II.\nL'Ordine era assegnato a individui che hanno dimostrato eccezionali capacit\u00e0 in materia di leadership e per straordinari servizi nella comunit\u00e0. L'assegnazione era aperta a tutti. Chi avesse voluto proporre qualche adesione doveva inviare la richiesta per iscritto al cancelliere del Consiglio direttivo per la provincia di Manitoba.\nClassi.\nI livelli di nomina nell'ordine erano i seguenti:"}
{"id": "3940933", "revid": "1305772", "url": "https://it.wikipedia.org/wiki?curid=3940933", "title": "Yomiuri Junior Football Club 1991-1992", "text": "Questa voce raccoglie le informazioni riguardanti lo Yomiuri Junior Football Club nelle competizioni ufficiali della stagione 1991-1992.\nStagione.\nAl termine della stagione, durante la quale non riusc\u00ec ad andare oltre l'ultimo posto, lo Yomiuri Junior cess\u00f2 la propria attivit\u00e0 per effetto della fusione con il club principale.\nMaglie e sponsor.\nLe maglie della squadra, prodotte dalla Puma, recano sulla parte anteriore la scritta Yomiuri."}
{"id": "3940939", "revid": "1522738", "url": "https://it.wikipedia.org/wiki?curid=3940939", "title": "Daybreak's Bell", "text": "Daybreak's Bell \u00e8 un brano musicale del gruppo musicale giapponese de L'Arc~en~Ciel, pubblicato come quarto singolo estratto dall'album \"Kiss\" il 10 ottobre 2007. Il singolo ha raggiunto la prima posizione della classifica Oricon dei singoli pi\u00f9 venduti in Giappone, vendendo 174.334 copie. Il brano \u00e8 stato utilizzato come prima sigla d'apertura dell'anime \"Mobile Suit Gundam 00\", e come sigla finale dell'episodio finale. Il brano \u00e8 inoltre presente nel videogioco per Nintendo DS \"\".\nTracce.\nDurata totale: 16:39"}
{"id": "3940949", "revid": "339392", "url": "https://it.wikipedia.org/wiki?curid=3940949", "title": "Aeroporto Internazionale di Kos", "text": ""}
{"id": "3940951", "revid": "6923", "url": "https://it.wikipedia.org/wiki?curid=3940951", "title": "Villa Parodi", "text": "Villa Parodi \u00e8 un edificio storico di Sestri Ponente, nel comune di Genova.\nStoria.\nNel 1733, Stefano Spinola di Francavilla donava ai Padri Gesuiti una sua villa con palazzo nobiliare che sorgeva sulle alture di Sestri Ponente, sita tra quelle dei Lomellini-Rostand a levante, e dei Pallavicini e Spinola a ponente, affinch\u00e9 fosse destinata alla villeggiatura del Collegio. L'edificio, per\u00f2, non rispondeva per capienza e impianto alle esigenze della comunit\u00e0 ecclesiastica \"che ne decise la trasformazione\". I lavori erano stati seguiti dal Fratello Cesare Ferretti ed erano proceduti celermente se, nel 1735, l'edificio poteva gi\u00e0 essere utilizzato. L'oneroso impegno finanziario e, soprattutto, la soluzione planimetrica, lasciano supporre una completa riedificazione del palazzo. Nell'Ottocento, a seguito degli Editti napoleonici per la confisca dei beni ecclesiastici, la Villa era passata in propriet\u00e0 di privati cittadini. Prima ai Durazzo, poi a Giuseppe Casanova il quale, nel 1856 vi aveva ospitato la duchessa D'Orleans con i figli, come commemora ancora oggi una targa nell'atrio del palazzo. Era quindi passata ai Raggio e in seguito era stata venduta al banchiere Parodi il quale, nel 1905 l'aveva a sua volta offerta al Comune di Sestri Ponente per 207.500 lire. La delibera per l'acquisto della Villa era stata approvata il 18 ottobre 1905 ed era stato deciso di installarvi una Scuola Tecnica per ragazzi \"che avessero terminato le elementari, per introdurli nel mondo del lavoro\". Il nuovo Istituto scolastico era stato poi intitolato a Dante Alighieri. Nel secondo dopoguerra la scuola era stata trasformata in Istituto per l'Avviamento Professionale e, dopo la Legge di riforma n\u00b0 1859 del 31 dicembre 1962, era stata trasformata in Scuola Media, mantenendo lo stesso nome dell'origine.\nDescrizione.\nIl palazzotto originale, di soli due piani, era stato edificato sul livello pi\u00f9 alto di un terreno collinare ed era esposto a mezzogiorno. Il pianterreno era composto da sei grandi stanze e da un maestoso atrio scandito da colonne che dava accesso, attraverso due rampe di scale simmetriche, al piano superiore. Una galleria collegava l'ingresso al cortile retrostante. Il piano nobile era articolato internamente al grande salone centrale, con altre grandi stanze. Tutto l'edificio era decorato da affreschi monocromi di gusto Rocaille, con prospettiche di giardini e cortili, che davano l'illusione di maggior ampiezza dei locali. Nel 1735, al palazzotto erano stati aggiunti due edifici a tre piani, formando un corpo unico a forma di ferro di cavallo e creando un cortile poco profondo, rinserrato da tre lati. I corpi laterali erano destinati alle celle dei confratelli, disimpegnate da lunghi corridoi. Il corpo centrale assolveva alle funzioni di rappresentanza e di preghiera. Il complesso edilizio \u00e8 rimasto inalterato sino ai giorni nostri, salvo le modifiche interne apportate alle celle per realizzare le aule scolastiche.\nParco.\nIl parco si estende per circa 18.000\u00a0m\u00b2 in un terreno collinare, confinante a est con l'antica Via Briscata, a nord e a ovest con altre propriet\u00e0, e a sud con la pubblica Via Vado. L'ingresso principale \u00e8 costituito da un poderoso edificio abitabile, a due piani, con un ampio arco da dove inizia il viale interno carrabile, che conduce alla parte pi\u00f9 alta del giardino. In origine, quivi c'era un vasto aranceto e un piccolo orto botanico, con numerose specie arboree e floricole, oggi del tutto scomparso. Nell'area dell'ex aranceto, \u00e8 stato realizzato nel 2009 un moderno padiglione che ospita la scuola Materna Statale \"Villa Parodi\". Pi\u00f9 oltre, c'\u00e8 un campo di basket utilizzato dagli studenti della scuola media."}
{"id": "3940956", "revid": "767487", "url": "https://it.wikipedia.org/wiki?curid=3940956", "title": "Hurry Xmas", "text": "Hurry Xmas \u00e8 un brano musicale del gruppo musicale giapponese de L'Arc~en~Ciel, pubblicato come quinto singolo estratto dall'album \"Kiss\" il 14 novembre 2007. Il singolo ha raggiunto la seconda posizione della classifica Oricon dei singoli pi\u00f9 venduti in Giappone, vendendo 124.316 copie."}
{"id": "3940957", "revid": "3082", "url": "https://it.wikipedia.org/wiki?curid=3940957", "title": "Panea", "text": ""}
{"id": "3940959", "revid": "578661", "url": "https://it.wikipedia.org/wiki?curid=3940959", "title": "Gastrectomia verticale parziale", "text": "La gastrectomia verticale parziale o sleeve gastrectomy \u00e8 un intervento di chirurgia bariatrica di tipo gastroresettivo che si ottiene tagliando una parte dello stomaco attraverso una suturatrice meccanica.\nLo scopo di questo intervento consiste nel far raggiungere al paziente un rapido e duraturo senso di saziet\u00e0 in modo tale che gli alimenti ingeriti vengano diminuiti in modo sostanziale.\nL'intervento nel dettaglio.\nLa resezione dello stomaco \u00e8 di tipo verticale e l'80-90% dell'organo viene permanentemente asportato dopo averlo isolato dalle connessioni vascolari con la milza. La porzione gastrica che rimane \u00e8 di forma tubulare (o a \u201cmanica\u201d = sleeve) e mantiene le medesime funzioni del periodo precedente all'intervento portando per\u00f2 il vantaggio di un pi\u00f9 rapido transito di alimenti e, quindi, ad un veloce svuotamento dello stomaco.\nCon questo intervento si ottiene una riduzione del 50/60% circa del peso in eccesso presente nel periodo precedente all'operazione.\nMolti pazienti risolvono totalmente o parzialmente il problema dell'obesit\u00e0 grazie alla Sleeve Gastrectomy, ma coloro che non riescono ad ottenere un peso ragionevole possono associare un intervento malassorbitivo come la diversione biliopancreatica.\nRischi connessi ad interventi.\nI rischi che potrebbero insorgere a distanza di tempo dopo sleeve gastrectomy sono:\nSu 13.871 interventi raccolti nel Registro Italiano della Societ\u00e0 Italiana di Chirurgia dell'Obesit\u00e0 e delle Malattie metaboliche (S.I.C.OB.) la mortalit\u00e0 operatoria \u00e8 stata dello 0.15% negli interventi di gastroplastica in generale.\nRecenti evidenze cliniche.\nDai dati scientifici raccolti in letteratura fino a qualche mese fa, si era osservato che nell'82% delle persone molto obese, l'intervento di chirurgia bariatrica si associava una scomparsa del diabete entro due anni dall'operazione e che nel 62% dei casi il diabete non ricompariva dopo i due anni dall'intervento.\nRecenti dati scientifici, pubblicati il 26 marzo 2012 dall'autorevole rivista \"New England Journal of Medicine\", dimostrano che in soggetti obesi con diabete di tipo 2, la chirurgia bariatrica, oltre a diminuire drasticamente il peso, \u00e8 in grado di controllare il diabete, risultando pi\u00f9 efficace anche della stessa terapia farmacologica. \u00c8 la prima volta che viene dimostrato con chiarezza e rigore scientifico un dato cos\u00ec importante.\nLe evidenze nello specifico dei due studi sono state:\nA due anni dall'inizio dello studio, non \u00e8 stata osservata una significativa remissione del diabete in pazienti che seguivano la terapia farmacologica tradizionale, mentre il gruppo di pazienti sottoposti a bypass gastrico i livelli di diabete raggiungevano una diminuzione del 75% rispetto al periodo preoperatorio e del 95% nel gruppo di pazienti sottoposti ad intervento bariatrico di diversione biliopancreatica.\nI parametri come: et\u00e0, sesso, BMI al basale, durata del diabete e cambiamenti di peso preoperatori non sono risultati predittivi per il miglioramento nel periodo dopo l'intervento bariatrico sia dei livelli di diabete a distanza di 2 anni che della glicemia a 1 e 3 mesi.\nDopo 12 mesi di terapia farmacologica, i pazienti non hanno riportato una riduzione significativa della glicemia rispetto al gruppo di pazienti sottoposti all'intervento chirurgico bypass gastrico (Roux-en-Y) o sleeve gastrectomy.\nAnche se sono necessari ulteriori approfondimenti, gli esperti ritengono questi risultati molto promettenti ed incoraggianti. Non \u00e8 tanto la perdita di peso conseguente all'operazione a produrre gli effetti positivi, ma la messa in moto di meccanismi legati alla produzione ormonale: il tratto gastro-intestinale ha infatti un ruolo specifico nel diabete di tipo 2 indipendentemente dalla riduzione di peso o dalla modifica di assunzione di cibo, aspetti che comunque contano sulla patologia diabetica."}
{"id": "3940961", "revid": "125166332", "url": "https://it.wikipedia.org/wiki?curid=3940961", "title": "Episodi di South Park (sedicesima stagione)", "text": "La sedicesima stagione di South Park \u00e8 trasmessa negli Stati Uniti su Comedy Central. I primi sette episodi sono andati in onda a partire dal 14 marzo 2012, mentre gli ultimi sette sono stati trasmessi sullo stesso canale a partire dal 26 settembre al 7 novembre.\nIn Italia la stagione viene trasmessa dall'11 settembre 2013 sulla stessa rete.\nSeduta inversa.\nClyde viene continuamente rimproverato da sua madre Betsy perch\u00e9 dimentica sempre di abbassare la tavoletta del water. Nonostante Clyde abbia chiesto agli amici di non parlarne con nessuno, Eric si prende gioco di lui. La sera stessa per l'ennesima volta Clyde lascia la tavoletta alzata causando la morte della madre, che \u00e8 caduta dentro al water rimanendo intrappolata. Al funerale nasce un dibattito sulle problematiche della tavoletta del water: se siano gli uomini che devono ricordarsi di abbassarla o le donne che devono ricordarsi di guardare se \u00e8 alzata prima di sedersi. In ogni caso, Clyde prova un profondo senso di colpa. Per alleviarlo, i suoi amici decidono di citare in giudizio John Harington, considerato l'inventore della moderna toilette. Per far ci\u00f2 contattano un avvocato che li truffa convincendoli a fare una seduta spiritica molto costosa per entrare in contatto con Harington.\nLa tragedia porta in citt\u00e0 gli agenti della \"Toilet Safety Administration\" con il compito di migliorare la sicurezza dei bagni domestici, dotando i water di cinture di sicurezza da indossare obbligatoriamente, metal detector, telecamere e guardie. Queste rigide e invadenti norme di sicurezza offendono Cartman e i cittadini di South Park, che organizzano una riunione senza trovare una soluzione perch\u00e9 i maschi sono convinti che le femmine debbano semplicemente guardare prima di sedersi e le donne vogliono obbligare gli uomini a sedersi come loro.\nUn giorno, il disgustoso addetto alla sicurezza, che ha il compito di controllare i monitor, vede Cartman con una pistola e due ostaggi: un neonato e una guardia della TSA legata. In questo modo i cittadini che protestavano riescono a provare che il sistema di sicurezza \u00e8 fallimentare e decidono anche loro di fare causa a John Harington. Durante il processo lo spirito di Betsy appare rivelando a Clyde che l'avvocato \u00e8 un truffatore e rimproverandolo dicendo di abbassare la tavoletta invece di far causa ai morti. Improvvisamente appare\nanche lo spirito di Harington che esprime tutta la sua irritazione perch\u00e9 le persone utilizzano la sua invenzione nel modo sbagliato: svela di aver progettato il suo water in modo tale da sedersi al contrario. Alla fine Clyde si siede sul water alla maniera di Harington lasciando la tavoletta del water alzata e salutando la madre con il gesto del dito medio.\nCompro oro.\nMarvin Marsh, il nonno di Stan, decide di spendere i suoi soldi per della chincaglieria inutile da regalare ai suoi nipoti. Visto che non gli piace il regalo, Stan decide di venderlo alla grande catena dei \"Cash For Gold\". L'oggetto ha un valore attorno ai 12 dollari, cos\u00ec Stan capisce che il nonno \u00e8 stato ingannato e decide di tenerselo. Cartman intanto rivela agli altri ragazzi l'esistenza di un canale di televendite che truffa gli anziani vendendogli chincaglieria inutile che poi regaleranno ai familiari, e Stan, indignato (anche perch\u00e9 ha scoperto che il nonno, da tempo afflitto dalla malattia di Alzheimer, ne \u00e8 un assiduo cliente) decide di protestare.\nIntanto Cartman insieme all'amico Butters apre un negozio di \"Cash For Gold\" a scuola, dove compra i regali dei bambini per pochi soldi e in televisione li spaccia per gioielli costosi. Alla fine i ragazzi si recheranno in India, dove scopriranno il sistema di mercato legato ai gioielli. Li Stan riesce a trovare un oggetto che il nonno aveva perso da anni, una sua foto con il suo vecchio cane. L'episodio termina con il suicidio del televenditore oppresso dalle ingiurie degli anziani.\nFaith Hilling.\nI quattro ragazzi e Butters giocano a fotografare e postare Cartman mentre prende una ridicola posizione-meme, che imita il tenersi i capezzoli, chiamata \"Faith Hilling\" (riferimento ad una foto della cantante Faith Hill) durante il dibattito dei Repubblicani in Colorado del 2012 (cui partecipano Rick Santorum, Mitt Romney e Newt Gingrich). La foto della bravata finisce nella prima pagina del giornale cittadino ma viene considerata pericolosa dalla societ\u00e0 e - cosa ancor peggiore per i ragazzi - anche sorpassata da altri meme. In particolare ora va di moda il \"Taylorswifting\", cio\u00e8 abbassarsi i pantaloni e strisciare col sedere per terra (chiara citazione della cantante Taylor Swift).\nCos\u00ec, mentre cercano di far resistere questa pratica, anche i gatti entrano in rete postando foto di se stessi con la testa dentro una fetta di pane, raggiungendo pertanto l'intelligenza umana e rischiando di innescare una guerra tra razze. Tutto si concluder\u00e0 con la rivalsa del tanto vituperato Faith Hilling.\nIl Professor Lamont, che \"insegna\" i pericoli delle mode \"memetiche\", viene informato da due uomini non meglio identificati che anche un'altra specie animale sta postando meme su internet; Lamont vede in questo la prova che i gatti si stanno evoldendo e diventando intelligenti come gli uomini: questo \u00e8 un riferimento al capitolo 11 del libro di Richard Dawkins sull'evoluzione, \"Il gene egoista\", in cui l'autore suggerisce che le idee, o \"meme\", sono i nuovi replicatori e quindi una nuova forma di evoluzione. Questa stessa scena \u00e8 anche una piccola parodia/citazione della scena del film \"I predatori dell'arca perduta\" in cui il professor Indiana Jones riceve la visita di due agenti dell'Intelligence che lo informano sul fatto che i nazisti sono ad un passo dal recuperare la mitica Arca dell'Alleanza.\nJewpacabra.\nDurante i festeggiamenti della Pasqua ebraica a South Park, Cartman, oltre a interessarsi della cultura ebraica, sparge la voce sull'esistenza di un pericoloso animale, il Jewpacabra. Comunica a tutti che la loro vita \u00e8 in pericolo se parteciperanno alla caccia all'uovo di Pasqua, in modo da avere una scusa per andarci lui soltanto e poter prendere tutte le uova di cioccolato. Insieme a Butters realizza un video fasullo della misteriosa creatura e lo mostra a un team di esperti perch\u00e9 ne confermino l'esistenza; la cosa gli si ritorce contro poich\u00e9 il team gli comunica che le sue prove del Jewpacabra sono inoppugnabili e dunque la bestia dar\u00e0 la caccia proprio a lui. Cartman si lascia allora manipolare dalla sicurezza dei cospirazionisti e si convince dell'esistenza della sua stessa invenzione, diventando sempre pi\u00f9 paranoico e chiedendo aiuto a Kyle, il quale rifiuta. Mr. Billings, della catena alimentare SuperCibo, che il giorno successivo organizzer\u00e0 la caccia all'uovo di Pasqua, veste Cartman da coniglietto, lo cosparge di sangue e lo incatena nel parco per sacrificarlo nella remota eventualit\u00e0 che il Jewpacabra esista davvero. Colpito da un dardo con anestetico dai cospirazionisti, Cartman, scambiato per un autentico esemplare di uomo-coniglietto, fa un sogno terribile sulle piaghe d'Egitto e quando si risveglia Kyle lo libera. La mattina successiva Eric si sveglia nel suo letto e, interpretando la sua sopravvivenza come un segno divino, si dichiara convertito all'ebraismo e lo annuncia ai compagni, suggerendo di farlo anche loro; questi non gli danno retta e continuano con la caccia all'uovo di Pasqua. Rimasti soli, Cartman si scambia gli auguri per la Pasqua ebraica con Kyle, nonostante questi sospetti su una vera adesione dell'amico alla sua religione.\nIl bullismo.\nButters \u00e8 vittima di atti di bullismo la cui responsabile \u00e8 sua nonna, in apparenza una signora dolce e gentile, ma in realt\u00e0 perfida e prepotente. Per sensibilizzare i ragazzi verso i temi del bullismo e del nonnismo viene contattato anche Bucky Bailey, un popolare esperto in materia, che suggerisce agli studenti di girare un video affinch\u00e9 questi gesti non si ripetano.\nStan trova l'idea particolarmente stimolante e decide di girare un video di danza che coinvolge tutta la scuola, con Butters come protagonista. Kyle si dimostra scettico, e cerca di far notare all'amico come stia perdendo di vista l'obiettivo iniziale del lavoro, cercando di sfruttare a proprio vantaggio il successo del film, che ha attirato l'attenzione di un produttore di Hollywood.\nStan e Butters vanno cos\u00ec al Dr. Oz Show per promuovere il film, ma non appena il dottor Oz tormenta continuamente Butters per convincerlo a rivelare dettagli del film, questi lo attacca, apparendo agli occhi del pubblico come un violento psicopatico e non come una vittima. La notte seguente, Butters va in camera della nonna e le fa capire che a dispetto del suo comportamento, lei sar\u00e0 destinata a morire da sola come una persona vuota, mentre lui continuer\u00e0 a vivere felicemente. Stan invece, per rimediare ai suoi errori, sar\u00e0 costretto a girare nudo per San Diego.\nNon avrei mai dovuto fare ziplining.\nPer impiegare il loro tempo in modo pi\u00f9 divertente Cartman, Kyle, Stan e Kenny decidono di andare a fare ziplining. Arrivati sul posto si trovano in mezzo a un gruppo di turisti e a una guida particolarmente noiosa. Anche far ziplining non \u00e8 cos\u00ec eccitante come pensavano. In pi\u00f9 Cartman, a causa di tutto quello che ha ingerito, ha assoluta necessit\u00e0 di trovare un bagno. I quattro dopo essersi rinfacciati la colpa per essere finiti l\u00ec, decidono di svignarsela e chiedono aiuto a un cow boy che noleggia cavalli. Ma si ritrovano nuovamente in un viaggio organizzato e Stan propone un giro in barca attorno ad un lago, ma sar\u00e0 l'ennesimo e noioso viaggio. I quattro continuano a litigare e a darsi la colpa per essere finiti l\u00ec, ma alla fine \u00e8 Stan a confessare di essere stato lui a portare i ragazzi in quella noiosa gita solo per ricevere un nuovo modello di iPod nano. Dopo ore di noia che porter\u00e0 anche alla morte di Kenny, e alla fuoriuscita di Herpes su gli altri tre, il miracoloso intervento di Mr Hankey riuscir\u00e0 a salvare i ragazzi.\nCartman scopre l'amore.\nAlla scuola elementare di South Park arriva una nuova alunna afroamericana chiamata Nichole. Cartman subito cerca di convincere Token, l'unico bambino nero della scuola, a farsi avanti, in quanto crede che le persone della stessa razza debbono stare insieme. Tuttavia, Token non sembra interessato alla ragazza e allora Cartman decide di forzare la situazione e sparge la voce tra le ragazze che Token ha una cotta per Nichole. A casa di Bebe le compagne dicono a Nicole che Token ha una cotta per lei, ma la ragazza confessa di avere una cotta per Kyle: questo fa arrabbiare Cartman (che le stava spiando da una finestra), che risolve questo problema dicendo direttamente alla ragazza che Kyle \u00e8 omosessuale e sta insieme a lui. Poi, fa in modo che Token e Nicole rimangano chiusi nella palestra per tutta la notte costringendoli a fare amicizia.\nDurante la puntata si scopre cos\u00ec che Cartman ha fatto fidanzare, insieme al suo amico immaginario \"Mio Cupidone\" (\"Cupid Me\", una versione di se stesso da Cupido), diverse coppie dello stesso colore della pelle o razza. Cartman comincia a parlare con Mio Cupidone e i due si congratulano l'un l'altro per aver fatto finire Nichole e Token insieme. Cartman si sostituisce a Token anche per i regali che fa alla ragazza, la quale scopre su un orsetto una medaglietta con scritto \"i neri stanno bene insieme\". La ragazzina lascia cos\u00ec Token e va ad una partita di basket con Kyle. Cartman vistosi messo alle strette e disperato perch\u00e9 i due si sono lasciati (arriva ad ammazzare di bastonate Cupido e si consola facendosi tenere la mano da Butters mentre piange in camera sua) va alla partita e sullo schermo gigante canta il suo amore per Kyle.\nAlla fine della canzone fa uscire tutti con un pretesto dal palazzetto facendo in modo che i due ragazzi restino soli. In quel momento capiscono che i due si amano facendo felice Cartman e il suo cupido che lancia le sue frecce su una bambina malata di alitosi (la partita di basket era organizzata per questa associazione e la bambina ha fatto il tiro d'inizio) che si innamora di Cartman che fugge via dalla bambina inseguendo il suo cupido per fargliela pagare.\nSarcastaball.\nOltraggiato dal fatto che nella scuola di South Park siano stati vietati i kickoff, Randy propone, sarcasticamente, di rendere il gioco ancora pi\u00f9 sicuro apportando delle ridicole modifiche. Purtroppo viene preso sul serio, e il nuovo sport, \"Sarcasmoball\", diventa lo sport pi\u00f9 importante della nazione. Butters si dimostra il pi\u00f9 dotato nel nuovo sport e diventa l'idolo dei ragazzini di South Park e capitano della loro squadra. Butters nel frattempo, sotto consiglio di Cartman, decide di vendere come energizzante su larga scala il frutto delle sue polluzioni notturne (il ragazzino, inconsapevole dell'esistenza dello sperma, lo imbottigliava per conservarlo), ricavando grande successo. Poi, improvvisamente, dopo che Randy assaggiandolo ne riconosce la vera identit\u00e0, sia lo sport che il prodotto subiscono un rapido e definitivo calo di popolarit\u00e0.\nUn'impresa titanica.\nCartman, in sella ad uno scooter per disabili, decide di sfruttare al massimo e senza ritegno i privilegi che la condizione di \"obeso\", negli Stati Uniti d'America, concede. Kyle, nel tentativo di fermare Cartman e sensibilizzare l'opinione pubblica, cerca di realizzare un video che documenti come gli obesi traggano vantaggio da quello che non \u00e8 un reale handicap ma il risultato di un malsano modo di vivere. Token, invece che realizzare il documentario promesso, produce uno show nel quale Cartman appare come un simpatico pasciuto piantagrane: Fatty Doo Doo. Nella conquista dell'audience e del cuore degli americani, dovr\u00e0 per\u00f2 vedersela con la gi\u00e0 celebre Honey Boo Boo: una bambina manipolata e ingozzata da una madre in cerca di notoriet\u00e0. Il regista James Cameron, nel contempo, cerca di risollevare il preoccupante livello di cattivo gusto raggiunto, andandolo a scovare nell'oceano, a 5000 metri di profondit\u00e0.\nNell'episodio viene preso in giro Randy Newman (doppiato da Trey Parker), che canta la sigla del documentario su Cartman girato da Token, con un evidente difetto di pronuncia, e dicendo cose come \"conosco solo cinque accordi\".\nIn-sicurezza.\nGerald e Sheila, padre e madre di Kyle, conducono la loro vita sessuale attuando vari escamotage per ravvivare il piacere. L'ultimo in ordine di tempo \u00e8 far travestire Gerald da fattorino della UPS. Ike scopre i genitori nel pieno della passione, ma, per un errore di prospettiva, crede che al posto del pap\u00e0 ci sia un vero fattorino UPS. Tramite un disegno del piccolo lo viene a scoprire anche Kyle. Preso dallo sconforto, si confida coi suoi amici, innescando un'imprevista reazione da parte di Cartman che inizia a diventare fobico e teme che ogni uomo possa penetrare in casa sua e molestare la madre, cos\u00ec acquista un super sistema di sicurezza. Intanto Randy, che ha ascoltato la conversazione dei ragazzi, diffonde tra gli abitanti della zona lo spauracchio del fattorino UPS, dando vita una caccia all'uomo che culminer\u00e0 col linciaggio del povero malcapitato ignaro di tutto l'equivoco.\nOperazione Chi-Chi.\nPreoccupata dall'atteggiamento insolitamente aggressivo di Butters, la preside Victoria convoca in presidenza i suoi genitori che, sconcertati, capiscono che Butters ha raggiunto la maturit\u00e0 e che solo effettuando un viaggio verso i suoi antichi antenati egli possa colmare questa improvvisa irascibilit\u00e0; Butters infatti \u00e8 un nativo hawaiano. Ad accompagnarlo in questo viaggio vi \u00e8 Kenny che, considerato dai suoi amici l'individuo pi\u00f9 rispettato ed apprezzato da Butters, viene spinto con la forza ad andare con lui. Arrivati alle Hawaii, Kenny dimostra subito compiacimento nel trovarsi fra i nativi, che non fanno che sfruttare la loro discendenza hawaiana per trarre benefici economici (e non) da qualsiasi cosa.\nInizia presto una dura battaglia fra i turisti e i nativi a causa della rivendicazione dell'isola e questi eventi impediscono a Butters di compiere il cosiddetto rituale per raggiungere la matura et\u00e0. Kenny, nel frattempo, cerca di superare alcune prove per diventare anch'esso un nativo, ma fallisce miseramente e finisce in una cascata.\nAlla fine Kenny, grazie all'aiuto del fantasma di Elvis Presley, trover\u00e0 in un'antica rovina gli ingredienti per il pi\u00f9 famoso cocktail hawaiano il chi chi, che sull'isola era esaurito da tempo, mandando in disperazione i vari abitanti. Questo gesto sar\u00e0 di aiuto a Kenny per entrare nelle grazie dei nativi, facendo s\u00ec che diventi un nativo lui stesso. Grazie all'apprezzatissimo cocktail pu\u00f2 finalmente ultimarsi il rituale di Butters, il quale, dopo averlo terminato, ritorna quello di sempre.\nIncubo su Facetime.\nRandy racconta alla famiglia di aver acquistato un negozio di Blockbuster: la famiglia invece \u00e8 contraria a tale decisione, affermando che si \u00e8 trattato di un acquisto senza alcuna prospettiva di profitti e che Blockbuster \u00e8 ormai antiquato. Randy mostra alla famiglia il negozio credendo di poterci fare moltissimi soldi, ma ignorando che ormai i film si vedono in streaming gratuitamente. Passano i giorni e nessun cliente si presenta per noleggiare dei film e nel frattempo Randy inizia ad impazzire.\nLa sera di Halloween, Stan ed i suoi amici avevano in programma di fare dolcetto o scherzetto vestiti da I Vendicatori, ma Randy forza Stan a restare per la promozione di Halloween, che far\u00e0 fare moltissimi soldi alla famiglia. A Kyle viene l'idea di utilizzare Facetime sul suo iPad e fare una videochiamata con Stan cosicch\u00e9 possano fare dolcetto o scherzetto. Cartman si lamenta dicendo che la presenza virtuale di Stan avrebbe confuso la gente. Poco dopo I Vendicatori vedono dei ladri rapinare un negozio e decidono di agire da veri supereroi e fermarli, ma ci ripensano quando scoprono che i ladri hanno ucciso il commesso. Intanto, al Blockbuster, Randy ha delle allucinazioni le quali lo spingono a credere che l'insuccesso finanziario \u00e8 dovuto dalla poca collaborazione da parte del resto della famiglia.\nI ladri, nel frattempo, hanno \"rapito\" Stan e, minacciando di rompere l'iPad di Kyle, spingono Stan a confessare dove gli amici si sono rifugiati, ossia al Monster Mash. Intanto Kyle, Cartman e Kenny si trovano alla polizia a denunciare i ladri. Stan, tramite Facetime, viene gettato dai ladri in mezzo a un campo e recuperato pi\u00f9 tardi da una coppia che lo porta all'ospedale. Gli amici vanno da Stan in ospedale e la polizia scopre che i ladri si stanno dirigendo al Monster Mash. Al Blockbuster Randy si aggira cercando Stan, mentre Shelly sta dando fuoco all'edificio. Al Monster Mash un poliziotto camuffato da Psy, usando l'iPad con Stan come testa, sta cercando i ladri ma improvvisamente Randy usa l'iPad di Stan e il poliziotto inizia a marciare alla cieca con Randy che urla rabbioso. La polizia spara, senza riconoscerlo, al poliziotto camuffato e Kyle osserva con tristezza il suo iPad scaricarsi con Stan che da un ultimo saluto ai suoi amici. Randy, uscito dal Blockbuster, si congela sulla neve, mentre il negozio va in cenere.\nIl titolo originale dell'episodio, \"A Nightmare on Face Time\", \u00e8 un riferimento al film \"Nightmare - Dal profondo della notte\" (\"A Nightmare on Elm Street\", 1984). La parte della storia incentrata su Randy Marsh \u00e8 invece una parodia del film \"Shining\" (\"The Shining\", 1980).\nUn braccialetto per una causa.\nTutti a South Park indossano un braccialetto con scritto l'acronimo di \"Che cosa farebbe Ges\u00f9?\", ma, dopo avere sentito che tracce di farmaci dopanti sono stati trovati nel sangue di Ges\u00f9 dopo la crocifissione e sulla sindone, se lo tolgono, giungendo alla conclusione che Ges\u00f9 non \u00e8 morto per i peccati dell'umanit\u00e0 e che faceva miracoli sotto l'influenza di farmaci. Stan per\u00f2 non se lo toglie e lancia cos\u00ec un movimento che ostenta l'indipendenza di pensiero. Uno scienziato lo accusa per\u00f2 di avere rimosso il braccialetto e poi di averlo incollato di nuovo. Stan viene screditato. Incontra Ges\u00f9 e insieme decidono di riscattarsi sostenendo la lotta dei contadini in Bielorussia. I due si recano all'azienda dei braccialetti per averne uno che sostenga quella causa, ma poi si rendono conto che il proprietario non \u00e8 altro che uno che lucra sugli ideali della gente. Totalmente screditati, Stan e Ges\u00f9 realizzano che l'unico modo per riottenere la stima della gente \u00e8 quello di recuperare i soldi degli abitanti di South Park che il proprietario della ditta di braccialetti si \u00e8 intascato, cos\u00ec Ges\u00f9 decide di ricorrere ai farmaci dopanti per distruggere definitivamente la fabbrica di braccialetti.\nVince Obama!\nCartman riesce ad entrare in possesso di migliaia di schede elettorali a favore di Romney. Queste schede sono state occultate dai cinesi, che in questo modo hanno aiutato Obama a vincere le elezioni. In cambio essi ottengono la promessa da parte di Obama di poter impossessarsi dei diritti di \"Star Wars\" al momento in mano alla Disney. Il gioco di Cartman \u00e8 quello di essere lui l'interprete del figlio di Skywalker nella nuova serie di Guerre Stellari. I cinesi per\u00f2 non vogliono stare a questo ricatto perch\u00e9 la loro intenzione \u00e8 di \"proteggere\" il prodotto e garantirgli un grande futuro. Cartman allora va alla Disney, dove Topolino invece, gli assicura che potr\u00e0 fare qualunque personaggio desideri purch\u00e9 i diritti restino alla Walt Disney. Alla fine Kyle e i suoi amici riescono a trovare le schede nascoste, ma dopo la spiegazione di Morgan Freeman (che compare ogni volta che c'\u00e8 da spiegare qualcosa di contorto, e che facendolo guadagna delle nuove lentiggini), decidono che \u00e8 meglio conservare la grandezza di Star Wars piuttosto che avere il vero presidente votato dagli americani."}
{"id": "3940965", "revid": "115012748", "url": "https://it.wikipedia.org/wiki?curid=3940965", "title": "Gondola (famiglia)", "text": "La famiglia Gondola (nelle fonti anche \"Gundula\", \"Gondula\", \"Gundulae\", \"de Gondolae\", in serbo-croato anche \"Gunduli\u0107\") fu una delle pi\u00f9 importanti famiglie nobili della Repubblica di Ragusa.\nStoria.\nTutte le antiche tradizioni sono concordi nel considerare la famiglia originaria di Lucca. Secondo un'antica leggenda, essa arriv\u00f2 a Ragusa attorno al 930.\nL\"'Almanacco di Gotha\" li enumera fra le undici famiglie del pi\u00f9 antico \"Patriziato Sovrano Originario\" della Repubblica ancora residenti in citt\u00e0 alla met\u00e0 del XIX secolo (ramo Ghetaldi-Gondola).\nI Gondola furono fra le famiglie pi\u00f9 influenti e ricche di Ragusa, ma come le altre casate si suddivisero in vari rami. La famiglia si estinse nel suo ramo maschile nel 1800, con la morte di Sigismondo Domenico Gondola, ma il ramo dei Ghetaldi-Gondola continu\u00f2 la tradizione.\nFra il 1440 e il 1640 i Gondola contarono 43 membri del Maggior Consiglio, pari al 1,95% sul totale. In questi duecento anni, ottennero anche 57 cariche senatoriali (1,74%), 37 volte la qualifica di Rettore della Repubblica (1,55%), 35 membri del Minor Consiglio (1,62%) e 12 Guardiani della Giustizia (1,46%).\nLa loro nobilt\u00e0 venne riconosciuta dalla Casa d'Austria, col titolo di conte nel 1764. Nel 1845 al ramo Ghetaldi-Gondola venne riconosciuto il titolo di barone."}
{"id": "3940968", "revid": "339392", "url": "https://it.wikipedia.org/wiki?curid=3940968", "title": "Antigono l'Asmoneo", "text": ""}
{"id": "3940969", "revid": "12064", "url": "https://it.wikipedia.org/wiki?curid=3940969", "title": "Certosa di Maggiano", "text": "La certosa di Maggiano era un monastero ubicato a Siena, in localit\u00e0 Maggiano. Oggi l'edificio \u00e8 adibito ad albergo di lusso.\nStoria.\nLa sua origine risale al 1316 su donazione del cardinal Riccardo Petroni, al fine di costituirne un luogo riservato alla meditazione e alla preghiera. Nel 1554 viene in parte incendiata e distrutta a causa della guerra franco-spagnola tra Imperatore Carlo V di Spagna ed Enrico II di Francia; prosegue la sua esistenza fino al 1782 quando il granduca di Toscana Leopoldo II decide di abbattere le diciassette celle dei frati ed alienare l'intera certosa, ad eccezione della chiesa. Infine, nel 1969, sotto propriet\u00e0 di privati, la certosa viene interamente ristrutturata ad opera di Renzo Mongiardino, per poi divenire, alla fine degli anni settanta un albergo di lusso."}
{"id": "3940982", "revid": "765341", "url": "https://it.wikipedia.org/wiki?curid=3940982", "title": "Tolomeo di Calcide", "text": "Biografia.\nEra figlio di Menneo. Sovrano ellenistico di Iturea e Calcide, tent\u00f2 di espandere il suo regno attraverso campagne militari nei territori limitrofi. Regn\u00f2 sul Libano e l'Abilene, minacci\u00f2 Damasco, soggiog\u00f2 diversi distretti della costa fenicia e giunse a controllare temporaneamente Panea; l'intera Galilea era stata possedimento degli Iturei sottratta loro da Aristobulo I nel 103 a.C.\nGli ebrei si consideravano oppressi da Tolomeo, e per questo Aristobulo II, all'epoca ancora un principe, fu inviato da sua madre Salom\u00e8 Alessandra a proteggere Damasco contro Tolomeo. Gneo Pompeo Magno distrusse le fortezze di Tolomeo in Libano e senza dubbio gli sottrasse le citt\u00e0 ellenistiche, come fece in Giudea. Quando Aristobulo II fu assassinato dai pompeiani (50 a.C.), i suoi figli e le sue figlie si rifugiarono presso Tolomeo.\nAntigono asmoneo, figlio di Aristobulo, ricevette l'aiuto di Tolomeo nel suo tentativo di ottenere il regno di Giudea; secondo Giuseppe Flavio, i due erano parenti. Tolomeo mor\u00ec proprio mentre i Parti, chiamati da Aristobulo, stavano invadendo la Giudea.\nGli succedette il figlio Lisania."}
{"id": "3940983", "revid": "3082", "url": "https://it.wikipedia.org/wiki?curid=3940983", "title": "Tolomeo (figlio di Menneo)", "text": ""}
{"id": "3940985", "revid": "543975", "url": "https://it.wikipedia.org/wiki?curid=3940985", "title": "Yura Yura", "text": " \u00e8 un brano musicale del gruppo giapponese Hearts Grow, e pubblicato il 6 dicembre 2006 come loro secondo singolo. Il brano \u00e8 stato utilizzato come nona sigla di apertura degli episodi dal 203 al 220 dell'anime \"Naruto\". Il singolo \u00e8 arrivato alla cinquantaduesima posizione della classifica Oricon dei singoli pi\u00f9 venduti in Giappone, rimanendo in classifica per dieci settimane.\nTracce.\nDurata totale: 15:17"}
{"id": "3940999", "revid": "108583030", "url": "https://it.wikipedia.org/wiki?curid=3940999", "title": "Sensitive Pornograph", "text": " \u00e8 un anime OAV Yaoi (ma tendente decisamente all'hentai), ispirato all'antologia di racconti manga di Sakura Ashita, autore tra l'altro della serie seinen \"Sekirei\".\nSi tratta di un episodio unico composto da due parti separate, che raccontano storie indipendenti fra loro: in certe versioni l'ordine delle storie \u00e8 invertito. A differenza del manga originale, i contenuti sessuali sono molto pi\u00f9 espliciti, tanto che \u00e8 etichettato come V.M.18, sia in Giappone che in U.S.A e Italia, dove \u00e8 uscito in DVD nel 2008.\nTrama.\nPrima storia.\nL'intero racconto ha un tono pi\u00f9 romantico rispetto al successivo, pur contenendo scene di sesso esplicito mostrate per tutto il tempo (disponibile in versione sia censurata che integrale).\nSeiji Yamada \u00e8 un ventiduenne aspirante mangaka di genere sh\u014dnen: egli ammira molto Hanasaki Sono, una scrittrice di hentai che ha eletto sua \"maestra\" mangaka. Resta per\u00f2 molto sorpreso allo scoprire che Hanasaki \u00e8 in realt\u00e0 un uomo - generalmente infatti le trame hentai sono sviluppate da autrici donne.\nNonostante ci\u00f2 Seiji cade immediatamente innamorato di Hanasaki (che \u00e8 di dieci anni pi\u00f9 vecchio di lui), e riesce a trascinarlo in una relazione intima: lo invita a bere qualcosa in un bar e la mattina dopo si svegliano a letto insieme. Seiji gli chiede senza mezzi termini di poter esser il suo fidanzato ufficiale e fisso e Hanasaki accetta anche perch\u00e9 era single e i due iniziano una romantica storia fatta di amore e sesso.\nUn giorno Seiji viene a sapere da Ashita, il suo amico aiutante, che Hanasaki accetta di andare a letto con chiunque glie lo chieda; Seiji non ci crede e corre a casa del fidanzato per sapere se \u00e8 vero ci\u00f2 che si dice di lui, Sono amaramente conferma la realt\u00e0 e Seiji sentendosi preso in giro scappa via piangendo.\nLa prima storia si conclude con i due che fanno pace dopo che Sono ha rivelato i suoi sentimenti e la sua storia, alla fine i due amanti si ritrovano a rotolare nel letto amandosi pi\u00f9 che mai.\nSeconda storia.\nUeno (nome che in giapponese significa \"che cresce verso l'alto\"), studente al college, lavora part-time (tanto per raggranellare qualcosa durante il suo tempo libero) come pet-sitter. Un giorno riceve l'incarico di prendersi cura di un coniglio di nome Aki-chan, il cui proprietario si \u00e8 dovuto assentare improvvisamente, e che ha bisogno di compagnia ed assistenza costanti.\nGiunto all'indirizzo specificato scopre per\u00f2 che non c'\u00e8 nessun coniglio: l'appartamento sembra del tutto abbandonato, tranne che per un mugolio costante e sommesso proveniente dall'interno d'un armadio. Lo apre allora un po' titubante e si trova di fronte ad un giovane uomo nudo, legato, apparentemente uno \"slave\" del padrone di casa, un appassionato di BDSM (lo stesso che ha assunto Ueno per la sua commissione). Il ragazzo, liberato dal bavaglio e dalle corde e manette che lo immobilizzavano, sembra in principio dispiaciuto nel rendersi conto che il suo master ha imbastito quest'inganno per potersi creare una situazione di brivido sessuale in pi\u00f9: anche se egli in precedenza aveva gi\u00e0 organizzato delle orge con estranei, non aveva mai ingannato qualcuno.\nSi capisce che il padrone del ragazzo li sta spiando da lontano, sperando che tra i due possa esserci un qualche sviluppo di tipo sessuale. Il ragazzo spiega quindi a Ueno che se le cose non fossero andate come lui aveva previsto di certo si sarebbe arrabbiato moltissimo, potendo arrivare anche al punto anche di aggredirli entrambi. Lo convince cos\u00ec a copulare con lui per render felice il proprio master. Intanto, all'interno d'una vettura al di fuori dell'appartamento, si vede un uomo guardare compiaciuto i due con un binocolo ultra potente: inizialmente, proprio come si aspettava, vede Ueno distendersi sulla schiena e permettere all'altro di far quel che deve fare (cosa a cui sembra molto ben abituato), ma rimane poi piacevolmente sorpreso vedendo Ueno ricambiare.\nAl termine di tale tempesta passionale, suggellato l'incontro con un bacio, il ragazzo incoraggia Ueno a lasciare velocemente la stanza prima che il padrone faccia ritorno. Ueno se ne va un po' a malincuore, e l'uomo che aveva osservato tutto dall'auto risale nell'appartamento. Il ragazzo si sfoga annunciandogli subito di averne abbastanza dei suoi giochini di manipolazione mentale.\nSuccessivamente Ueno incontra il ragazzo a scuola il quale gli racconta che, dopo aver sfidato il suo master, questi lo ha duramente picchiato e abbandonato in mezzo alla strada: da quel momento si \u00e8 iscritto alla stessa scuola frequentata da Ueno. Il racconto finisce lasciando intendere che ci sia uno sviluppo nella loro relazione."}
{"id": "3941008", "revid": "406085", "url": "https://it.wikipedia.org/wiki?curid=3941008", "title": "Bronis\u0142aw Maria Komorowski", "text": ""}
{"id": "3941011", "revid": "406085", "url": "https://it.wikipedia.org/wiki?curid=3941011", "title": "Bronislaw Maria Komorowski", "text": ""}
{"id": "3941015", "revid": "621682", "url": "https://it.wikipedia.org/wiki?curid=3941015", "title": "Cav\u00e9m", "text": ""}
{"id": "3941017", "revid": "621682", "url": "https://it.wikipedia.org/wiki?curid=3941017", "title": "Jos\u00e9 Ant\u00f3nio Neto", "text": ""}
{"id": "3941019", "revid": "59785", "url": "https://it.wikipedia.org/wiki?curid=3941019", "title": "Chiesa di Theotokos Pammacaristos", "text": ""}
{"id": "3941021", "revid": "621682", "url": "https://it.wikipedia.org/wiki?curid=3941021", "title": "\u00c2ngelo Gaspar Martins", "text": ""}
{"id": "3941028", "revid": "621682", "url": "https://it.wikipedia.org/wiki?curid=3941028", "title": "Humberto da Silva Fernandes", "text": ""}
{"id": "3941031", "revid": "621682", "url": "https://it.wikipedia.org/wiki?curid=3941031", "title": "Jacinto Jos\u00e9 Martins Godinho Santos", "text": ""}
{"id": "3941032", "revid": "339392", "url": "https://it.wikipedia.org/wiki?curid=3941032", "title": "Ochakov", "text": ""}
{"id": "3941039", "revid": "161273", "url": "https://it.wikipedia.org/wiki?curid=3941039", "title": "Rahe Dorsum", "text": ""}
{"id": "3941052", "revid": "547034", "url": "https://it.wikipedia.org/wiki?curid=3941052", "title": "Felisberto Hern\u00e1ndez", "text": "Biografia.\nFu dapprima pianista autodidatta, spesso impiegato per accompagnare con la musica la proiezione dei film durante l'epoca del cinema muto. Solo in seguito si dedic\u00f2 alla scrittura. Scrittura caratterizzata dalla preferenza per la forma breve del racconto. In Italia ad oggi sono state tradotte la raccolte \"Nessuno accendeva le lampade\" (Einaudi, 1974 e La Nuova Frontiera, 2012) e \"Le ortensie\" (La Nuova Frontiera, 2014). Nei racconti, l'autore spesso si confonde nel protagonista ripercorrendo episodi della sua vita da pianista. La narrazione \u00e8 impregnata da sensazioni estranianti che scaturiscono dall'osservazione dei particolari del corpo, a cui l'autore delega la parte dei protagonisti, concedendo a mani, capelli, stomaci e teste, esistenze proprie. \nQuesta caratteristica \u00e8 magistralmente realizzata, tanto da rendere Hern\u00e1ndez un maestro riconosciuto e apprezzato dai suoi successori, ben pi\u00f9 di quanto lo abbia mai apprezzato il grande pubblico. Tra i grandi scrittori che lo hanno letto e indicato come maestro ci sono Gabriel Garc\u00eda M\u00e1rquez, Italo Calvino e Julio Cort\u00e1zar. Lo scrittore spagnolo Enrique Vila-Matas ne parla brevemente nel suo \"Bartleby e compagnia\". Il critico \u00c1ngel Rama all'interno degli scrittori uruguayani ha denominato \"Los raros\" un gruppo che, anche se non pu\u00f2 essere incasellato dentro alcuna corrente riconoscibile, \u00e8 caratterizzato da una sorta di levit\u00e0 surreale ed ognuno di questi autori manifesta delle singolarit\u00e0 rispetto al proprio genere. Oltre allo stesso Felisberto Hernandez, il critico inserisce all'interno del gruppo Mario Levrero, Armon\u00eda Somers e Jos\u00e9 Pedro D\u00edaz.\nCuriosit\u00e0.\nTra gli italiani a dichiarare apertamente di aver letto l'autore uruguiano \u00e8 stato Paolo Villaggio (1975), nel corso della nota intervista per la Radiotelevisione svizzera di lingua italiana (RSI), definendo la sua scrittura una sintesi della migliore letteratura sudamerica, a met\u00e0 strada fra \u00ab\"il rigore matematico di Borges e il surrealismo di M\u00e1rquez\"\u00bb."}
{"id": "3941053", "revid": "1543377", "url": "https://it.wikipedia.org/wiki?curid=3941053", "title": "Esareme", "text": "L'esareme o sixes (, ) era un tipo di nave pesante di cui non si conosce con certezza se fosse con sei ordini di remi per lato oppure una trireme con due rematori per remo. Secondo gli storici antichi Plinio il Vecchio e Eliano \u00e8 stata inventata a Siracusa: delle \"Sixes\" erano certamente presenti nella flotta di Dionigi II di Siracusa (r. 367-357 e 346-344 a.C.), ma potrebbero anche essere state inventate negli ultimi anni dal padre, Dionisio I.\nLe \"sixes\" erano rare e appaiono nelle fonti soprattutto come fiore all'occhiello di una flotta: nella battaglia di Capo Ecnomo, i due consoli romani avevano un esareme ciascuno, Tolomeo XII (80-58 e 55-51 aC) ne ebbe una come nave ammiraglia. Lo stesso fu per Sesto Pompeo. Nella battaglia di Azio, esaremi erano presenti in entrambe le flotte, ma con una notevole differenza: mentre nella flotta di Ottaviano erano la nave pi\u00f9 pesante, della flotta di Marco Antonio erano la seconda pi\u00f9 piccola, dopo le quinqueremi.. Una sola esareme, la \"Ops\", risultava essere la nave pi\u00f9 grande in servizio della flotta di Miseno.\nLa disposizione esatta dei remi dell'esareme non \u00e8 chiara. Se si \u00e8 evoluta naturalmente dai modelli precedenti, potrebbe essere stata una trireme con due rematori per remo; l'alternativa meno probabile \u00e8 che essa aveva due livelli con tre rematori per ogni remo. Racconti sulle \"sixes\" utilizzate nel I secolo a.C. durante le guerre civili romane indicano che le navi erano di un'altezza simile alle quinqueremi, e menzionano la presenza di torri sul ponte della nave ammiraglia di Marco Giunio Bruto."}
{"id": "3941054", "revid": "290351", "url": "https://it.wikipedia.org/wiki?curid=3941054", "title": "Act of valor", "text": ""}
{"id": "3941060", "revid": "287204", "url": "https://it.wikipedia.org/wiki?curid=3941060", "title": "Felisberto Hernandez", "text": ""}
{"id": "3941063", "revid": "599013", "url": "https://it.wikipedia.org/wiki?curid=3941063", "title": "Manis Friedman", "text": "Biografia.\nNato nell'ex-Cecoslovacchia ed emigrato con la famiglia negli Stati Uniti nel 1950, Friedman \u00e8 stato ordinato rabbino presso il Collegio Rabbinico del Canada nel 1969. Attualmente ospita una serie televisiva via cavo, intitolata \"Torah Forum with Manis Friedman\" (Forum della Torah con Manis Friedman), trasmessa nel Nord America. Il primo libro di Friedman, \"Doesn't Anyone Blush Anymore? (Nessuno arrossisce pi\u00f9?)\", \u00e8 stato pubblicato nel 1990 ed \u00e8 arrivato alla 4\u00aa ristampa. Dagli anni 1970, sono state vendute oltre 150.000 copie delle registrazioni di lezioni di Friedman. Friedman \u00e8 il fratello del noto cantante ebreo Avraham Fried.\nAttivit\u00e0.\nNel 1971, sotto la guida di Rabbi Schneerson, Friedman ha fondato il \"Bais Chana Women International\", un istituto di Studi ebraici nel Minnesota, che \u00e8 stata la prima scuola di studi ebraici riservata esclusivamente alle donne con poca o nessuna conoscenza dell'istruzione ebraica. Ne \u00e8 stato il decano e direttore sin dall'inizio.\nNel periodo 1984-1990, \u00e8 stato l'interprete simultaneo di una serie di discorsi televisivi tenuti dal Rebbe Lubavitcher, Rabbi Menachem Mendel Schneerson. Friedman attualmente svolge mansioni di traduttore per la maggioranza delle case editrici Chabad, inclusa la Kehot Publication Society e \"Jewish Educational Media, Inc.\"\nFriedman ha tenuto lezioni e discorsi in centinaia di citt\u00e0 degli Stati Uniti e anche a Londra, Hong Kong, Citt\u00e0 del Capo e Johannesburg nel Sudafrica, a Melbourne e Sydney in Australia, e in diverse citt\u00e0 del Sud e Centro America. A seguito dei disastri naturali del 2004 e 2005, Friedman ha scritto una guida pratica per aiutare i soccorritori a capire e assistere i sopravvissuti ebrei.\nInsegnamenti.\nRabbi Manis Friedman \u00e8 un filosofo sociale e sociologo. I suoi insegnamenti vanno dalla spiegazione di testi chassidici alla consulenza matrimoniale. Sebbene spesso non pubblicati in forma di libro, i suoi insegnamenti sono citati da molti autori sia in questioni secolari che in quelle ebraiche.\nCon Bob Dylan.\nNegli anni 1980 Manis Friedman ha accompagnato Bob Dylan ad un farbrengen (riunione chassidica) del Rebbe Chabad a Brooklyn. Dylan frequentava casa Friedman a St. Paul. Il libro di Friedman \"Doesn't Anyone Blush Anymore?\" ha avuto questo commento di Dylan in copertina: \"Chiunque sia sposato o intenda sposarsi, farebbe bene a leggere questo libro\"."}
{"id": "3941066", "revid": "1564499", "url": "https://it.wikipedia.org/wiki?curid=3941066", "title": "Riserva naturale regionale orientata del Litorale Tarantino Orientale", "text": "La riserva naturale regionale orientata del Litorale Tarantino Orientale \u00e8 un'area naturale protetta situata lungo il litorale e nell'entroterra del comune di Manduria, in provincia di Taranto.\nStoria.\nLa riserva, istituita negli anni duemila su di una superficie di 1113,22 ha, \u00e8 stata inclusa nell'Elenco delle Aree naturali protette italiane solo a partire dall'aggiornamento 2010.\nTerritorio.\nNella riserva naturale orientata si inseriscono alcune oasi naturali e aree di interesse, in particolare si individuano due nuclei territoriali distinti: i boschi di Cuturi e Rosa Marina insieme alla Foce del Chidro, nell'entroterra, e un secondo nucleo, caratterizzato dalla vegetazione tipica di un ambiente costiero con forte salinit\u00e0, costituito dalla Salina dei Monaci, dalle dune di Torre Colimena, dalla palude del Conte e relativa duna costiera.\nSalina dei Monaci e dune di Torre Colimena.\nSituata nella parte ovest a Torre Colimena, originariamente era una depressione, ubicata alle spalle delle dune costiere e collegata al mare da un canale. Utilizzata per la raccolta di sale marino, almeno a partire del 1731, l'area divenne soggetta ad una lieve azione di bonifica antimalarica nel periodo 1940-1950, e sub\u00ec un degrado ambientale durante il periodo 1960-1970, con la costruzione della litoranea jonica salentina. Oggi la strada \u00e8 stata spostata poco pi\u00f9 a nord dell'area e il vecchio tracciato della litoranea convertito a sentiero in legno. Nella parte nord della salina vi sono i resti dell'antica Torre delle Saline, con lo scopo di guardia del magazzino contenente il sale, il prezioso oro bianco. I monaci benedettini diedero il nome alla salina, i quali si stanziarono in un convento ed erano dediti allo sfruttamento dei depositi naturali del sale, del quale oggi rimane una cappella affrescata detta della Madonna del Carmelo.\nPalude del Conte e duna costiera.\nTrattasi di un'area sita a est di Torre Colimena, formata da spiagge orlate da alte dune incontaminate, frequentate da pochissima gente data la difficolt\u00e0 di accedervi, infatti esse sono raggiungibili mediante un piccolo sentiero aldil\u00e0 del bacino del Conte, costruito con il fine di bonificare la zona dalle omonime paludi delle quali oggi resta un grande e folto canneto a cavallo tra le due province di Taranto e Lecce. \nFauna.\nLa Salina dei Monaci, \u00e8 un ottimo luogo per praticare il birdwatching. \u00c8 zona di sosta dei fenicotteri rosa (\"Phoenicopterus roseus\") durante le fasi di migrazione. Altri uccelli migratori frequentano la zona come i germani reali, gli storni, le gru, i cigni e le oche selvatiche. Presente anche il poco comune cavaliere d'italia. Uccelli tipici della zona sono anche l'airone rosso e l'airone bianco, l'avvoltoio capovaccaio, il picchio, il pettirosso, il martin pescatore, la capinera, lo scricciolo, l'usignolo, la gazza, il corvo ed il merlo. Molto ampia la gamma di specie di anfibi come la raganella italiana, il rospo comune, e il tritone italico. I rettili pi\u00f9 comuni invece sono la tartaruga di terra e d'acqua dolce, la biscia dal collare, il biacco, il cervone e il colubro leopardino. I mammiferi sono anch'essi molto numerosi, soprattutto animali adattabili come lo scoiattolo, il topo quercino e il topo campestre. Molto frequente il riccio, e la pi\u00f9 grande istrice, oltre a lepri, conigli selvatici, gatti selvatici, volpi, tassi, faine e cinghiali. Molto numerosi sono anche le specie di uccelli rapaci come il barbagianni, la civetta e il gufo comune, che agiscono di notte, e la poiana, il falco pescatore, l'albanella, il nibbio bruno, il biancone, il falcone pellegrino e il gheppio.\nFlora.\nTipica della salina dei Monaci \u00e8 la presenza di salicornieti, costituiti da vegetali alofili. La macchia mediterranea \u00e8 data dall'associazione di specie arbustive basse: \"Calicotome infesta\", ginestra spinosa (\"Cistus creticus\"), \"Cistus salvifolius\", \"Cistus monspeliensis\", lentisco (\"Pistacia lentiscus\"), mirto (\"Myrtus communis\"), fillirea (\"Phillyrea latifolia\")."}
{"id": "3941069", "revid": "287204", "url": "https://it.wikipedia.org/wiki?curid=3941069", "title": "Al Shabab Al Arabi Club 2003-2004", "text": "Questa voce raccoglie le informazioni riguardanti l'Al Shabab Al Arabi Club nelle competizioni ufficiali della stagione 2003-2004."}
{"id": "3941077", "revid": "287204", "url": "https://it.wikipedia.org/wiki?curid=3941077", "title": "Nazionale di atletica leggera della Finlandia", "text": "La nazionale di atletica leggera della Finlandia \u00e8 la rappresentativa della Finlandia nelle competizioni internazionali di atletica leggera riservate alle selezioni nazionali.\nBilancio nelle competizioni internazionali.\nGiochi olimpici.\nLa nazionale finlandese di atletica leggera vanta 25 partecipazioni ai Giochi olimpici estivi su 28 edizioni disputate.\nDopo gli ottimi risultati ottenuti nel periodo \"prebellico\", i successi finlandesi ai Giochi si diradarono, attingendo comunque al mezzofondo (si ricordano le due doppiette di Lasse Vir\u00e9n a e ) e al lancio del giavellotto (20 medaglie in tutto di cui ben 7 successi), sino a giungere ad che fu la prima Olimpiade senza medaglie."}
{"id": "3941083", "revid": "717966", "url": "https://it.wikipedia.org/wiki?curid=3941083", "title": "Menachem Manis haCohen Friedman", "text": ""}
{"id": "3941086", "revid": "712828", "url": "https://it.wikipedia.org/wiki?curid=3941086", "title": "Boku no Pico", "text": " \u00e8 una serie OAV di genere shotacon prodotta dallo studio Natural High e diretto da Katsuyoshi Yatabe ed uscito tra il 2006 e il 2008. Il produttore lo ha descritto come il primo autentico anime shotacon mai prodotto.\nLa serie si compone di tre episodi pi\u00f9 una versione modificata del primo (riedito con un copione diverso, togliendo la maggior parte delle implicazioni hentai). Ne \u00e8 stato tratto anche un manga in un unico volume pubblicato nel 2007.\nL'anime ha riscosso un buon successo su Internet, per via di numerosi meme e \u201cvideo-reaction\u201d su YouTube; l'anime inoltre \u00e8 stato ampiamente criticato a livello mondiale per l'evidente pornografia infantile tuttavia legale, in quanto nella maggior parte del mondo la pedopornografia \"artistica\" non ha una regolamentazione e/o legge che preveda una pena sanzionabile.\nTrama.\nDopo aver avuto dei rapporti omosessuali riconducibili a pedofilia, il giovane Pico introduce al mondo della sessualit\u00e0 il nuovo compagno di giochi, Chico, e successivamente anche un altro ragazzino, Coco."}
{"id": "3941088", "revid": "465169", "url": "https://it.wikipedia.org/wiki?curid=3941088", "title": "Brendan's Death Song", "text": "Brendan's Death Song \u00e8 un singolo del gruppo musicale statunitense Red Hot Chili Peppers, pubblicato l'11 giugno 2012 come quinto estratto dal decimo album in studio \"I'm with You\". In un'intervista della Billboard pubblicata il 6 marzo 2012 il batterista Chad Smith annunci\u00f2 che sarebbe stato il loro singolo successivo.\nDescrizione.\nLa canzone \u00e8 dedicata a Brendan Mullen, proprietario del punk club di Los Angeles The Masque e amico da tempo della band californiana, scomparso il 12 ottobre 2009 all'et\u00e0 di 60 anni. La notizia, appresa appena prima dell'inizio delle registrazioni del nuovo album, scuote i Red Hot che decidono di dedicargli un brano.\nCuriosit\u00e0.\nBrendan Mullen ha collaborato alla pubblicazione di An Horal/Visual History prima biografia ufficiale dei Red Hot Chili Peppers."}
{"id": "3941091", "revid": "729155", "url": "https://it.wikipedia.org/wiki?curid=3941091", "title": "Ville Tuulos", "text": ""}
{"id": "3941094", "revid": "767487", "url": "https://it.wikipedia.org/wiki?curid=3941094", "title": "Stefano Pendinelli", "text": "Biografia.\nNato a Galatina nel 1403, studi\u00f2 a Nard\u00f2 dove divenne vescovo nel 1439 a soli 36 anni dopo la morte dello zio frate francescano e vescovo di detta citt\u00e0.\nNel 1451, venne nominato arcivescovo e gli venne affidata la cura dell'arcidiocesi di Otranto, ove si trasfer\u00ec e dove rimase sino alla propria morte, avvenuta nel 1480 come martire della fede sull'altare vittima dei Turchi. Come narra Antonio De Ferrariis nel De situ Japigiae \u00abl'arcivescovo Stefano, dopo che per tutto il giorno precedente aveva rincuorato la popolazione col sacramento dell'eucaristia, sal\u00ec dalla cripta della cattedrale nel coro e l\u00ec, martire della fede in Cristo ed insignito dai paramenti sacerdotali, fu fatto a pezzi e decapitato; i Turchi infilzarono la sua testa su un bastone e la portarono per le vie della citt\u00e0."}
{"id": "3941102", "revid": "2033069", "url": "https://it.wikipedia.org/wiki?curid=3941102", "title": "Custer (serie televisiva)", "text": "Custer \u00e8 una serie televisiva statunitense in 17 episodi trasmessi per la prima volta nel corso di una sola stagione nel 1967. Negli Stati Uniti \u00e8 conosciuta anche con il titolo \"The Legend of Custer\".\nTrama.\n\u00c8 una serie western incentrata sulle vicende del generale George Armstrong Custer (interpretato da Wayne Maunder) durante la guerra civile americana. Robert F. Simon interpreta il comandante di Custer, il generale Alfred H. Terry, che disapprova i suoi capelli lunghi e gran parte delle sue metodologie di combattimento contro gli indiani. La storia comincia nel 1868 quando Custer viene retrocesso dal grado di generale a comandante del Settimo Cavalleria presso Fort Hays, nel Kansas.\nProduzione.\nLa serie fu prodotta da 20th Century Fox Television e girata negli studios della 20th Century Fox a Century City e nel 20th Century Fox Ranch a Calabasas in California. Le musiche furono composte da Richard Markowitz, Josep Mullendore e Leith Stevens.\nIn patria \"Custer\" affront\u00f2 la concorrenza della serie western della NBC \"Il virginiano\" e della serie della CBS \"Lost in Space\". Lo spettacolo fu annullato anche a causa della protesta di alcune frange di nativi americani.\nGuest star.\nLe guest star includono: Lloyd Bochner, Rory Calhoun, Philip Carey, James Daly, Burr DeBenning, Yvonne De Carlo, Gene Evans, Arthur Franz, Billy Gray, Barbara Hale, Stacy Harris, Earl Holliman, Robert Loggia, Darren McGavin, Ralph Meeker, Mary Ann Mobley, Agnes Moorehead, Edward Mulhare, Kathleen Nolan, Larry Pennell, Paul Petersen, Donnelly Rhodes, Chris Robinson, Ned Romero, Barbara Rush, Albert Salmi, William Smith, Dub Taylor, Ray Walston, James Whitmore, e William Windom.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 6 settembre 1967 al 27 dicembre 1967 sulla rete televisiva ABC. In Italia \u00e8 stata trasmessa con il titolo \"Custer\".\nAlcune delle uscite internazionali sono state:"}
{"id": "3941103", "revid": "1543377", "url": "https://it.wikipedia.org/wiki?curid=3941103", "title": "Sindrome di Kasabach-Merrit", "text": "La sindrome di Kasabach-Merritt, conosciuta anche come emangioma con trombocitopenia, \u00e8 una malattia rara, tipicalmente infantile, caratterizzata dalla presenza di tumori vascolari congeniti che conducono a una riduzione del numero delle piastrine e, talvolta, ad altri disordini dell'emostasi che possono essere pericolosi per la vita.\n\u00c8 stata descritta la prima volta dai pediatri Haig Haigouni Kasabach e Katharine Krom Merritt nel 1940.\nFisiopatologia.\nLa sindrome \u00e8 in genere causata da un emangioendotelioma o da un altro tumore vascolare, spesso presente alla nascita. Anche se questi tumori sono relativamente comuni, \u00e8 raro che causino il quadro clinico della sindrome di Kasabach-Merrit.\nQuando questi tumori sono di grandi dimensioni o sono in rapida crescita, a volte possono sequestrare e consumare le piastrine, causando grave trombocitopenia. La combinazione di tumore vascolare e trombocitopenia definisce la sindrome. I tumori possono essere trovati nella estremit\u00e0 tronco, negli arti superiori e inferiori, nel retroperitoneo e nelle aree cervicali e facciali.\nQuesto coagulopatia influisce anche su fattori di coagulazione, come il fibrinogeno che pu\u00f2 peggiorare il sanguinamento. La coagulopatia pu\u00f2 portare alla coagulazione intravascolare disseminata e persino alla morte.\nL'anemia emolitica secondaria alla distruzione microangiopatica (danno fisico) dei globuli rossi pu\u00f2 essere espressa come lieve.moderata o grave.\nDiagnosi.\nL'iter diagnostico per la condizione \u00e8 diretto dai segni e sintomi di presentazione e pu\u00f2 comprendere:\nI pazienti mostrano in modo uniforme trombocitopenia grave, bassi livelli di fibrinogeno, elevati prodotti di degradazione della fibrina (a causa della fibrinolisi) e anemia emolitica microangiopatica.\nTrattamento.\nIl trattamento della sindrome di Kasabach-Merrit, in particolare nei casi pi\u00f9 gravi, pu\u00f2 essere complessa e richiede lo sforzo congiunto di pi\u00f9 specialisti. Si tratta di una malattia rara, senza linee guida di trattamento o grandi studi randomizzati controllati che possano guidare la terapia.\nTerapia di supporto.\nI paziente affetti dalla condizione possono risultare molto malati e quindi necessari di cure intensive. Essi sono a rischio di complicanze emorragiche tra cui emorragia intracranica. La trombocitopenia e la coagulopatia possono essere trattate con trasfusioni di piastrine e plasma, anche se \u00e8 necessario prestare cautela a causa del rischio di sovraccarico di liquidi ed dell'insufficienza cardiaca da trasfusioni multiple. La possibilit\u00e0 di coagulazione intravascolare disseminata, una condizione pericolosa e difficile da gestire, \u00e8 preoccupante. Farmaci anticoagulanti e antiaggreganti piastrinici possono essere utilizzati dopo un'attenta valutazione dei rischi e dei benefici.\nIl trattamento definitivo.\nIn generale, il trattamento dei sottostanti tumori vascolari comporta la guarigione. Se la resezione chirurgica completa \u00e8 fattibile, essa fornisce una buona opportunit\u00e0 per la cura (anche se pu\u00f2 essere pericoloso operare un tumore vascolare in un paziente soggetto a sanguinamento).\nSe la chirurgia non \u00e8 possibile, varie altre tecniche possono essere utilizzate per controllare il tumore:\nPrognosi.\nLa sindrome di Kasabach-Merrit ha un tasso di mortalit\u00e0 di circa il 30%. Per i pazienti che sopravvivono alla malattia acuta, la terapia di supporto pu\u00f2 essere richiesta attraverso una graduale ripresa. Inoltre, i pazienti possono avere bisogno di cure da un dermatologo o chirurgo plastico per le residue lesioni estetiche. Sul lungo periodo di \"follow-up\", la maggior parte dei pazienti presentano depigmentazione della pelle."}
{"id": "3941111", "revid": "28406", "url": "https://it.wikipedia.org/wiki?curid=3941111", "title": "Re di Serbia", "text": ""}
{"id": "3941114", "revid": "47767", "url": "https://it.wikipedia.org/wiki?curid=3941114", "title": "Balai (Porto Torres)", "text": "Balai \u00e8 una localit\u00e0 del comune di Porto Torres affacciata sul golfo dell'Asinara. \nVi sorgono le chiesette di san Gavino a mare e Santu Bainzu ischabizzaddu e una serie di piccole spiagge, calette e grotte marine. Il territorio \u00e8 stato in passato la sede del martirio dei santi e patroni della citt\u00e0 Gavino, Proto e Gianuario.\nGeografia fisica.\nIl litorale di Balai \u00e8 prevalentemente alto con formazioni rocciose di natura calcarea. \u00c8 delimitato ad ovest dal porto commerciale e ad est dalla torre di Abbacurrente, dalla popolazione l'area viene suddivisa in \"Balai vicino\" e \"Balai lontano\" in riferimento alla distanza dal centro cittadino.\nInfrastrutture e trasporti.\nStrade.\nL'intero litorale \u00e8 raggiungibile appena dall'uscita del porto proseguendo sulla strada provinciale per Platamona. Inoltre \u00e8 presente un itinerario ciclopedonale che costeggia l'intero tratto costiero dalla spiaggia fino alla chiesetta di Balai lontano."}
{"id": "3941115", "revid": "1632387", "url": "https://it.wikipedia.org/wiki?curid=3941115", "title": "Metsu/All refused", "text": " \u00e8 il primo singolo dei Dazzle Vision.\nIl disco.\n\u00c8 stato pubblicato il 21 novembre 2008, lo stesso giorno del terzo album della band, \"Crystal Children\".Il singolo contiene due tracce inedite, che si discostano parecchio dal loro repertorio precedente e futuro, essendo pesantemente influenzate dal thrash metal.\nLo stesso giorno in cui venne pubblicato, il singolo compar\u00ec come secondo disco in un'edizione speciale di \"Chystal Children\", intitolata .\nLista tracce.\nTesti di Maiko e Takuro, musiche dei Dazzle Vision."}
{"id": "3941129", "revid": "73843", "url": "https://it.wikipedia.org/wiki?curid=3941129", "title": "Bolivia ai Giochi della XI Olimpiade", "text": "La Bolivia ha partecipato ai Giochi della XI Olimpiade di Berlino, svoltisi dal 1\u00ba al 16 agosto 1936 con una delegazione con un solo atleta, il nuotatore Alberto Conrad. Questa \u00e8 stata la prima partecipazione del Paese sudamericano ai Giochi."}
{"id": "3941131", "revid": "1305772", "url": "https://it.wikipedia.org/wiki?curid=3941131", "title": "Bais Chana Women International", "text": "Bais Chana Women International \"(Bais Chana Internazionale per donne)\" - conosciuto anche come Bais Chana Institute of Jewish Studies \"(Istituto Bais Chana di Studi Ebraici)\" - \u00e8 un'organizzazione non profit Chabad che opera per fornire un ambiente di sostegno a ragazze e donne ebree, dall'et\u00e0 di 15 anni in poi, di tutte le estrazioni, che desiderano esplorare le tradizioni e gli insegnamenti ebraici.\nStoria e attivit\u00e0.\nLa fondazione di Bais Chana fu ispirata e motivata dal Rebbe di Lubavitch, Rabbi Menachem Mendel Schneerson per dare il sostegno di un'educazione ebraica a tutte le donne ebree. Nel 1971 fu inaugurata nella sua prima sede a Minneapolis-Saint Paul (le Citt\u00e0 Gemelle), in Minnesota. La popolarit\u00e0 di Bais Chana si diffuse velocemente e nel 1991 l'organizzazione cominci\u00f2 a diversificare i propri programmi, includendo dei periodi di ritiro in posti dislocati in varie parti del mondo. Migliaia di donne di tutte le et\u00e0, con scarsa o nessuna formazione nelle tradizioni ebraiche, hanno preso parte in questi ritiri educativi, che includono corsi, studio di gruppo, lezioni private e tutoraggio. Il programma di studi completo esplora i modi di vita di una donna ebrea, tramite progetti di tipo domestico, insieme a discussioni e approfondimenti di testi chassidici, la Torah, la preghiera, il commento biblico, la Midrash, Maimonide, Cabala, Talmud e altro. Il corpo insegnanti \u00e8 diretto dal rinomato educatore e cofondatore, Rabbi Manis Friedman. Sotto la direzione di Hinda Leah Sharfstein, Bais Chana \u00e8 attualmente basata a New York e si \u00e8 ulteriormente espansa ad includere tre sessioni annuali presso svariate sedi degli Stati Uniti, con attivit\u00e0 che comprendono ritiri di apprendimento per coppie, il Programma Subacquea &amp; Studio e \"The Jewish Un-Camp\". Nel corso dell'anno accademico vengono offerti tre ritiri brevi in giro per gli Stati Uniti, tipo il \"Thanksgiving Retreat\" tenutosi a Morristown (New Jersey) per le ragazze della scuola superiore, nel 2007. Il Programma Subacquea &amp; Studio, iniziato nel gennaio 2006, viene offerto annualmente a Key Largo, in Florida, ed \u00e8 frequentato da circa 90 studentesse proveniente da campus di tutto il mondo. \"Un-Camp\" si rivolge invece alle adolescenti e affronta temi come \"la preghiera, la scienza, le mitzvot,la propria identit\u00e0, le relazioni sociali, la felicit\u00e0, la vita e la morte, le fede ebraica nel Messia, l'anima\" ed altro, mentre si partecipa alle consuete attivit\u00e0 dei campi estivi tradizionali. Esiste anche una biblioteca virtuale su web."}
{"id": "3941135", "revid": "1543377", "url": "https://it.wikipedia.org/wiki?curid=3941135", "title": "Stith Thompson", "text": "Biografia.\nStith Thompson era figlio di John Warden ed Eliza (McCluskey). A dodici anni si trasfer\u00ec con la famiglia ad Indianapolis. Studi\u00f2 al \"Butler College\" ed ottenne un bachelor all'Universit\u00e0 del Wisconsin. Nei due anni seguenti insegn\u00f2 negli istituti superiori di Portland (Oregon), dove impar\u00f2 il norvegese. Ottenne un master all'University of California, Berkeley nel 1912 e studi\u00f2 poi all'Harvard University dal 1912 tal 1914. Insegn\u00f2 inglese all'University of Texas di Austin dal 1914 al 1918 ed ottenne un Ph.D. ad Harvard nel 1919.\nThompson insegn\u00f2 composizione all'Indiana University ed interessato alle ballate tradizionali ed ai racconti delle tradizioni locali, organizz\u00f2 dei \"campus\" estivi, presso l'universit\u00e0, che vennero tenuti dagli anni quaranta ai sessanta. Questo lavoro port\u00f2, nel 1962, Thompson ed un altro studioso di folklore, Richard Dorson, a fondare l\"'University's Folklore Institute\".\nAnche se Thompson scrisse, collabor\u00f2 alla scrittura e tradusse numerosi libri ed articoli sul folklore, divenne noto per il suo lavoro sulla classificazione dei racconti. I suoi sei volumi di \"Motif-Index of Folk-Literature\" (1932\u201337) sono considerati la pietra miliare sui racconti della tradizione a livello internazionale.\nAltre opere.\nL'articolo di Thompson del 1954 per la rivista \"The Filson Club Historical Quarterly\", intitolato \"The Beauchamp Family\", \u00e8 ancora utilizzato dai genealogisti. In questo articolo Thompson dichiara di discendere da un Costin Beauchamp (n.1738) nato nella Contea di Somerset in Maryland, uno dei membri della \"Plymouth Company\"."}
{"id": "3941137", "revid": "717966", "url": "https://it.wikipedia.org/wiki?curid=3941137", "title": "Bais Chana Institute of Jewish Studies", "text": ""}
{"id": "3941141", "revid": "717966", "url": "https://it.wikipedia.org/wiki?curid=3941141", "title": "Bais Chana", "text": ""}
{"id": "3941145", "revid": "729019", "url": "https://it.wikipedia.org/wiki?curid=3941145", "title": "Caproni Ca.401", "text": "Il Caproni Ca. 401 \u00e8 stato un progetto dell'ing. Giovanni Pegna e dello \"Studio brevetti Gruppo Caproni\" di un bimotore da caccia. Esso fu in parte realizzato nel febbraio del 1936 dalle Officine Reggiane, si caratterizzava per la presenza dei due motori racchiusi nella fusoliera, motori che inviavano il moto alle eliche poste sulle due ali con dei leveraggi. Ci\u00f2 al fine di ridurre l'impatto frontale del velivolo garantendo la massima pulizia aerodinamica grazie alla mancanza delle gondole dei motori.\nIl progetto valut\u00f2 tre varianti: monoderiva, bideriva ed una con la classica presenza delle gondole dei due motori sulle ali.\nPrima che il progetto fosse abbandonato fu costruito, della versione con motori intrafusoliera, un mockup in legno completo al 50%."}
{"id": "3941149", "revid": "1305887", "url": "https://it.wikipedia.org/wiki?curid=3941149", "title": "Kevin Eastman", "text": ""}
{"id": "3941154", "revid": "70217", "url": "https://it.wikipedia.org/wiki?curid=3941154", "title": "Sistema di classificazione Aarne-Thompson", "text": ""}
{"id": "3941161", "revid": "226458", "url": "https://it.wikipedia.org/wiki?curid=3941161", "title": "Episodi di Army Wives - Conflitti del cuore (sesta stagione)", "text": "La sesta stagione della serie televisiva Army Wives - Conflitti del cuore \u00e8 stata trasmessa negli Stati Uniti dal 4 marzo al 9 settembre 2012 su Lifetime.\nIn Italia, la stagione \u00e8 stata trasmessa in prima visione dal 4 luglio al 28 novembre 2012 su Fox Life. In chiaro \u00e8 stata trasmessa dall'11 luglio al 26 luglio 2013 su Rai 2."}
{"id": "3941162", "revid": "6923", "url": "https://it.wikipedia.org/wiki?curid=3941162", "title": "Massimo Cerofolini", "text": "Biografia.\nLaureato in giurisprudenza, prima di dedicarsi al giornalismo ed alla scrittura, milita nell'associazionismo ambientalista ed \u00e8 tra i giovani animatori negli anni '90 dei Centri di Azione Giuridica della allora Lega per l'Ambiente.\nCon Francesco Scardamaglia ha scritto i soggetti e le sceneggiature di miniserie televisive per la Rai come \"Papa Giovanni\" e \"Madre Teresa\" per Luxvide e \"Papa Luciani, il sorriso di Dio\" per Leone film. Con lo pseudonimo di Elia Contini ha firmato la sceneggiatura della miniserie televisiva per Canale 5 \"Il generale Dalla Chiesa\". Per Heller Multimedia, Settimaarte e Seven Hills, insieme a Francesca Primavera, ha ultimato la scrittura delle miniserie \"La Brigata ebraica\" e \"Brazz\u00e0 l\u2019esploratore\" per Rai Uno e della serie \"Uomini dentro\" per Rai Due.\nIn Radio Rai dal 1999 (ha lavorato inizialmente a Gr3), lavora come giornalista a Rai Radio 1, dove ha preso parte al programma \"Il viaggiatore\" in cui, tra le altre cose, ha curato un ciclo sulla modernit\u00e0 dei dieci comandamenti della Bibbia e \"Radio Europa\". Attualmente cura e conduce il programma \"Eta Beta\", dedicato alle nuove tecnologie, ai nuovi mestieri e ai nuovi linguaggi, con interviste del mondo dell'innovazione e delle startup. \nDal 2018, \u00e8 anche autore e inviato del programma televisivo in onda l'estate in seconda serata su Rai1. Con Barbara Carfagna cura e conduce il podcast Codice Beta - Ogni cosa \u00e8 digitale, con interviste ai visionari dell'innovazione. \nIn passato ha lavorato a Paese Sera, L'Espresso, Italia Oggi e Tg3. Ha vinto il premio giornalistico Smau (1995), menzione speciale al premio Ilaria Alpi (1997 e 1998)."}
{"id": "3941164", "revid": "6923", "url": "https://it.wikipedia.org/wiki?curid=3941164", "title": "Risultati del motomondiale 2011", "text": "I risultati completi del motomondiale 2011 furono i seguenti\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10 ||width=6%|11|| width=6%|12 || width=6%|13 || width=6%|14 || width=6%|15 || width=6%|16 &gt;\n!width=5%|Punti\nLe classi.\nMotoGP.\nVige il regime di monogomma fornita dalla giapponese Bridgestone.\nMoto2.\nAnche in questa classe vige il regime mongomma; in questo caso fornita dalla Dunlop. Come da regolamento della classe, tutte le moto montano un propulsore fornito dalla Honda derivato dalla CBR600RR.\nClasse 125.\nAnche in questa classe vige il regime monogomma; come nella Moto2 il fornitore \u00e8 la Dunlop."}
{"id": "3941165", "revid": "287204", "url": "https://it.wikipedia.org/wiki?curid=3941165", "title": "Charles Cecil", "text": "Biografia.\nNato nel 1962, Charles Cecil trascorse i primissimi anni della propria vita nella Repubblica Democratica del Congo, dove suo padre lavorava come ragioniere presso la multinazionale Unilever. Quando aveva due anni la sua famiglia fu costretta a fuggire dal Paese, agitato dal colpo di stato di Mobutu Sese Seko: lui e sua madre furono aerotrasportati, mentre suo padre dovette lasciare il Paese su un cargo che trasportava birra.\nTornato in Inghilterra frequent\u00f2 la scuola dell'obbligo nell'Hampshire, prima di trasferirsi a Manchester per studiare ingegneria meccanica; ben presto, tuttavia, rimase affascinato dal mondo dei videogiochi, che lo attirava per via della sua commistione di creativit\u00e0 e tecnica. Per questo motivo, durante gli anni dell'universit\u00e0, cominci\u00f2 a lavorare presso uno sviluppatore di videogiochi britannico, Artic Computing: tra il 1981 e il 1982 l'azienda pubblic\u00f2 i primi titoli sviluppati da Cecil, tre avventure testuali intitolate ', ' e \"\". Negli anni successivi Cecil continu\u00f2 il proprio lavoro presso Artic Computing: qui, nel 1986, conobbe Tony Warriner, giovane programmatore esordiente che propose all'azienda un proprio titolo, \"Obsidian\"; il gioco venne pubblicato da Artic proprio grazie all'intermediazione di Cecil.\nDopo la chiusura di Artic Computing, avvenuta intorno alla met\u00e0 degli anni Ottanta, Cecil decise di fondare una piccola azienda sviluppatrice di videogiochi, la Paragon Programming, ma nel 1987 venne assunto dall'editore britannico U.S. Gold e successivamente divenne manager della divisione europea di Activision, dedicandosi quindi pi\u00f9 alla gestione della produzione che all'aspetto creativo del settore.\nNel 1990, tuttavia, Cecil decise di tornare a dedicarsi allo sviluppo di videogiochi, gettando le basi dell'azienda che negli anni successivi gli avrebbe dato la fama: Revolution Software. La societ\u00e0 venne fondata da Cecil stesso insieme alla sua fidanzata Noirin Carmody, al suo ex collega Tony Warriner e a un amico di quest'ultimo, David Sykes: il gruppo stabil\u00ec la propria sede a Kingston upon Hull, aiutato da un prestito concesso dalla madre di Cecil, e si pose subito l'obiettivo di realizzare videogiochi di genere avventura grafica, sulla scia del successo avuto in quegli anni da Sierra. Dopo la tiepida accoglienza riservata al titolo d'esordio, \"Lure of the Temptress\", pubblico e critica apprezzarono il secondo gioco di Revolution, \"Beneath a Steel Sky\", ma fu soltanto con il terzo progetto, \"\", che il nome di Cecil divenne celebre nel settore: il titolo ha dato origine alla serie omonima, diventando il gioco pi\u00f9 noto dell'azienda e una delle pi\u00f9 famose avventure grafiche di sempre.\nCecil, oltre a ricoprire la carica di presidente di Revolution Software, si occupa anche della regia di ogni singolo progetto dell'azienda. Al di fuori della sua societ\u00e0, Cecil ha fornito consulenze su storia e design per altri due titoli: \"Il codice da Vinci\", sviluppato da The Collettive e pubblicato nel 2006, e \"\", sviluppato da Sumo Digital e pubblicato nel 2010.\nNel 2006, nel corso dei Develop Industry Excellence Awards organizzati dalla rivista di settore \"Develop\", Charles Cecil \u00e8 stato insignito dello status di \"Development Legend\". Nel 2011, inoltre, Cecil \u00e8 stato nominato membro dell'Ordine dell'Impero Britannico dalla Regina d'Inghilterra per i servizi resi nell'industria dei videogiochi."}
{"id": "3941169", "revid": "149466", "url": "https://it.wikipedia.org/wiki?curid=3941169", "title": "Uc Catola", "text": ""}
{"id": "3941173", "revid": "287204", "url": "https://it.wikipedia.org/wiki?curid=3941173", "title": "Pachypleurosauria", "text": "I pachipleurosauri (Pachypleurosauria) sono un gruppo di rettili acquatici estinti appartenenti ai saurotterigi, vissuti nel Triassico medio (tra 242 e 235 milioni di anni fa). I loro resti fossili sono stati ritrovati in Europa e in Asia.\nDescrizione.\nQuesti animali possedevano un aspetto simile a quello dei rettili terrestri, con un'anatomia scheletrica poco specializzata, ma erano senza dubbio animali acquatici: le ossa dei cinti scapolare e pelvico, infatti, erano piuttosto esili. I pachipleurosauri avevano una forma allungata, ed erano dotati di piccole teste, lunghi colli e code, e zampe relativamente brevi e simili a pagaie. Il cranio, solitamente di forma quasi triangolare se visto dall'alto, possedeva orbite grandi ed era dotato di piccoli denti appuntiti che sporgevano verso l'infuori delle fauci. Le dimensioni dei pachipleurosauri variavano da circa 20 centimetri di lunghezza a oltre un metro, a seconda delle specie.\nSotto numerosi punti di vista, lo scheletro dei pachipleurosauri differiva da quello di altri rettili marini molto affini, i notosauri; il cranio dei primi, ad esempio, non era appiattito, e non era presente la strozzatura nella parte anteriore del muso, caratteristica invece dei notosauri. Le finestre temporali, inoltre, erano piccole e vi era un anello sclerotico all'interno dell'orbita. L'omero era notevolmente robusto e leggermente ricurvo. Era presente, nella maggior parte delle forme, un certo grado di ispessimento delle costole (pachiostosi), tipico di numerosi vertebrati acquatici. La coda era molto lunga e compressa lateralmente (al contrario di molti saurotterigi). Altra caratteristica distintiva del gruppo era data dall'ornamentazione presente sulla superficie di numerose ossa, assente invece in altri saurotterigi.\nClassificazione.\nQuesti animali sono stati a lungo tempo inclusi fra i notosauri, un gruppo di rettili acquatici posti evolutivamente vicino ai plesiosauri dal collo lungo e dalle zampe a pagaia (Carroll 1988). Ricerche pi\u00f9 recenti, per\u00f2, hanno stabilito che i pachipleurosauri (in virt\u00f9 delle loro numerose caratteristiche anatomiche) erano troppo specializzati per essere inclusi fra i notosauri primitivi (Rieppel 2000), e sono considerati il \"sister group\" del clade noto come Eusauropterygia.\nSi suppone che i pachipleurosauri si siano originati nel corso del Triassico inferiore da un rettile acquatico poco specializzato simile a \"Claudiosaurus\". In seguito si diffusero in Europa (i resti fossili sono stati ritrovati principalmente in Germania, Svizzera e Italia) e in Asia (Cina). Sembra che i rappresentanti pi\u00f9 primitivi di pachipleurosauri si siano originati in Asia (\"Majiashanosaurus\", \"Panzhousaurus\", \"Keichousaurus\", \"Dianopachysaurus\", \"Hanosaurus\") e poi si siano spostati in Europa (\"Anarosaurus\", \"Dactylosaurus\") nel corso dell'Anisico. Le forme pi\u00f9 derivate sono \"Odoiporosaurus\", \"Serpianosaurus\" e \"Neusticosaurus\" (noto anche come \"Pachypleurosaurus\"), i cui resti fossili si rinvengono in gran numero nel giacimento di Besano - Monte San Giorgio. Nel 2011 e nel 2015 sono state descritte forme cinesi (\"Diandongosaurus\", \"Dianmeisaurus\") che mostrano caratteristiche intermedie tra quelle dei pachipleurosauri e quelle dei notosauri come \"Simosaurus\" (Shang et al., 2011). Altri saurotterigi che mostrano caratteristiche basali rinvenuti in Cina sono \"Wumengosaurus\" e \"Qianxisaurus\". Alcune analisi indicano che i pachipleurosauri non sarebbero un gruppo monofiletico, ma un insieme parafiletico comprendente alcune forme (tra cui \"Keichousaurus\" e \"Majiashanosaurus\") affini ai notosauri (Jiang et al., 2014).\nTassonomia.\nModificato da http://www.helsinki.fi/~mhaaramo/metazoa/deuterostoma/chordata/reptilia/sauropterygia/pachypleurosauridae.html\n \u2020Pachypleurosauria \n +--o \"Keichousaurus\" \n | | |?- \"K. sp.\" \n | | |-- \"K. hui\" \n | | `-- \"K. yuananensis\" \n | `-- \"Dianopachysaurus dingi\" \n `--+-- \"Hanosaurus hupehensis\" \n `--+--+--o \"Dactylosaurus\" \n | | |-- \"D. gracilis\" \n | | `-- \"D. schroederi\" \n | `\u2014o \"Anarosaurus\" \n | |-- \"A. multidentatus\"\n | |-- \"A. heterodontus\" \n | `-- \"A. pumilio\" \n `--+-- \"Odoiporosaurus teruzzii\" \n `--+--o \"Serpianosaurus\" \n | |-- \"S. germanicus\" \n | `-- \"S. mirigiolensis\" \n `--o \"Neusticosaurus\" \n |?- \"N. sp. cf. N. pusillus\" \n |-- \"N. pusillus\" \n `--+-- \"N. peyeri\" \n `--+-- \"N. edwardsi\"\n `-- \"N. toeplitschi\"\nPaleobiologia.\nI pachipleurosauri erano creature acquatiche, che vivevano in acque basse, costiere, lagunari o deltizie. Alcune caratteristiche richiamano tuttavia gli antenati terrestri: la morfologia del cranio ad esempio indica la presenza di una membrana timpanica simile a quella dei rettili terrestri. Per questo motivo si suppone che i pachipleurosauri non potessero spingersi a grandi profondit\u00e0, e forse il loro stile di vita includeva brevi spostamenti sulla terraferma. \nPossibile viviparit\u00e0.\n\u00c8 stato ipotizzato che almeno alcuni pachipleurosauri fossero animali ovovivipari, cio\u00e8 che non deponessero le uova sulla terraferma ma le trattenessero nel corpo fino al momento della schiusa (Sander, 1988; Lin e Rieppel, 1998), e scoperte successive sembrerebbero dimostrare ci\u00f2: nel 2004 sono stati segnalati fossili di pachipleurosauri cinesi del genere \"Keichousaurus\" al cui interno sono presenti minuscoli embrioni. Ci\u00f2 porterebbe a pensare uno stile di vita completamente acquatico per questi animali.\nModalit\u00e0 di nutrizione.\nLa dentatura dei pachipleurosauri era omodonte, costituita cio\u00e8 da denti di forma e lunghezza simile fra loro. Questo tipo di dentatura suggerisce una dieta a base di pesci e di altri organismi marini dal corpo molle. Alcuni studi hanno ipotizzato che i pachipleurosauri adottassero una strategia nutritiva detta \"suction feeding\"; in questa modalit\u00e0, la preda viene sostanzialmente \"aspirata\" e veniva azzannata con un rapido scatto delle mascelle. In seguito, l'acqua entrata insieme alla preda veniva espulsa dalle fessure fra i denti e la preda veniva infine ingoiata con una tecnica propria di molti rettili attuali: la bocca si apriva e si chiudeva ripetutamente, e la testa veniva spostata sempre pi\u00f9 in avanti, cos\u00ec da obbligare la preda a scivolare verso l'esofago (Rieppel, 2002). \nLocomozione.\nLa morfologia dello scheletro dei pachipleurosauri era notevolmente diversa da quella dei saurotterigi successivi: la coda era molto lunga e relativamente alta, ed \u00e8 possibile che abbia sostenuto un ruolo importante nella propulsione acquatica di questi animali. Secondo alcuni studi (Carroll e Gaskill, 1985), il pachipleurosauro \"Neusticosaurus\" si spostava ancora grazie a una locomozione assiale (ovvero data dall'ondulazione del corpo), al contrario di quella parassiale dei saurotterigi successivi (in cui erano gli arti a giocare un ruolo preponderante). Gli arti anteriori, in ogni caso, erano molto sviluppati e potevano essere utilizzati per direzionare il nuoto. Secondo Carroll e Gaskill, i pachipleurosauri potevano utilizzare le zampe per brevi spostamenti sulla terraferma, in modo simile a quello delle attuali otarie. \nAltri studi (Storrs, 1993) indicano invece che i pachipleurosauri utilizzavano una locomozione parassiale, in quanto le lunghe coste delle vertebre avrebbero impedito un ampio movimento del corpo. Gli arti anteriori ben sviluppati, invece, sarebbero l'ideale per spingersi attraverso l'acqua. Inoltre, un collo lungo e mobile come quello dei pachipleurosauri sarebbe incompatibile con una propulsione data dal corpo, poich\u00e9 si creerebbero azioni muscolari in opposizione al serpeggiamento di tronco e coda. Secondo Storrs, l'evoluzione di un modello di locomozione basato sugli arti potrebbe essersi evoluto in seguito al forzato irrigidimento del tronco, causato a sua volta dalla formazione di coste pachiostotiche sviluppatesi per una galleggiabilit\u00e0 ottimale. \nCiclo vitale.\nI fossili di pachipleurosauri sono estremamente abbondanti sia nei giacimenti cinesi che in quelli europei, e ci\u00f2 ha permesso di comprendere ampiamente la biologia di questi animali. In uno studio del 1989, Sander ha descritto il ciclo vitale di \"Neusticosaurus peyeri\" basandosi su un campione di 104 esemplari. Le ossa lunghe dei pachipleurosauri, sezionate orizzontalmente, hanno mostrato anelli di crescita simili a quelli dei rettili attuali, come un tronco d'albero tagliato. Il conto degli anelli ha permesso di ipotizzare che i pachipleurosauri vivevano in media 6-9 anni; alla nascita seguiva un periodo di rapida crescita di circa 2 anni. Dopo questo periodo gli animali crescevano pi\u00f9 lentamente. All'interno della specie \"N. peyeri\" esistevano due morfotipi (ovvero esemplari caratterizzati da morfologie differenti), probabilmente legati ai due sessi, in particolare per quanto riguarda la forma dell'omero. La comparsa delle differenze morfologiche indicherebbe anche l'inizio dell'et\u00e0 fertile, intorno ai 3-4 anni di et\u00e0 (Sander, 1989)."}
{"id": "3941188", "revid": "287204", "url": "https://it.wikipedia.org/wiki?curid=3941188", "title": "Rafael Martin", "text": ""}
{"id": "3941194", "revid": "2110845", "url": "https://it.wikipedia.org/wiki?curid=3941194", "title": "Marla Landi", "text": "Biografia.\nCarriera.\nInterprete, nel ruolo di Cecile, del film poliziesco \"La furia dei Baskerville\" (1959) di Terence Fisher, ha avuto fra gli altri suoi maggiori ruoli quello di Mary in \"Al di l\u00e0 del ponte\" (1957).\nPresentatrice del programma televisivo per ragazzi alla televisione inglese \"Play School\", ha curato la rubrica \"Parliamo Italiano\".\nCome modella fotografica ha posato per le copertine di numerose riviste di moda, fra cui \"Vogue\", \"Harper's Bazaar\" e \"Tatler\". \u00c8 poi stata essa stessa collaboratrice per il settore moda di \"Harper's Bazaar\".\nRitiratasi dalle scene, ha poi intrapreso una propria attivit\u00e0 imprenditoriale nel campo della creazione di modelli di parrucche.\nVita privata.\nLandi \u00e8 stata insignita dell'Ordine al merito della Repubblica Italiana per aver promosso nel Regno Unito la lingua italiana e, pi\u00f9 in generale, la cultura italiana.\nNel 1977 spos\u00f2 il baronetto Sir Francis Dashwood (1925-2000), vivevano a West Wycombe House, nel Buckinghamshire."}
{"id": "3941195", "revid": "729019", "url": "https://it.wikipedia.org/wiki?curid=3941195", "title": "Caproni Ca.400", "text": "Il Caproni Ca.400 \u00e8 stato un progetto dell'ing. Giovanni Pegna e dello \"Studio brevetti Gruppo Caproni\" di un aereo bimotore metallico da bombardamento. Progetto studiato nella seconda met\u00e0 degli anni trenta per le Officine Reggiane, si caratterizzava per la somiglianza al Piaggio P.32 progettato dello stesso Pegna, fatta salva per la presenza di una deriva posteriore singola anzich\u00e9 doppia.\nLa motorizzazione prevista consisteva in due Isotta Fraschini XI RC 40 12 cilindri a V di 60\u00b0 raffreddati a liquido; o anche, come alternativa, di due motori di tipo stellare.\nL'apertura alare prevista era di 20 metri e la lunghezza di 16,60 metri."}
{"id": "3941197", "revid": "76963", "url": "https://it.wikipedia.org/wiki?curid=3941197", "title": "Poppy Lee Friar", "text": "Biografia.\nFrequenta la \"Sylvia Young Theatre School\" e ha cominciato la sua carriera da piccola, recitando a teatro in \"Les Miserables\", \"The Sound of Music\" e \"Mary Poppins\". Dopo diverse apparizioni fin dal 2001 in serie e film per la televisione, ottiene il suo primo ruolo importante nel 2010 nella serie televisiva \"Le sorelle fantasma\", che le vale la nomination di \"Best Lead Actress in a Television Drama\" da parte dell'Australian Film Institute. Nel 2012 \u00e8 nel film televisivo \"Lake Placid 4 - Capitolo finale\" e nel 2013 ottiene un ruolo ricorrente nella serie televisiva \"Mr Selfridge\".\nDoppiatrici italiane.\nNelle versioni in italiano dei suoi film, Poppy Lee Friar \u00e8 stata doppiata da:"}
{"id": "3941199", "revid": "126257", "url": "https://it.wikipedia.org/wiki?curid=3941199", "title": "Campionati del mondo di mezza maratona 1995", "text": "I Campionati del mondo di mezza maratona 1995 (4\u00aa edizione) si sono svolti il 1\u00ba ottobre nelle localit\u00e0 di Montb\u00e9liard e Belfort, in Francia. Vi hanno preso parte 243 atleti (di cui 147 uomini e 96 donne) in rappresentanza di 54 nazioni."}
{"id": "3941201", "revid": "767487", "url": "https://it.wikipedia.org/wiki?curid=3941201", "title": "La Nuit du 13", "text": "La Nuit du 13 \u00e8 un film muto del 1921 sceneggiato e diretto da Henri Fescourt.\nProduzione.\nFu il primo film prodotto dalla Compagnie Fran\u00e7aise Cin\u00e9matographique (CFC) che, nel 1933, diventer\u00e0 anche una casa di distribuzione. Fu anche la prima di quattro sceneggiature di Fescourt che, come regista, appare in oltre quaranta titoli usciti in Francia dal 1912 al 1942.\nLa protagonista \u00e8 Yvette Andr\u00e9yor, un'attrice diventata molto nota per i suoi ruoli nei serial di Louis Feuillade, tra cui quello di Jacqueline Aubry in \"Judex\". All'epoca, Yvette Andr\u00e9yor era sposata con Jean Toulout, un altro degli interpreti del film da cui divorzi\u00f2 poi nel 1926.\nDistribuzione.\nIl film usc\u00ec nelle sale cinematografiche francesi nel 1921."}
{"id": "3941202", "revid": "767487", "url": "https://it.wikipedia.org/wiki?curid=3941202", "title": "Ivanoe Lanzara", "text": "Carriera.\nHa totalizzato 125 presenze (e due reti) in Serie B con le maglie di Treviso e Mantova. Ha giocato anche in C1 con la squadra della sua citt\u00e0 la per poi essere ceduto all'Arezzo. Viene acquistato dal Venezia, per poi passare all'Union di Quinto."}
{"id": "3941203", "revid": "1494169", "url": "https://it.wikipedia.org/wiki?curid=3941203", "title": "Brentoni", "text": ""}
{"id": "3941212", "revid": "1632387", "url": "https://it.wikipedia.org/wiki?curid=3941212", "title": "To the next", "text": "to the next \u00e8 il quarto album dei Dazzle Vision.\nIl disco.\nPubblicato il 12 maggio 2010, \u00e8 il secondo album della band (nonch\u00e9 ultimo) a vedere Yu alla chitarra.Rispetto al precedente \"Crystal Children\", in \"to the next\" vi \u00e8 una maggior presenza di tastiere, che il bassista Takuro esegue in tutte le canzoni (l'unica eccezione \u00e8 rappresentata da \"VISION\"). Takuro inoltre esegue un assolo di basso in \"Miss Cinderella\".Per promuovere l'album, venne realizzato un videoclip per la canzone \"VISION\".\nLista tracce.\nTesti di Maiko e Takuro, musiche dei Dazzle Vision."}
{"id": "3941216", "revid": "110157", "url": "https://it.wikipedia.org/wiki?curid=3941216", "title": "Almudena", "text": "Origine e diffusione.\n\u00c8 di origine araba, derivante dall'espressione \u0627\u0644\u0645\u062f\u064a\u0646\u0629 (\"al-mudaynah\"), che significa \"la cittadella\"; \u00e8 quindi analogo per significato al nome Larissa. Altre fonti riportano per\u00f2 come significato \"deposito del grano\".\nLa sua diffusione \u00e8 legata alla venerazione per la Vergine di Almudena, un titolo della Madonna, una cui statua venne trovata nascosta in un edificio cos\u00ec chiamato durante la Reconquista di Madrid. Rientra quindi in quell'ampia categoria di nomi spagnoli ispirati al culto mariano, quali Remedios, Candelaria, Consuelo, Milagros, Macarena e via dicendo.\nOnomastico.\nL'onomastico si pu\u00f2 festeggiare il 9 novembre, festivit\u00e0 della Vergine di Almudena, patrona di Madrid."}
{"id": "3941230", "revid": "287204", "url": "https://it.wikipedia.org/wiki?curid=3941230", "title": "Avoch", "text": "Avoch, gaelico scozzese \"Abhach\", che vuol dire \"bocca della corrente\", \u00e8 un piccolo villaggio situato sulla costa sud-est di Black Isle, sul Moray Firth. Una leggenda vuole che il villaggio sia stato fondato dai sopravvissuti della Invincibile Armata.\nUna volta sede di una fiorente industria della pesca, attualmente Avoch \u00e8 diventato un sito turistico, specie per la marineria da diporto."}
{"id": "3941234", "revid": "363629", "url": "https://it.wikipedia.org/wiki?curid=3941234", "title": "Piastrinopenie ereditarie", "text": ""}
{"id": "3941236", "revid": "1924342", "url": "https://it.wikipedia.org/wiki?curid=3941236", "title": "Rasmus Seebach", "text": "Carriera musicale.\nSeebach ha scritto e prodotto canzoni per artsiti danesi e internazionali fino agli anni novanta, assieme a suo fratello, Nicolai Seebach, ha condotto la compagnia Top Notch Music. Entrambi hanno composto una canzone, \"Hvor sm\u00e5 vi er\" per le vittime del terremoto e maremoto dell'Oceano Indiano del 2004.\nIl suo album di debutto omonimo consiste in 12 tracce ed \u00e8 stato pubblicato il 28 settembre 2009. Da esso sono stati estratti i singoli \"Engel\" e \"Glad igen\".\nNel 2011 \u00e8 uscito il secondo album, \"Mer' end k\u00e6rlighed\", salito ai vertici delle classifiche degli album pi\u00f9 venduti in Danimarca. Da esso sono stati estratti alcuni singoli come \"I mine \u00f8jne\" e \"Million\u00e6r\".\nNel 2012 ha registrato un duetto con Lionel Richie nella canzone \"Say You, Say Me\" che sar\u00e0 contenuta nel prossimo album di Lionel Richie, \"Tuskegee\".\nVita privata.\nSeebach \u00e8 figlio del celebre cantante pop danese, Tommy Seebach, e suo fratello \u00e8 Nicolai Seebach, anche lui famoso cantante pop nazionale."}
{"id": "3941239", "revid": "1632387", "url": "https://it.wikipedia.org/wiki?curid=3941239", "title": "Kirari", "text": " \u00e8 il quinto album dei Dazzle Vision. \u00c8 stato pubblicato il 3 giugno 2011.\nIl disco.\n\u00c8 il primo album col chitarrista John.\nPer promuovere l'album, esso venne preceduto da due singoli digitali: (pubblicato il 23 febbraio 2011) e \"REASON\" (pubblicato il 30 marzo); un altro singolo, , fu pubblicato il 14 aprile. Poco dopo l'uscita gli fecero seguito un video promozionale, girato per la canzone \"Like I'm not real\"."}
{"id": "3941242", "revid": "767487", "url": "https://it.wikipedia.org/wiki?curid=3941242", "title": "L'Amazone masqu\u00e9e", "text": "L'Amazone masqu\u00e9e \u00e8 un cortometraggio muto del 1912 diretto da Henri Fescourt.\nProduzione.\nIl film fu prodotto in Francia. Nel 1914, uscir\u00e0 in Italia il film \"L'amazzone mascherata\" con Francesca Bertini.\nDistribuzione.\nIl film usc\u00ec nelle sale cinematografiche francesi nel 1912."}
{"id": "3941249", "revid": "461603", "url": "https://it.wikipedia.org/wiki?curid=3941249", "title": "Georgios Vlachos", "text": ""}
{"id": "3941250", "revid": "1391549", "url": "https://it.wikipedia.org/wiki?curid=3941250", "title": "Mark Keil", "text": "Carriera.\nOttenne il suo best ranking in singolare il 22 luglio 1991 con la 167\u00aa posizione mentre nel doppio divenne il 2 ottobre 1995, il 32\u00ba del ranking ATP.\nSpecialista del doppio, in singolare ha vinto infatti solo un torneo challenger a Giacarta, in carriera ha conquistato la vittoria finale in cinque tornei del circuito ATP. Il suo primo successo \u00e8 stato ottenuto al Tennis Channel Open nel 1992 in coppia con il connazionale Dave Randall; riusc\u00ec a ripetersi anche l'anno successivo sempre in coppia con Randall. In ben otto occasioni ha raggiunto la finale uscendone per\u00f2 sconfitto."}
{"id": "3941258", "revid": "7", "url": "https://it.wikipedia.org/wiki?curid=3941258", "title": "Sopressa vicentina", "text": ""}
{"id": "3941261", "revid": "71433", "url": "https://it.wikipedia.org/wiki?curid=3941261", "title": "Buona Giornata", "text": ""}
{"id": "3941265", "revid": "599013", "url": "https://it.wikipedia.org/wiki?curid=3941265", "title": "Museo storico del Risorgimento", "text": "Il museo storico del Risorgimento \u00e8 uno spazio espositivo sito nel centro storico di Chiavari, in provincia di Genova, e dedicato al Risorgimento. La sede del museo \u00e8 situata presso il palazzo della Societ\u00e0 Economica di Chiavari.\nStoria.\nNel 1938, in occasione delle celebrazioni dei \"Grandi Liguri\", la Societ\u00e0 Economica, insieme al comune di Chiavari deliber\u00f2 di esporre testimonianze risorgimentali. All'appello rivolto ai cittadini di prestare quanto in loro possesso, corrispose una viva adesione: affluirono infatti numerosi oggetti e documenti, che, successivamente vennero donati alla Societ\u00e0 Economica stessa e che rappresentano il nucleo iniziale del museo.\nNel 1959 si provvide alla definitiva collocazione - quella attuale - nelle \"sala di lettura\" del secondo piano di palazzo Ravaschieri, nel centro storico, gi\u00e0 sede della Societ\u00e0 Economica e della biblioteca cittadina; nel 1979 assunse l'odierna denominazione di museo storico.\nEsposizione.\nOggi il museo del Risorgimento si presenta notevolmente arricchito, e numerose sono le sezioni in cui \u00e8 suddiviso. Armi bianche e da fuoco, cimeli come le camicie rosse di due garibaldini, la cassetta dei medicinali del dott. G.B. Prandina, che cerc\u00f2 di curare Giuseppe Garibaldi durante la Giornata dell'Aspromonte, un bicchiere in cui bevve Giuseppe Mazzini esule a Chiavari, il cappello da popolano di Garibaldi usato quando si rifugi\u00f2 dai parenti a Chiavari.\nDi grande valore storico \u00e8 la raccolta delle lettere ricevute in dono da parenti, amici, conoscenti ed ammiratori di Mazzini, Garibaldi, Cavour, Nino e Alessandro Bixio. Alcuni mittenti sono tra i protagonisti del Risorgimento.\nSono custoditi alcuni numeri di quotidiani, riviste satiriche, manifesti, proclami, bollettini, volantini, nonch\u00e9 telegrammi e dispacci dell'epoca. Tra questi una preziosa pergamena del 1250 di papa Innocenzo IV, appartenente alla celebre famiglia nobiliare dei Fieschi, conti di Lavagna. Non mancano opuscoli, fascicoletti e piccole pubblicazioni: in particolare, merita di essere ricordato il volume degli \"Atti del congresso degli Scienziati in Genova\" del 1846.\nTra gli scritti, sono conservati alcuni documenti scolastici di altrettanti personalit\u00e0 reali di Casa Savoia: dai libri scolastici di Vittorio Emanuele II e di suo fratello Ferdinando, testi autografi di Emanuele Filiberto e Carlo Felice e di Carlo VIII di Francia; altri testi esposti sono di Gabriele D'Annunzio e Benito Mussolini.\nMeritano menzione dipinti, raffigurazioni, ritratti, statue, busti e litografie che rappresentano personaggi simbolo del Risorgimento ed eventi del periodo, oltre a medaglioni e carte geografiche.\nIl museo conserva inoltre alcune corrispondenze postali tra Giuseppe Verdi, la moglie Giuseppina Strapponi e un medico chiavarese della famiglia dei Bellagamba, o ancora tra il locale botanico Federico Delpino e Charles Darwin."}
{"id": "3941267", "revid": "1534511", "url": "https://it.wikipedia.org/wiki?curid=3941267", "title": "Trasformata Mojette", "text": "In analisi matematica, la trasformata Mojette \u00e8 una trasformata di Radon discreta esatta. Il primo punto nuovo \u00e8 di non utilizzare che addizioni e sottrazioni. Il secondo \u00e8 di essere una trasformata ridondante, cio\u00e8 che permette di approfittare di una informazione sovrabbondante disponendo di questa informazione tramite proiezioni.\n\u00c8 stata sviluppata dal 1994 dall'\u00e9quipe di ricerca \"Image Video Communication\" (IVC) del Politecnico di Nantes nel laboratorio CNRS IRCCyN.\nQuesta trasformata utilizza la geometria discreta per assemblare l'informazione su un supporto geometrico discreto. questo supporto \u00e8 in seguito proiettato dall'operatore Mojette in direzioni discrete per distribuire l'informazione iniziale su queste proiezioni.\nQuando si dispone di sufficienti proiezioni, si pu\u00f2 ricostruire l'informazione iniziale.\nLa trasformata Mojette \u00e8 stata gi\u00e0 utilizzata in numerosi settori applicativi, come: "}
{"id": "3941269", "revid": "1543377", "url": "https://it.wikipedia.org/wiki?curid=3941269", "title": "Discografia di Rasmus Seebach", "text": "Questa pagina contiene l'intera discografia di Rasmus Seebach."}
{"id": "3941270", "revid": "599013", "url": "https://it.wikipedia.org/wiki?curid=3941270", "title": "Harry Decheiver", "text": ""}
{"id": "3941278", "revid": "599013", "url": "https://it.wikipedia.org/wiki?curid=3941278", "title": "James Horwill", "text": "Biografia.\nNativo di Brisbane, \u00e8 cresciuto rugbisticamente nella relativa provincia rugbistica del Queensland: esordiente nei Reds nel corso del Super 14 2006, nel corso degli anni \u00e8 divenuto capitano della squadra.\nNel 2011 ha guidato i Reds alla conquista del loro primo titolo nell'era professionistica, il Super 15.\nEsordiente in Nazionale gi\u00e0 in preparazione della , tuttavia non fu convocato per tale competizione, pagando in parte il momento negativo del suo club.\nTornato in squadra dal 2008 con costanza, si \u00e8 imposto come titolare fisso; vanta la vittoria nel Tri Nations 2011 e, poco prima dell'inizio della , il C.T. degli \"Wallabies\" Robbie Deans lo nomin\u00f2 capitano della squadra al posto di Rocky Elsom, al termine della quale l' riport\u00f2 il terzo posto finale."}
{"id": "3941281", "revid": "599013", "url": "https://it.wikipedia.org/wiki?curid=3941281", "title": "Fernando Sanz", "text": "Biografia.\n\u00c8 figlio dell' ex presidente del Real Madrid, Lorenzo Sanz.\nCarriera.\nCon il Real Madrid vinse una Liga nel 1997 ed una Champions League nel 1998. In seguito gioc\u00f2 per il Malaga e, dopo il ritiro, ne divenne presidente dal 2006 al 2010."}
{"id": "3941282", "revid": "205250", "url": "https://it.wikipedia.org/wiki?curid=3941282", "title": "Gabriel \u00c1lvarez de Toledo", "text": "Fu bibliotecario del re Filippo V di Spagna e autore di un celebre poemetto scherzoso e satirico, la \"Burromaquia\". Altri volumi storici o puramente retorici e poetici furono pubblicati postumi nel 1744.\nPredecessore nella sua stessa \"corrente\" dei \"novatores\" fu, fra gli altri, Juan Bautista Juanini."}
{"id": "3941283", "revid": "599013", "url": "https://it.wikipedia.org/wiki?curid=3941283", "title": "Gianni Merighi", "text": "Carriera.\nDopo gli esordi tra i dilettanti con il Moglia ed il Caltagirone, debutta in Serie B con il Modena dove disputa due campionati.\nDal 1970 al 1972 gioca per altre due stagioni in Serie B con la Reggina prima di passare al Napoli dove non disputa alcuna gara e viene girato al Prato in Serie C.\nTorna alla Reggina per disputare un'ultima stagione in serie cadetta e nel 1975 termina la carriera giocando in terza serie con il Carpi."}
{"id": "3941285", "revid": "1428602", "url": "https://it.wikipedia.org/wiki?curid=3941285", "title": "Malattia MYH9-correlata", "text": "Per malattia MYH9-correlata si intende un gruppo di patologie rare a trasmissione autosomica dominante che comprende:\nEsse sono causate dalla mutazione del MYH9, il gene che codifica la sintesi della catena pesante della miosina IIA non muscolare (NMMHC-IIA).\nLe quattro condizioni patologiche sono una differente espressione clinica e fenotipica di una singola malattia.\nPatogenesi.\nLa piastrinopenia \u00e8 dovuta a piastrinopoiesi inefficace, poich\u00e9 il numerodei MKC e la sopravvivenza piastrinica sono normali. \u00c8 presente un'anomalia a carico del citoscheletro con conseguente deficit funzionale piastrinico.\nClinica.\nLa diatesi emorragica \u00e8 l'unico aspetto clinico dominante della HA e SBS, mentre in caso di EPTS possono coesistere ipo-anacusia neurosensoriale e insufficienza renale e nella FTNS si aggiunge anche la cataratta."}
{"id": "3941286", "revid": "1851848", "url": "https://it.wikipedia.org/wiki?curid=3941286", "title": "Gianfranco Borsari", "text": "Carriera.\nGiocatore.\nStopper cresciuto nel Modena, disputa le sue due prime stagioni in Serie C con Rapallo Ruentes ed Empoli. Tornato al Modena, gioca con i canarini sette campionati di Serie B risultando una delle bandiere della squadra gialloblu.\nNel 1971 viene ceduto al Frosinone dove termina la carriera nel 1973 dopo aver disputato altri due campionati di Serie C.\nAllenatore.\nAllen\u00f2 il Carpi nella stagione 1979-1980."}
{"id": "3941288", "revid": "729019", "url": "https://it.wikipedia.org/wiki?curid=3941288", "title": "Vitello Vitelli", "text": "Appartenente al casato dei Vitelli, era figlio di Camillo. Conte di Montone, \u00e8 noto anche per essere stato il primo marito di Angela de' Rossi, esponente della famiglia Rossi di Parma.\nUomo di grande abilit\u00e0 militare, fu tra i favoriti di papa Leone X e di Clemente VII.\nBiografia.\nGli esordi e gli anni veneziani.\nNato nel 1480 a Citt\u00e0 di Castello, da Camillo Vitelli, Vitello deve lasciare la sua citt\u00e0 natale gi\u00e0 nel 1503, quando, in compagnia dello zio Giulio (vescovo della citt\u00e0) e di suo cugino Giovanni (\u20201512),fugge alla volta di Perugia prima e Siena poi, per le pressioni sempre pi\u00f9 forti dei pontifici. Unitosi a Giovanni Rossetto (\u20201505) per conquistare Rimini e riconsegnarla a Pandolfo IV Malatesta, dal novembre 1507 \u00e8 al soldo dei veneziani, che lo utilizzano in alcune battaglie contro gli austriaci (1508), e da cui riceve molte lodi, come testimoniato dal fatto che anche il generale Giorgio Cornaro (1454-1527), fratello della regina di Cipro Caterina Cornaro, lo volle ospite al suo palazzo . Dopo il fallimento di una campagna contro i francesi (1509), in cui viene fatto prigioniero, viene condotto a Milano, dove rimarr\u00e0 fino al 1510, quando viene rilasciato. Tornato nello stesso anno a Venezia, si licenzia dal suo incarico di capitano di ventura perch\u00e9 non soddisfatto delle forze a lui subordinate (50 uomini), per recarsi a Ferrara; ritorna quindi a Venezia con suo cugino Chiappino I Vitelli (\u20201511), e la loro richiesta di ottenere 150 uomini viene accettata. Partecipa a varie battaglie contro il ducato di Ferrara, nelle quali lui e Chiappino risultano tra i pi\u00f9 coraggiosi.\nLa parentesi al comando delle truppe pontificie e ritorno alla Serenissima.\nPassato, alla fine del 1510, nelle file dello Stato della Chiesa, \u00e8 investito,nel 1511, da papa Giulio II, di una grande autorit\u00e0, che divide con suo cugino Chiappino; le motivazioni della scelta di affidare incarichi importanti ai due Vitelli vanno ricercate nello sconforto del Papa, che aveva perso fiducia nei suoi comandanti precedenti, Francesco Maria I Della Rovere e Fabrizio I Colonna. Ha l'incarico di difendere Modena, aiutato da circa 4000 uomini, ma improvvisamente muore suo cugino Chiappino, e Vitello \u00e8 di nuovo al soldo dei veneziani (marzo 1511). Incaricato della difesa di Treviso, nell'agosto 1511 \u00e8 ancora una volta lodato da Venezia per l'ottima fortificazione di Noale. Intanto la situazione era diventata critica: infatti, l'Impero spingeva sempre per riconquistare Trieste, caduta in mani veneziane dopo la del 1508. Durante la difesa della citt\u00e0, Vitelli dovette arrendersi solo di fronte ad una malattia che lo colp\u00ec per due volte, ma non ai nemici tedeschi, che riusc\u00ec a mettere in fuga insieme a Renzo da Ceri (1475-1536), riuscendo a catturare anche alcuni capitani dell'esercito imperiale. Ma presto sorgono varie problematiche: infatti, le paghe destinate ai suoi soldati tardano ad arrivare, e questi iniziano a rubare e rapinare per sopravvivere; ma Vitelli e i suoi uomini vengono accusati dal provveditore Gian Paolo Gradenigo di furti e omicidi nei pressi di Cividale del Friuli ed a Faedo. Nel 1512 assedia Brescia con Giampaolo Baglioni, e coordina i lavori di rafforzamento della citt\u00e0 lombarda.\nLa breve esperienza milanese.\nEntrato di nuovo in contrasto con i veneziani, Vitello passa, per un breve periodo (dal settembre al dicembre 1512), sotto il comando del duca di Milano Massimiliano Sforza. In questo periodo, \u00e8 a Firenze, dove scorta Giulio de' Medici (futuro Papa Clemente VII) all'interno della citt\u00e0. Licenziatosi dall'incarico con i milanesi, ritorna a Citt\u00e0 di Castello, sua patria.\nDi nuovo al comando delle truppe pontificie.\nEletto papa Giovanni de' Medici (Leone X) nel 1513, il vescovo di Grosseto Raffaello Petrucci (da sempre militante del partito filo-mediceo) vede la possibilit\u00e0 concreta di porre sotto il suo dominio (e quindi anche quello della Chiesa) la repubblica di Siena, retta dal cugino di Raffaello, Borghese.Nel 1515 quindi, Vitello appoggia Raffaello Petrucci nei suoi scopi, irrompendo nel senese con circa 2000 uomini.Nello stesso anno inoltre, soccorre il doge di Genova Ottaviano Fregoso, minacciato dal duca di Milano. Nel 1516 \u00e8 ancora a Siena, per aiutare Petrucci.\nLe guerre contro Francesco Maria I Della Rovere.\nNella seconda parte del 1516 combatte,con l'aiuto di Renzo da Ceri, Francesco Maria I Della Rovere, che stava assaltando Urbino ; spostatosi a Rimini per difendere la citt\u00e0, Vitelli rifiuta di andare a difendere Urbino, la cui protezione verr\u00e0 curata dallo zio Giulio, che non sar\u00e0 in grado di mantenere il controllo sul paese (1517). Accusato da Lorenzo de' Medici, duca di Urbino di non aver sfruttato una situazione favorevole per sconfiggere Della Rovere, nel 1517, tra le file delle truppe papali ci sono violenti scontri tra i soldati delle varie nazioni (spagnoli, italiani, francesi ecc..), e Vitelli si reca a Citt\u00e0 di Castello con 400 francesi, per controllare gli spostamenti del duca di Urbino Della, che era indirizzato verso Perugia; nella citt\u00e0 umbra, la presenza di Vitello impedisce che l'avversario s'impadronisca dell'abitato. Nello stesso anno cade in un agguato tesogli da Francesco Maria I presso Anghiari. Ritorna quindi a Citt\u00e0 di Castello, con circa 2000 uomini.\nLe guerre con gli estensi e la morte di papa Leone X.\nNel 1518 \u00e8 a Firenze, dove assiste alle nozze di Lorenzo de' Medici e Maddalena de La Tour d'Auvergne (futuri genitori di Caterina de' Medici, e nello stesso anno il Papa lo nomina conte di Montone. Nel 1520 \u00e8 a Perugia, incaricato di sostenere con le armi la signoria di Gentile Baglioni, a discapito di Giampaolo Baglioni. Nel 1521 combatte prima i francesi comandati da Prospero Colonna, poi \u00e8 all'assedio di Parma, prima di passare con pi\u00f9 di 2000 uomini alla difesa di Modena. Assalito il duca di Ferrara Alfonso I d'Este a Finale Emilia, dove quest'ultimo si era posizionato, l'estense ne ha gran timore, e si ritira nella sua capitale in gran fretta.\nCaduta Milano sotto il dominio francese, Vitelli, con il vescovo di Pistoia Antonio Pucci, ripiega su Reggio Emilia, dove ottengono la giurisdizione su Piacenza (ribellatasi ai francesi ) e Parma (abbandonata da Federico Gonzaga). Con la morte,nel 1522, di papa Leone X per\u00f2, Vitello si trova nuovamente al servizio dei fiorentini, che lo mandano ancora una volta alla difesa di Perugia, dove Gentile Baglioni \u00e8 assediato da della Rovere, da Camillo Orsini e dai Baglioni. La citt\u00e0 viene persa per un numero di soldati avversari enorme, coadiuvati anche dall'aiuto dell'artiglieria del duca di Ferrara. Nello stesso anno, \u00e8 a Pisa e a Reggio Emilia (con il futuro papa Clemente VII), prima di ritornare in Toscana, dove contrasta Lorenzo di Ceri che, spinto dal vescovo di Volterra Alfonso Petrucci, stava muovendo i suoi eserciti verso Siena e Firenze . Nel 1523 \u00e8 a guardia di Reggio Emilia, minacciata dagli estensi, e successivamente si occupa di tagliare le vie di rifornimento verso Milano, assediata dai francesi.\nGli ultimi anni e la morte.\nNel 1526 ricopre la carica di carica di governatore generale dei fiorentini e quella di governatore di Piacenza, senza per\u00f2 perdere la sua attivit\u00e0 di condottiero: infatti,si occupa di correre in soccorso del duca di Milano Francesco I Sforza. Entrato in contrasto con i papali, rifiuta una proposta degli imperiali fattagli da Antonio de Leyva, per accettare quella fattagli da Clemente VII, che aveva bisogno di lui per contrastare i colonnesi. Per i due anni successivi combatte la famiglia romana (sostenuta anche dal regno di Napoli) per tutto il Lazio, insieme a Ceri. Nel 1528, mentre si trovava sotto il comando di Odet de Foix all'assedio di Napoli, muore di peste.\nMatrimonio e discendenza.\nNel 1522, Vitello sposa a Citt\u00e0 di Castello Angela de' Rossi, esponente della famiglia Rossi di Parma e figlia di Troilo I de' Rossi marchese di San Secondo, dalla quale ebbe tre figli : Porzia, che divenne monaca, Costanza, andata in sposa a Rodolfo Baglioni e Camillo (1528-1557) che continu\u00f2 la tradizione familiare politica e militare."}
{"id": "3941289", "revid": "1305772", "url": "https://it.wikipedia.org/wiki?curid=3941289", "title": "Cowboy in Africa", "text": "Cowboy in Africa \u00e8 una serie televisiva statunitense in 26 episodi trasmessi per la prima volta nel corso di una sola stagione dal 1967 al 1968.\n\u00c8 una serie d'avventura a sfondo western ambientata in Africa. La serie fu generata dal film \"Cowboy in Africa\" del 1967.\nTrama.\nIl cowboy Jim Sinclairviene assunto dal comandante miliardario Hayes per lavorare nel suo ranch in Kenya. Jim porta con lui il suo aiutante e migliore amico, un indiano Navajo di nome John Henry.\nProduzione.\nLa serie fu prodotta da Ivan Tors Productions e girata negli studios dell'Africa U.S.A. Park ad Acton in California. Le musiche furono composte da George Bruns e Harry Sukman.\nRegisti.\nTra i registi della serie sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dall'11 settembre 1967 al 1\u00ba aprile 1968 sulla rete televisiva ABC. In Italia \u00e8 stata trasmessa con il titolo \"Cowboy in Africa\".\nAlcune delle uscite internazionali sono state:"}
{"id": "3941290", "revid": "287204", "url": "https://it.wikipedia.org/wiki?curid=3941290", "title": "Sandy Altermatt", "text": "Biografia.\nLa carriera di Sandy Altermatt nel mondo dei media inizia nel 1993, con le prime esperienze giornalistiche e d'animazione alla Rete Tre della Radiotelevisione Svizzera di lingua italiana, RSI. L\u00ec ha lavorato come animatrice radiofonica e giornalista musicale seguendo tra le altre cose, anche Montreux Jazz Festival e il Sonar di Barcellona.\nPoco dopo arriva anche il contatto con la televisione: la conduzione di \"Estate scienza\" nel '95, diversi speciali tv presentati sulle reti dell'allora \"TSI\". In poco tempo diventa la voce e il volto di tutte le dirette radiotelevisive delle grandi rassegne musicali estive della Svizzera italiana, Estival Jazz in testa. Negli anni poi ha avuto modo condurre e creare diversi programmi sia radio che tv. Da \"Music Hotel\", programma di approfondimento e novit\u00e0 musicali in onda la domenica sera su Rete Tre a \"Neverland\", un viaggio musicale del venerd\u00ec sera attraverso sette citt\u00e0 americane, con l'amico e collega Federico Buffa. \"Eva ora\", una chiacchierata libera sulla vita e le sue particolarit\u00e0, condotto insieme alle sue colleghe.\nPer la televisione dal 1995 presenta Estival Jazz Lugano, intervistando in diretta personalit\u00e0 del calibro di Al Jarreau, George Clinton, Level 42, Nile Rodgers e moltissimi altri.\nNegli anni 2008 e 2009 si dedica per la prima volta solo alla televisione e prende parte alla creazione e conduzione dell'innovativo e ambizioso progetto latele, programma prodotto da Aldina Crespi. Il programma accompagnava il pubblico durante la giornata televisiva su RSI LA1, grazie a interventi e programmi di diverse durate, tra un programma e l'altro. Qui, insieme a Danny Rauseo, crea e conduce anche \"Doppio Misto\", adattato in un secondo momento anche alla radio, Rete Uno, con il titolo \"La storia infinita\". Il programma metteva a confronto uomini e donne in tutti i suoi aspetti attraverso un'intervista incrociata.\nDal 2006 al 2010 ha commentato per il pubblico della svizzera italiana l'Eurovision Song Contest, in diretta da Atene, Helsinki, Bergrado, Mosca, Oslo e nel 2014 da Copenhagen in cui per la Svizzera era in gara il ticinese SebAlter.\nDa febbraio 2010 lavora per Rete Uno: da gennaio 2015 a giugno 2016 ha condotto ogni mattina alle 10 il suo programma Non chiamatemi Sandra.\nDa gennaio 2016 a settimane alterne conduce con Marcello Fusetti, Albachiara, dalle 5.45 alle 8.00, su Rete Uno."}
{"id": "3941292", "revid": "76963", "url": "https://it.wikipedia.org/wiki?curid=3941292", "title": "Fernando \u00c1lvarez de Toledo (scrittore)", "text": "Gi\u00e0 soldato nelle Fiandre, attorno agli anni 1580 part\u00ec alla volta del Cile come \"conquistador\" al seguito dell'esercito di Alonso de Sotomayor. Successivamente fu governatore di Chill\u00e1n e nel 1600 si spos\u00f2 a San Juan de la Frontera con Jer\u00f3nima de Lemos.\nFu autore di un poema in versi (di cui sono pervenuti solo pochi frammenti) intitolato \"Araucana\", che compose ispirandosi a \"La Araucana\" di Alonso de Ercilla. Fino a quasi la met\u00e0 del XX secolo gli era stato attribuito erronamente un altro poema dal titolo \"Pur\u00e9n ind\u00f3mito\", ma a partire dal 1944, grazie alle ricerche compiute dallo storico Aniceto Almeyda Arroyo, si \u00e8 scoperto che il vero autore dell'opera era in realt\u00e0 Diego Arias de Saavedra."}
{"id": "3941293", "revid": "729155", "url": "https://it.wikipedia.org/wiki?curid=3941293", "title": "Campionato mondiale di mezza maratona", "text": ""}
{"id": "3941299", "revid": "599013", "url": "https://it.wikipedia.org/wiki?curid=3941299", "title": "Ant\u00f3nio Saraiva", "text": "Carriera.\nCon il Benfica vinse tre campionati portoghesi (1960, 1961, 1963), due Coppe dei Campioni (1961, 1962) e una Coppa di Portogallo (1962)."}
{"id": "3941301", "revid": "287204", "url": "https://it.wikipedia.org/wiki?curid=3941301", "title": "Antonio Saraiva", "text": ""}
{"id": "3941303", "revid": "287204", "url": "https://it.wikipedia.org/wiki?curid=3941303", "title": "P\u00e5l Varhaug", "text": "Carriera.\nKart.\nInizia a gareggiare nel 2005 nei kart, finendo 5\u00ba nel campionato nazionale norvegese (categoria ICA), campionato che vinse l'anno seguente (titolo ICA Junior).\nFormula Renault 2.0.\nDopo il successo nei kart, nel 2007 passa alla Formula Renault 2.0 svizzera, alla guida della Jenzer Motorsport, classificandosi 2\u00ba a fine stagione con 4 vittorie, 3 pole, 1 giro veloce e 7 podi su 12 gare totalizzando 232 punti. Lo stesso anno disput\u00f2 delle gare di Formula Renault 2.0 NEC e anche 2 gare della Formula Renault 2.0 italiana nel week-end del Circuito del Mugello.\nNel 2008 continu\u00f2 nella stessa serie, correndo tutte le gare sia nell'Eurocup sia in quello italiano. Concluse 15\u00ba in Eurocup, nella quale il miglior risultato fu un 5\u00ba posto a Estoril. Nella serie italiana, fin\u00ec a punti tutte le quattordici gare, ne vinse 3 (all'attivo segn\u00f2 anche 3 pole, 1 giro veloce e 330 punti) e fece facilmente suo il titolo.\nAl termine della stagione, Varhaug prese parte alla Formula Renault 3.5 Series provando al Paul Ricard con il team italiano Prema Powerteam, completando pi\u00f9 di cento giri.\nInternational Formula Masters.\nNel 2009 partecipa alla Formula Masters, nuovamente con la Jenzer Motorsport. Concluse 5\u00ba assoluto, 2\u00ba tra i debuttanti (dietro ad Alexander Rossi). Ottenne 5 podi e mise a segno 1 pole position a Brno.\nGP3 Series.\nNel 2010 partecipa al nuovo campionato GP3, ancora una volta con Jenzer Motorsport. Dopo essersi qualificato in prima fila per gara-1 a Barcellona, Varhaug divenne il primo pilota a vincere in questa inedita categoria, concludendo davanti a Robert Wickens e Esteban Guti\u00e9rrez. Ma, nelle gare successive, non riesce pi\u00f9 a esprimersi allo stesso livello del week-end spagnolo, non giungendo pi\u00f9 in zona punti per tutta la stagione. In Gara-1 a Spa taglia il traguardo 3\u00ba, ma viene retrocesso al 15\u00ba posto a causa di un sorpasso in regime di Safety Car. Inoltre, ottenne il giro veloce a Monza, ma non gli fu assegnato il punto aggiuntivo in quanto non fin\u00ec la gara nella top 10. Concluse il campionato 13\u00ba.\nGP2 Series.\nNell'inverno del 2011 pass\u00f2 alla categoria superiore, partecipando alla GP2 Asia con la DAMS, ottenendo un punto in gara-2 a Imola, grazie alla squalifica del compagno di squadra Romain Grosjean. Divent\u00f2 cos\u00ec il primo pilota norvegese ad andare a punti nella categoria.\nLa DAMS conferm\u00f2 Varhaug anche per la GP2 Main Series, ma i risultati furono deludenti. Non giunse mai in zona punti, con un 8\u00ba posto a Barcellona come miglior risultato. Anche per via dell'impietoso confronto con il vincitore del titolo, il compagno Grosjean, non venne riconfermato.\nAuto GP.\nDopo aver perso il suo sedile in GP2, Varhaug si spost\u00f2 nell'Auto GP con il team Virtuosi UK. A Monza, primo evento stagionale, arriv\u00f2 a podio in entrambe le gare. Concluse il campionato 2\u00ba, con 183 punti, 3 vittorie, 1 giro veloce e 8 arrivi a podio totale, giungendo alle spalle del britannico Adrian Quaife-Hobbs.\nRitorno in GP2.\nNel 2013, Varhaug torn\u00f2 alla GP2 Series, alla guida della neonata Hilmer Motorsport. Tuttavia, dopo i soli eventi di Sakhir e Barcellona, nei quali ottenne risultati deludenti (tra i quali un ritiro in Spagna), fu rimpiazzato dal britannico Jon Lancaster."}
{"id": "3941306", "revid": "101168759", "url": "https://it.wikipedia.org/wiki?curid=3941306", "title": "Maria \u00c1lvarez Tubau", "text": "Biografia.\nAmica della grande attrice Mar\u00eda Guerrero, divenne nota come interprete del drammaturgo francese Victorien Sardou e di Hermann Sudermann.\nNel 1891 fu definita \"Dottoressa in Arte Drammatica\" in un documento pubblico firmato da Jos\u00e9 Zorrilla, Gaspar N\u00fa\u00f1ez de Arce, Campoamor, Emilio Castelar, Jos\u00e9 Echegaray y Eizaguirre, e da altri giornalisti, politici e intellettuali."}
{"id": "3941307", "revid": "599013", "url": "https://it.wikipedia.org/wiki?curid=3941307", "title": "Ant\u00f3nio Mendes", "text": "Carriera.\nCon il Benfica vinse il campionato portoghese nel 1960 e nel 1961, la Coppa di Portogallo nel 1959 e la Coppa dei Campioni nel 1961."}
{"id": "3941309", "revid": "621682", "url": "https://it.wikipedia.org/wiki?curid=3941309", "title": "Ant\u00f3nio da Silva Mendes", "text": ""}
{"id": "3941310", "revid": "287204", "url": "https://it.wikipedia.org/wiki?curid=3941310", "title": "Antonio Mendes", "text": ""}
{"id": "3941311", "revid": "767487", "url": "https://it.wikipedia.org/wiki?curid=3941311", "title": "Deadlock (gruppo musicale)", "text": "I Deadlock sono un gruppo musicale melodic death metal tedesco originario di Schwarzenfeld, citt\u00e0 della Bavaria, e formatosi nel 1997. La band ha pubblicato cinque album, un EP e uno split album con i Six Reasons to Kill. Hanno realizzato anche alcuni video come \"Code of Honor\", \"The Brave/Agony Applause\" e \"Virus Jones\".\nLe tematiche principalmente affrontate dalla band sono i diritti degli animali e le questioni sociali.\nLa particolarit\u00e0 della band \u00e8 l'alternanza del canto growl del cantante e quello pulito e melodico della vocalist.\nDal 2011 John Galert \u00e8 il nuovo cantante del gruppo e ha sostituito Johannes Prem.\nAttualmente sono sotto contratto con la Napalm Records dopo anni di militanza su Lifeforce Records la quale \u00e8 stata la casa discografica di gruppi come i Trivium, gli Heaven Shall Burn e gli All That Remains.\nStoria del gruppo.\nFormatisi nel 1997 hanno pubblicato il loro primo lavoro due anni dopo. Esso \u00e8 un CD singolo omonimo della band, \"Deadlock\", pubblicato indipendentemente e composto da quattro canzoni: \"Sunrise - Demon's Set\", \"Self-Determination and the Need of Being Helped\", \"Invictus Maneo\" e \"Fire\".\nL'anno seguente firmano un contratto con la casa produttrice Winter e pubblicano l'EP \"I'll Wake You...When Spring Awakes\". Restano con la Winter fino al 2003 e pubblicano il loro primo album, \"The Arrival\" e uno split album.\nIn seguito passano alla pi\u00f9 conosciuta Lifeforce Records con la quale hanno pubblicato finora quattro album e un singolo.\nNel 2013 passano alla Napalm Records e nello stesso anno esce \"The Arsonist\", primo album del gruppo per l'etichetta austriaca. Il 2 settembre 2014 viene annunciata la scomparsa del batterista e membro fondatore Tobias \"Tobi\" Graf a causa di un tumore, al suo posto viene reclutato Werner Riedl. \nNel settembre 2015, tramite il canale YouTube della band, Sabine annuncia la momentanea fuoriuscita dalla band a causa della gravidanza del secondo figlio, presentando la nuova cantante Margot \"Margi\" Gerliz, per poi lasciare definitivamente nell'aprile 2016 per dedicarsi completamente alla famiglia dopo la nascita del secondo figlio, confermando cos\u00ec l'ingresso in pianta stabile della Gerlitz."}
{"id": "3941312", "revid": "2108263", "url": "https://it.wikipedia.org/wiki?curid=3941312", "title": "Giovanni Ircano II", "text": "Ircano assunse il trono nella fase discendente delle fortune della famiglia asmonea: da una parte l'espansione della Repubblica romana ridusse sempre pi\u00f9 l'estensione del suo regno e la sua effettiva indipendenza politica, dall'altra la sua lotta con il fratello Aristobulo II indebol\u00ec la forza della dinastia. L'ascesa di Antipatro e, in particolare, di suo figlio Erode il Grande, fu dovuta in parte all'incapacit\u00e0 di Ircano di reggere le redini del suo regno.\nBiografia.\nIrcano era il primo figlio del re Alessandro Ianneo e di sua moglie Salom\u00e8 Alessandra; i due ebbero anche un altro figlio, Aristobulo II. Alessandro Ianneo aveva riunito nella sua persona i due ruoli apicali della societ\u00e0 ebraica: quello di Re e quello di Sommo sacerdote. Alla sua morte, avvenuta nel 76 a.C., la vedova Salom\u00e8 divenne regina, mentre il titolo di sommo sacerdote fu conferito a Ircano. Mentre Alessandro aveva privilegiato i Sadducei, membri dell'aristocrazia sacerdotale, Salom\u00e8 e Ircano riservarono il proprio favore ai Farisei, i quali chiedevano una pi\u00f9 stretta osservanza della Legge.\nNel 67 a.C. Salom\u00e8 mor\u00ec, e Ircano le succedette come sovrano, accumulando nuovamente entrambe le cariche. Dopo appena tre mesi di regno, Aristobulo si ribell\u00f2 al fratello, reclamando per s\u00e9 il trono col sostegno del partito dei Sadducei. Ircano diede battaglia al fratello nei pressi di Gerico: molti soldati del suo esercito, composto anche da mercenari, passarono dalla parte di Aristobulo, che consegu\u00ec la vittoria. Ircano si rifugi\u00f2 a Gerusalemme, ma dovette arrendersi dopo che Aristobulo riusc\u00ec a prendere il Tempio. I due fratelli concordarono un trattato di pace in base al quale Ircano doveva rinunciare al trono e al sommo sacerdozio, pur continuando a godere dei proventi di quest'ultimo.\nIrcano temeva che Aristobulo volesse metterlo a morte, e queste sue paure furono sfruttate e ingigantite dal suo consigliere Antipatro, un idumeo che, secondo Giuseppe Flavio, intendeva controllare la Giudea rimettendo il debole e influenzabile Ircano sul trono. Ircano si rifugi\u00f2 presso il re Areta III, sovrano dei Nabatei, il quale aveva promesso ad Antipatro di sostenere la causa di Ircano in cambio della restituzione di alcune citt\u00e0 nabatee conquistate dagli Asmonei. I Nabatei avanzarono poi su Gerusalemme con un esercito forte di 50.000 uomini, e la misero sotto assedio; fu in questa occasione che gli uomini di Ircano misero a morte il pio Honi Hameaggel.\nMentre la guerra tra i due fratelli era ancora in corso, il generale romano Gneo Pompeo Magno sottomise i regni ellenistici del Regno del Ponto e dei Seleucidi; invi\u00f2 allora Marco Emilio Scauro a prendere possesso della Siria seleucide. Poich\u00e9 gli Asmonei erano alleati dei Romani, sia Ircano che Aristobulo si appellarono a Scauro, ciascuno tentando di corrompere Scauro per convincerlo a deliberare in suo favore; Scauro fu convinto dall'offerta di 400 talenti di Aristobulo e ordin\u00f2 ad Areta di ritirare il suo esercito, che sub\u00ec una sconfitta devastante per mano di Aristobulo. Quando Pompeo giunse in Siria, nel 63 a.C., entrambi i fratelli gli mandarono inviati (come fece pure una terza delegazione, rappresentante di quella parte del popolo ebraico che voleva abolire la monarchia), il quale, per\u00f2, ritard\u00f2 la decisione. Alla fine scelse di sostenere Ircano, in quanto riteneva che il fratello pi\u00f9 anziano e debole fosse un alleato pi\u00f9 affidabile per la Repubblica. Aristobulo inizialmente si rinchiuse nella fortezza di Alexandrium, ma quando i Romani fecero arrivare le legioni, si arrese e consegn\u00f2 Gerusalemme. Poich\u00e9 molti dei suoi seguaci non vollero aprire le porte della citt\u00e0, per\u00f2, i Romani posero Gerusalemme sotto assedio e la presero d'assalto, danneggiando sia la citt\u00e0 che il Tempio. Aristobulo fu mandato a Roma come prigioniero; Ircano assunse nuovamente il ruolo di Sommo sacerdote, ma il potere politico rimase nelle mani dei Romani, il cui rappresentante fu Antipatro, nominato procuratore di Giudea.\nNel 47 a.C. Gaio Giulio Cesare restitu\u00ec il potere politico a Ircano, nominandolo \"etnarca\"; ad ogni modo, Antipatro rest\u00f2 il vero detentore del potere, in quanto Ircano delegava a lui tutte le decisioni; alla sua morte, avvenuta per avvelenamento nel 43 a.C., ebbe inizio un'epoca di caos. Nel 40 a.C. il regno fu invaso dai Parti, i quali erano intervenuti in favore di Antigono, il figlio di Aristobulo II, che sperava di recuperare il trono degli avi. Il comandante dei Parti, Barzafarne, invit\u00f2 Ircano e Fasaele, fratello di Erode il Grande, nel proprio campo per contrattare la pace, e, malgrado l'avvertimento di Erode, i due accettarono, venendo fatti prigionieri. Furono consegnati ad Antigono, il quale fece mutilare Ircano affinch\u00e9 non potesse ricoprire l'incarico di Sommo sacerdote. Fu poi inviato a Babilonia, dove visse per quattro anni tra gli ebrei babilonesi, che lo trattarono con ogni rispetto.\nNel 36 a.C., Erode, che aveva sconfitto Antigono con l'aiuto romano e che temeva che Ircano potesse convincere i Parti a riconquistare il trono per lui, lo invit\u00f2 a tornare a Gerusalemme, dove Ircano fu ricevuto con grande rispetto e con gli onori del primo posto a tavola e della presidenza del consiglio di stato. La nipote di Ircano, Mariamne figlia di Alessandra Maccabea, era la moglie di Erode.\nNel 30 a.C., per\u00f2, Erode accus\u00f2 Ircano di tramare con i Nabatei e lo mise a morte."}
{"id": "3941316", "revid": "3082", "url": "https://it.wikipedia.org/wiki?curid=3941316", "title": "Ircano II", "text": ""}
{"id": "3941325", "revid": "767487", "url": "https://it.wikipedia.org/wiki?curid=3941325", "title": "Jos\u00e9 Rita", "text": ""}
{"id": "3941326", "revid": "767487", "url": "https://it.wikipedia.org/wiki?curid=3941326", "title": "Coppa Interamericana 1979", "text": "La Coppa Interamericana 1979 \u00e8 stata la sesta edizione del trofeo riservato alle squadre vincitrici della CONCACAF Champions' Cup e della Coppa Libertadores."}
{"id": "3941328", "revid": "281901", "url": "https://it.wikipedia.org/wiki?curid=3941328", "title": "Trypanosomatidae", "text": "I Tripanosomatidi (Trypanosomatidae) sono una famiglia di protozoi flagellati, parassiti delle piante e degli animali.\nImportante \u00e8 la presenza di un cinetoplasto, una regione in prossimit\u00e0 della tasca flagellare contenente un accumulo di DNA, detto anche kDNA. \nQuesti parassiti presentano un polimorfismo, legato alle condizioni di sviluppo e ai diversi stadi del ciclo vitale, che dipende dalla posizione del cinetoplasoma del flagello, o dalla presenza o assenza di una membrana ondulatoria che connette il flagello al corpo cellulare. \nPatogene per l'uomo e per gli animali domestici, in alcuni casi selvatici, sono numerose specie di \"Trypanosoma\" e di \"Leishmania\", trasmesse dalla puntura di insetti ditteri e responsabili di malattie note come rispettivamente tripanosomiasi e leishmaniosi. I tripanosomi africani, \"T.brucei gambiense\", sono gli agenti patogeni della malattia del sonno, e sono trasmessi dalla puntura di mosche tse-tse del genere \"Glossina\". Altri insetti appartenenti agli eterotteri sono responsabile della trasmissione della malattia di Chagas nel centro-sud America.\nCiclo vitale.\nTripanosomi e Leishmania si sviluppano attraverso delle fasi ben specifiche.\nTripanosomi.\nNei tripanosomi lo stadio infettivo viene denominato tripomastigote: il parassita \u00e8 caratterizzato microscopicamente da un aspetto globalmente ondulato e monoflagellato, e pu\u00f2 essere rinvenuto nell'apparato buccale degli insetti vettori, soprattutto a livello delle ghiandole salivari.\nDopo la puntura da parte del vettore, i tripomastigoti penetrano attraverso la ferita e raggiungono il circolo ematico, la linfa e il liquido cefalorachidiano, dove iniziano a moltiplicarsi tramite fissione binaria. I tripomastigoti passano quindi ad infettare le cellule del sistema nervoso centrale, della pelle e del tessuto adiposo, dando varie manifestazioni cliniche.\nI tripomastigoti presenti nel circolo ematico possono essere risucchiati durante la puntura di un altro insetto e riprodursi nel suo intestino. Successivamente raggiungono le sue ghiandole salivari e passano allo stadio di epimastigote, non direttamente infettivo e caratteristico esclusivamente di questa fase riproduttiva. Gli epimastigoti sono microscopicamente simili ai tripomastigoti, ma visibilmente meno ondulati. Nell'arco di 4-6 settimane, gli epimastigoti si trasformano in tripomastigoti e possono pertanto riprendere da capo il ciclo infettivo.\n\"Trypanosoma cruzi\" presenta un ulteriore stadio, quello di amastigote: pi\u00f9 piccolo rispetto ai due precedenti, caratterizzato da una forma ovale e aflagellato, pu\u00f2 essere rinvenuto all'interno delle cellule muscolo-cardiache e neuronali dell'ospite infettato. Si evidenzia durante la fase riproduttiva all'interno delle cellule dell'ospite, dopo l'infezione da parte dei tripomastigoti: dopo essersi moltiplicato ripetutamente per fissione binaria determina la lisi della cellula ospitante, e procede quindi a parassitare altre cellule o a svilupparsi in tripomastigote ed eventualmente (secondo i passaggi descritti precedentemente) in epimastigote.\nLeishmania.\nLeishmania si pu\u00f2 rinvenire nella saliva degli insetti vettori sotto forma di promastigote, dalla forma lunga e sottile e monoflagellato. Dopo la puntura da parte del vettore, i parassiti penetrano nella cute attraverso la ferita e vengono fagocitati dai macrofagi e dalle altre cellule del sistema reticoloendoteliale. \nAll'interno di queste i promastigoti perdono il flagello divenendo amastigoti, iniziando a riprodursi per fissione binaria fino a distruggere le cellule (e innescando il processo patologico nel tessuto in cui queste si trovano): a questo punto, similmente a quanto avviene per \"T. cruzi\", gli amastigoti possono penetrare nelle cellule circostanti o trasformarsi in promastigoti, venendo poi inglobati dalla puntura di un altro vettore e moltiplicandosi (sempre come promastigote) all'interno di esso, per poi eventualmente ripetere il ciclo."}
{"id": "3941330", "revid": "436907", "url": "https://it.wikipedia.org/wiki?curid=3941330", "title": "Moving Waves", "text": "Focus II (Moving Waves) \u00e8 il secondo album della band progressive rock olandese dei Focus, pubblicato nell'ottobre 1971.\nDescrizione.\nSi tratta del primo album dei Focus che mostra i tratti caratteristici della band. L'album usc\u00ec originalmente nel formato di LP, con una durata che rientra nella media del periodo e del genere di 41:40 minuti. Nell'album si ritrova una fusione tra rock e classica, che trova ampi spazi nel progressive rock, genere reinterpretato dai Focus, in questo album pi\u00f9 maturo rispetto ad \"In and Out of Focus\".\nI brani.\nL'album si apre con un brano con forti sonorit\u00e0 hard rock, \"Hocus Pocus\". Ad un riff paragonabile a quelli dei coevi Led Zeppelin, Black Sabbath o Deep Purple si alternano uno jodel cantato dall'organista-flautista Thijs van Leer e a ripetuti assoli e virtuosismi di chitarra elettrica, batteria e flauto traverso. \"Le Clochard\" \u00e8 un breve brano di chitarra acustica suonato da Jan Akkerman, in contrapposizione alle sonorit\u00e0 del brano precedente, paragonabile a \"Horizons\" suonato da Steve Hackett in \"Foxtrot\" dei Genesis.\n\"Janis\" \u00e8 un altro brano di natura classico-barocca, dominato dal flauto traverso di van Leer accompagnato da una delicata chitarra acustica e da una leggera batteria. \"Moving Waves\" \u00e8 la breve title-track, l'unico brano dell'album con un testo di senso compiuto. \"Focus II\", ultimo brano del lato A, mostra lo stile caratteristico dei Focus: forte influenza di tastiere, con un treno di batteria che segue in maniera leggera l'intero pezzo e alcuni riff ripetuti di chitarra elettrica.\n\"Eruption\" \u00e8 una suite, formato tipico del rock progressivo, che occupa l'intero lato B. \u00c8 una rivisitazione della storia di Orfeo ed Euridice di Jacopo Peri, quasi completamente strumentale. Al suo interno dominano i virtuosismi di Jan Akkerman, accompagnati da flauti, tastiere, batteria, basso e mellotron. Ha toni piuttosto epici, con riff che riaffiorano pi\u00f9 volte all'interno del brano."}
{"id": "3941333", "revid": "111099944", "url": "https://it.wikipedia.org/wiki?curid=3941333", "title": "Harry Beck", "text": "Beck ide\u00f2 lo schema nel suo tempo libero dal lavoro di disegnatore tecnico presso il London Underground Signals Office. Inizialmente accolta con scetticismo, la mappa divenne subito molto popolare e fu adottata ufficialmente per illustrare una rete ormai complessa e di cui la creazione di Beck semplific\u00f2 la percezione; per questo si tratt\u00f2 anche un importante esempio di grafica, spesso ripreso per schematizzare le reti di trasporto pubblico.\nLa mappa della metropolitana di Londra.\nPrima dell'intervento di Beck.\nPrima del diagramma ideato da Beck, le varie linee della metropolitana erano tracciate geograficamente, spesso sovrapposte alle strade delle cartine della citt\u00e0. Conseguentemente, le stazioni del centro erano molto ravvicinate tra loro, mentre quelle periferiche erano molto distanziate. Dal 1909, un nuovo tipo di \"mappa\" apparve nelle carrozze ferroviarie: un diagramma lineare, spesso una semplice linea retta, sulla quale le stazioni servite erano riportate equidistanziate. Per la fine degli anni venti, questa rappresentazione era stata ampiamente adottata dai gestori delle linee della metropolitana londinese, la maggior parte delle quali disegnate da George Dow. \u00c8 stato ipotizzato che tali diagrammi abbiano ispirato Beck nell'ideazione della sua proposta.\nLa mappa in uso nel 1932, subito prima di quella di Beck, era stata disegnata da F. H. Stingemore per il periodo 1926-1932. Stingemore aveva leggermente espanso l'area centrale della citt\u00e0 per facilitare la lettura della mappa.\nLa mappa proposta da Beck.\nBeck era dell'opinione che i passeggeri della metropolitana fossero interessati prevalentemente al come raggiungere una determinata stazione e al dove cambiare mezzo, pi\u00f9 che all'accuratezza geografica della mappa. Cos\u00ec disegn\u00f2 un diagramma che sembrava pi\u00f9 una schematizzazione elettrica che una mappa, sul quale tutte le stazioni erano quasi equamente distanziate.\nBeck propose l'idea a Frank Pick della Metropolitana di Londra nel 1931, ma la sua proposta fu considerata troppo radicale e inizialmente respinta. Beck tuttavia torn\u00f2 ad insistere e, dopo una positiva stampa di prova in 500 copie nel 1932, la mappa fu stampata in copie nel 1933. La reazione positiva dei clienti dimostr\u00f2 la correttezza dell'idea iniziale e una ristampa fu necessaria gi\u00e0 ad un mese dall'emissione.\nNel 2013, Degani ha stabilito un paragone tra \u00abil ritmo e il fascino\u00bb della \u00abgriglia rilassata\u00bb ideata da Beck e i lavori di artisti moderni, quali \"Composition With Yellow, Blue and Red\" (1937-1942) di Piet Mondrian.\nDopo l'intervento di Beck.\nBeck continu\u00f2 ad aggiornare la mappa regolarmente come collaboratore indipendente. Nel 1960, Victoria Line fu aggiunta da Harold Hutchison, all'insaputa di Beck, che ne rimase amareggiato. Altri cambiamenti furono poi introdotti successivamente senza che il suo nome pi\u00f9 comparisse sulla mappa. Beck tent\u00f2 allora di affermare la propria propriet\u00e0 intellettuale sul lavoro, senza successo: sua moglie ne accus\u00f2, ammalandosi, e lui nel 1965 rinunci\u00f2 a proseguire la battaglia legale che aveva intrapreso.\nPaul Garbutt, cui fu assegnata la responsabilit\u00e0 editoriale di una nuova versione della mappa, torn\u00f2 al modello iniziale di Beck, sebbene con alcune modifiche. Nonostante Beck avesse preferito questa nuova versione a quella di Hutchison, non ne fu pienamente soddisfatto ed inizi\u00f2 a svilupparne versioni alternative, che sottopose alla Transport for London. Nonostante la semplicit\u00e0 e facilit\u00e0 di lettura, queste furono rifiutate. Beck continu\u00f2 a sviluppare modelli e disegni per una nuova mappa fino alla sua morte, avvenuta negli anni settanta.\nL'importanza di Beck \u00e8 stata riconosciuta postuma nel 1997.\nInfluenza.\nL'idea di Beck \u00e8 stata emulata dai gestori delle metropolitane e degli autobus in tutto il mondo e numerose mappe in uso seguono i suoi principi."}
{"id": "3941337", "revid": "22356", "url": "https://it.wikipedia.org/wiki?curid=3941337", "title": "Pachipleurosauri", "text": ""}
{"id": "3941339", "revid": "1543377", "url": "https://it.wikipedia.org/wiki?curid=3941339", "title": "Male di miele", "text": "Male di miele \u00e8 un singolo del gruppo alternative rock italiano Afterhours, pubblicato nel 1998 da Mescal ed estratto dall'album \"Hai paura del buio?\" del 1997.\nNel 2012, in occasione dell'uscita esclusiva con la Repubblica XL dell'EP \"Meet Some Freaks on Route 66\", il brano viene reinterpretato con un differente arrangiamento. Questa versione prevede l'utilizzo della chitarra acustica elettrificata, l'assenza di base ritmica e un'escursione improvvisativa al posto della parte centrale. \u00c8 stata registrata al Santa Fe Center Studio con il produttore Doug Geist.\nNel 2014 due \"cover\" del brano vengono incluse nella versione \"reloaded\" di \"Hai paura del buio?\": quella interpretata dagli Afghan Whigs e la \"special track\" di Piero Pel\u00f9.\nVideoclip.\nIl videoclip vede il gruppo suonare in scene caratterizzate dal colore viola e dagli effetti a specchio. Nelle sequenze dei cori i membri del gruppo appaiono con maschere di Pluto."}
{"id": "3941340", "revid": "3115", "url": "https://it.wikipedia.org/wiki?curid=3941340", "title": "\u00c8 stato solo un flirt?", "text": "\u00c8 stato solo un flirt? \u00e8 stato un programma televisivo italiano andato in onda in prima serata su Rai 1 dal 21 aprile al 12 maggio 2012 per quattro puntate con la conduzione di Antonella Clerici.\nIl programma.\nIl programma presenta alcune analogie con un segmento di \"C'\u00e8 posta per te\" di Maria De Filippi, infatti ha causato subito critiche e controversie da parte del programma televisivo della rete Mediaset.\nLe differenze fra questo programma e quello della concorrenza sembrano rimanere due: la certezza della presenza dell'amore di un tempo e una narrazione concentrata non sull'incontro in s\u00e9 ma sul racconto della loro storia.\nI partecipanti entreranno con una scatola dei propri ricordi che contiene fotografie, biglietti, oggetti di valore soggettivo. La scatola deve far rivivere le emozioni passate con quella persona che non si vede da tempo e che alla fine si incontrer\u00e0 nuovamente; lo scopo \u00e8 di poter rivedere una persona tanto cara, non con quello di far innamorare nuovamente le due persone.\nLa trasmissione vede la partecipazione di Massimiliano Pani, che svolge la funzione di inviato-investigatore. Massimiliano gira l'Europa per scoprire le storie delle persone che hanno contattato il programma, ma non vogliono parteciparvici direttamente in studio. Perci\u00f2 l'investigatore fa visita nelle loro case dove si far\u00e0 spiegare le loro vecchie storie."}
{"id": "3941341", "revid": "287204", "url": "https://it.wikipedia.org/wiki?curid=3941341", "title": "2. Fu\u00dfball-Bundesliga 2004-2005", "text": "La 2. Fu\u00dfball-Bundesliga 2004-2005 \u00e8 stata la 31\u00aa edizione della seconda divisione tedesca di calcio. La formula del torneo prevedeva la partecipazione di diciotto squadre che disputavano incontri di andata e ritorno all'italiana, per un totale di trentaquattro giornate.\nDelle diciotto squadre che ne hanno preso parte, le sette nuove squadre rispetto all'edizione precedente sono state le tre retrocesse dalla Bundesliga (la massima serie del campionato tedesco di calcio), ovvero Eintracht Francoforte, Monaco 1860 e Colonia che hanno preso il posto delle promosse , e Magonza 05; le quattro promosse dalla Regionalliga (la terza serie del campionato), provenienti dai due gironi \"Nord\" e \"S\u00fcd\" ovvero, rispettivamente, Rot-Weiss Essen e , Rot-Weiss Erfurt e Saarbr\u00fccken. Queste ultime societ\u00e0 hanno rimpiazzato le retrocesse Lubecca, Jahn Regensburg, Union Berlino e Osnabr\u00fcck.\nAl termine della manifestazione, le prime tre squadre piazzatesi in classifica, Colonia, ed Eintracht Francoforte, hanno conseguito la promozione nella Bundesliga 2005-2006. Il Colonia, quale primatista, \u00e8 stato nominato campione del torneo. Le ultime quattro squadre, Eintracht Trier, Rot-Weiss Oberhausen, Rot-Weiss Essen e Rot-Weiss Erfurt hanno subito la retrocessione nella Regionalliga.\nCapocannoniere del torneo \u00e8 stato Lukas Podolski del Colonia con ventiquattro reti."}
{"id": "3941342", "revid": "1543377", "url": "https://it.wikipedia.org/wiki?curid=3941342", "title": "Ezio Guidi", "text": "Inizia la sua carriera a Berna dove, per alcune stagioni, \u00e8 responsabile della redazione in lingua italiana delle \"\" (poi ribattezzata Radio Svizzera Internazionale). Successivamente, dopo il trasferimento a Lugano, si forma come regista presso la RTSI dove si occupa di temi di attualit\u00e0 e di costume. Conduce le prime puntate dell'emissione del Primo d'agosto, di cui fu tra gli ideatori. Nel 1976 presenta la finale svizzera dell'Eurovision Song Contest e commenta 17 edizioni dei Giochi senza frontiere tra cui, insieme a Mascia Cantoni, la puntata di Caslano del 1976 che, con oltre cento milioni di telespettatori, registr\u00f2 il record d'ascolto dell'intera storia dei Giochi diffusi in Eurovisione.\nNegli stessi anni inizia a specializzarsi come telecronista sportivo, seguendo in particolare lo sci nordico, il salto, il pattinaggio artistico (di cui segue 51 edizioni dei campionati europei e dei mondiali) e il nuoto. Si avvicina poi al ciclismo, seguendo svariate edizioni del Giro d'Italia, della Vuelta, dei campionati mondiali, oltre che del Tour de Suisse e del Tour de Romandie. In seguito si occupa di sci alpino e soprattutto di tennis, sia maschile che femminile, conducendo per molti anni le telecronache dei principali tornei e del Grande Slam, dai tempi di Borg fino agli esordi e poi ai successi di Martina Hingis e Roger Federer.\nPer diverse stagioni ha condotto il programma della televisione svizzera di lingua italiana \"Domenica sport\". Guidi \u00e8 inoltre autore di alcuni documentari che ripercorrono la storia del calcio ticinese, in particolare di quattro filmati dedicati rispettivamente all'AC Bellinzona, al FC Chiasso, al FC Locarno e al FC Lugano, prodotti in occasione dei centenari dei vari club. Con scadenza settimanale scrive sul quotidiano La Regione una rubrica su temi tennistici intitolata \"Tie-break\". Inviato a ben 20 edizioni dei Giochi olimpici, Ezio Guidi detiene il primato di presenze da cronista televisivo per la SSR a questo appuntamento sportivo."}
{"id": "3941351", "revid": "124158399", "url": "https://it.wikipedia.org/wiki?curid=3941351", "title": "John Price (personaggio)", "text": "John Price \u00e8 uno dei personaggi principali della serie di videogiochi \"Call of Duty\". Apparso inizialmente in \"Call of Duty\" e \"Call of Duty 2\", ambientati durante la seconda guerra mondiale, il personaggio viene poi trasposto e sviluppato nell'epoca del terrorismo, in ', ', \"\" e nel \"reboot\" .\nApparizioni.\nSeconda guerra mondiale.\nLa prima apparizione del capitano John Price si ha nel primo videogioco della saga, \"Call of Duty\". Nella campagna britannica Price \u00e8 uno dei personaggi principali: ufficiale della Compagnia D del 2\u00ba Battaglione aviotrasportato \"Oxfordshire and Buckinghamshire\" di fanteria leggera della 6\u00aa Divisione aviotrasportata, prende parte alla cattura del ponte Pegasus durante il D-Day e poi viene trasferito assieme al sergente Evans, il personaggio giocabile, nella Special Air Service. Cronologicamente successivo, ma visibile nella campagna americana, Price viene liberato da un campo di prigionia tedesco dai paracadutisti statunitensi e qualche mese dopo, di nuovo nella campagna britannica, rimane ucciso in azione a bordo della corazzata \"Tirpitz\" al largo delle coste norvegesi.\nIn \"Call of Duty 2\", nella campagna britannica, compare un'altra versione del capitano Price. Questa volta si tratta di un ufficiale della 7\u00aa Divisione corazzata britannica che prende parte alla seconda battaglia di El Alamein, alla campagna di Tunisia e alla battaglia di Normandia.\nSerie \"Modern Warfare\" originale.\nLa terza versione del capitano Price \u00e8 quella pi\u00f9 iconica e di cui si hanno pi\u00f9 informazioni, tramite i videogiochi della serie \"Modern Warfare\". Da essa \u00e8 deducibile che Price sia stato in servizio nel SAS da almeno quindici anni, come si pu\u00f2 evincere dalle missioni \"Mimetizzazione Perfetta\" e \"Sicario Infallibile\" di \"\", ambientate in Ucraina nel 1996, le uniche in cui il personaggio \u00e8 giocabile. In \"Call of Duty 4\", Price \u00e8 l'ufficiale comandante di uno dei personaggi giocabili, John \"Soap\" MacTavish; i due combatteranno fianco a fianco fino alla conclusione del gioco, quando Price, nonostante le ferite, riesce a passare una pistola a MacTavish con cui poi uccide il principale antagonista Imran Zakhaev.\nDopo il primo capitolo della saga Price prende il comando di una task force formata da soldati britannici e statunitensi, la Task Force 1-4-1 (TF-141), con la quale porta a termine diverse missioni. In un cortometraggio intitolato \"Find Makarov: Operazione Kingfish\", ambientato in Ucraina nel 2013, Price viene catturato e rinchiuso in un gulag situato in Russia Orientale, vicino alla cittadina di Poliparkov. In \"\", MacTavish, determinato a eliminare il nuovo antagonista Vladimir Makarov, esegue insieme alla Task Force 1-4-1 una missione per prendere in custodia il prigioniero 627, un uomo che doveva essere un nemico di Makarov e che anche quest'ultima stava cercando. Nel gulag preso d'assalto dalla Task Force, si scopre che il prigioniero 627 \u00e8 proprio Price. Soap lo libera e insieme escogitano un modo per fermare l'invasione russa degli Stati Uniti, ancora in corso. Mentre si trovano in missione in Afghanistan, Soap e Price vengono a conoscenza della morte dei loro compagni Ghost e Roach, traditi dal loro comandante in capo il generale Shepherd. Price decide di vendicare i compagni con l'aiuto di Soap attaccando il \"Sito Bravo\", sempre in Afghanistan, dove infine riescono a uccidere il generale. Al termine di \"Modern Warfare 2\" i due ex capitani del SAS diventano quindi dei latitanti internazionali.\nNel terzo capitolo della serie moderna, \"\", Price diviene sempre pi\u00f9 ossessionato dall'idea di uccidere Makarov pur di mettere fine alla guerra tra Stati Uniti e Russia, andando quindi in Somalia dove cattura, interroga e uccide Warabee, fornitore d'armi del terrorista russo. Dopodich\u00e9 si sposta a Praga, con l'intento di tendere un'imboscata a Makarov, ma l\u00ec viene colpito dal lutto, quando il suo compagno Soap rimane ferito a morte. Qualche tempo dopo, ci\u00f2 che resta della Task Force 1-4-1 e la Delta Force statunitense conducono un'operazione di salvataggio congiunta per liberare il presidente russo e sua figlia; la missione riesce e la Task Force \u00e8 finalmente riabilitata, ma sfortunatamente Price perde un altro amico, il sergente Sandman. Nell'ultima missione di \"Modern Warfare 3\", Price, divenuto un personaggio giocabile, infine uccide Makarov.\nSerie \"Modern Warfare\" reboot.\nIl capitano Price \u00e8 nuovamente uno dei protagonisti nel videogioco \"reboot\" \"\" del 2019. In esso, (ambientato tra il 2019 e il 2021) vengono narrati degli eventi alternativi alla serie \"Modern Warfare\" originale, ambientata tra il 2011 e il 2016. John Price \u00e8 sempre un ufficiale della SAS impegnato nella ricerca di terroristi legati a un generale russo, il quale sta lottando per il controllo della regione caucasica fittizia dell'Urzikstan. Al termine del gioco, Price stesso chiede alla CIA aiuto per creare un'unit\u00e0 antiterrorismo, la Task Force 1-4-1.\nDescrizione.\nIl capitano Price viene sempre rappresentato come un comandante scaltro, tenace e che non si demoralizza facilmente, a parte quando nella serie \"Modern Warfare\" muore John \"Soap\" MacTavish, suo grande amico e compagno di squadra. Alcuni videogiocatori ritengono che i realizzatori della serie si siano ispirati a un vero ufficiale del SAS, John McAleese, in particolare poich\u00e9 entrambi portano dei caratteristici baffi.\nIn un'intervista con Sami Onur, un character designer di Infinity Ward, per spiegare la somiglianza tra il John Price della seconda guerra mondiale e quello pi\u00f9 moderno, viene detto che i due sarebbero nonno e nipote, seppur ci\u00f2 non sia mai stato confermato ufficialmente dalla Infinity Ward stessa.\nInterpreti.\nIl \"reboot\" del 2019 \u00e8 stato il primo capitolo della serie \"Modern Warfare\" a fare uso della tecnica del motion capture. A interpretare e dare la voce al personaggio del capitano John Price \u00e8 stato l'attore britannico Barry Sloane. In precedenza a dare la voce originale a Price sono stati Michael Gough, in \"Call Of Duty\" e \"Call of Duty 2\", e Billy Murray nella serie \"Modern Warfare\" originale. Nel cortometraggio \"Find Makarov: Operation Kingfish\", la voce viene prestata da David Kinsman.\nNel doppiaggio italiano, a dare la voce al capitano Price sono stati: Stefano Albertini in \"Call of Duty\", Giorgio Melazzi in \"Call of Duty 4: Modern Warfare\", Diego Sabre, in \"Modern Warfare 2\" e \"Modern Warfare 3\" e Stefano Alessandroni nel \"reboot\".\nAccoglienza.\nIl personaggio di John Price ha ricevuto una accoglienza positiva sia dalle riviste di genere sia dai videogiocatori posizionandosi, ad esempio, all'ottavo posto nella classifica redatta da \"Game Informer\" dei \"30 personaggi che rappresentano il decennio\" e divenendo il diciassettesimo miglior personaggio di tutti i tempi nel \"Guinness World Records Gamer's Edition\". \u00c8 stato anche uno dei sessantaquattro personaggi scelti per il sondaggio di \"GameSpot\" su quale sia stato il pi\u00f9 grande gregario di tutti i tempi, oltre a divenire l'ottavo personaggio preferito degli anni 2000 dai lettori di \"Game Informer\", e ventiseiesimo miglior soldato dei videogiochi secondo la rivista \"Complex\" nel 2013. Nel 2008, \"The Age\" posizion\u00f2 Price all'ottavo posto come pi\u00f9 grande personaggio di sempre della Xbox, definendolo il \"pi\u00f9 noto membro del cast di supporto di \"Call of Duty\" e effettivamente anche un uomo d'armi dannatamente bravo. [...] Che uomo; e che baffi.\" Un articolo apparso su \"GamesRadar\" chiese la realizzazione di un gioco intero basato sul capitano Price, affermando che i migliori dialoghi e le missioni migliori di \"Call of Duty 4: Modern Warfare\" sono proprio quelle in cui \u00e8 presente Price. Sempre lo staff di \"GamesRadar\" lo posiziona al quarantunesimo posto nei cinquanta migliori personaggi della sua generazione di videogiochi e quarantottesimo protagonista pi\u00f9 memorabile e influente della storia dei videogiochi."}
{"id": "3941353", "revid": "1573940", "url": "https://it.wikipedia.org/wiki?curid=3941353", "title": "Islandiana", "text": "Islandiana \u00e8 un genere di ragni appartenente alla famiglia Linyphiidae.\nDistribuzione.\nLe quattordici specie oggi attribuite a questo genere sono state rinvenute nella regione olartica: ben otto specie sono originarie di varie zone degli Stati Uniti; La specie dall'areale pi\u00f9 vasto \u00e8 \"Islandiana falsifica\", reperita in diverse localit\u00e0 dell'intera regione olartica.\nTassonomia.\nConsiderata un sinonimo anteriore di \"Aduva\" a seguito di un lavoro di Braendegaard del 1937.\nA dicembre 2020, si compone di 15 specie:"}
{"id": "3941356", "revid": "478814", "url": "https://it.wikipedia.org/wiki?curid=3941356", "title": "Tai-kadai", "text": ""}
{"id": "3941357", "revid": "61051", "url": "https://it.wikipedia.org/wiki?curid=3941357", "title": "Eligio Donato Jotti-Neri", "text": ""}
{"id": "3941359", "revid": "287204", "url": "https://it.wikipedia.org/wiki?curid=3941359", "title": "Marques Colston", "text": "Fu scelto nel corso del settimo giro del Draft NFL 2006 come scelta compensatoria supplementare. Dopo la scambio del ricevitore Dont\u00e8 Stallworth, Colston fu inserito nella formazione titolare della stagione, diventando una delle poche scelte del settimo giro di sempre a partire titolare dalla prima settimana. Al college gioc\u00f2 a football alla Hofstra University. \u00c8 soprannominato \"The Quiet Storm\" (traduzione: \"la tempesta calma\") a causa del suo comportamento riservato e del suo notevole talento.\nCarriera professionistica.\nNew Orleans Saints.\nStagione 2006.\nDopo una grande prestazione nel minicamp e l'imprevista cessione del wide receiver Donte Stallworth ai Philadelphia Eagles, Colston fu inserito nella formazione titolare della prima settimana della stagione 2006 contro tutte le aspettative. Egli ripag\u00f2 il suo allenatore Sean Payton per la sua fiducia con grandi prestazioni ed un'immediata familiarit\u00e0 con il quarterback Drew Brees. Alla 9 settimana della stagione, Marques aveva fatto registrare 54 ricezioni per 869 yard e 7 touchdown; a questo punto stava guidando la lega in yard ricevute e touchdown oltre ad essere uno dei favoriti per vincere il premio di rookie offensivo dell'anno. Il 20 novembre 2006, nel corso della settimana 11, Colston si infortun\u00f2 alla caviglia nel primo possesso della squadra e non torn\u00f2 pi\u00f9 in campo. Colston rimase fuori fino alla settimana 14,quando ritorn\u00f2 in azione contro i Dallas Cowboys nella vittoria dei Saints 42-17 nel Sunday Night Football. Egli aiut\u00f2 i Saints a raggiungere i playoff con un 10-6 di record. I Saints batterono gli Eagles ed arrivarono fino alla finale della NFC contro i Chicago Bears. Malgrado un TD segnato da Colston, i Saints caddero 39-14 terminando la stagione magica della squadra.\nColston si classific\u00f2 secondo a pari merito nel premio di miglior rookie offensivo della stagione, dietro il QB dei Tennessee Titans Vince Young e a pari merito col running back dei Jacksonville Jaguars Maurice Jones-Drew. Egli ebbe pi\u00f9 voti dell'altro rookie suo compagno di squadra, il molto pi\u00f9 pubblicizzato Reggie Bush, che era stato scelto come secondo assoluto dai Saints. Colston fin\u00ec tra i leader della lega in ricezioni (70), yard ricevute (1,038) e TD ricevuti (8).\nStagione 2007.\nColston nella sua seconda stagione torn\u00f2 ad essere il wide receiver principale della franchigia dei Saints.\nContro i San Francisco 49ers il 28 ottobre 2007, Colston ricevette un record in carriera di 3 passaggi da touchdown da Drew Brees e guid\u00f2 i Saints alla vittoria. Nella stagione 2007, Colston stabil\u00ec i record stagionali di franchigia di riceziomi (98), superando il precedente primato di Joe Horn. Colston inoltre pareggi\u00f2 il record dello stesso Horn per touchdown su ricezione in stagione (11, superato da Jimmy Graham nel 2013).\nStagione 2008.\nIl 23 luglio 2008, Colston firm\u00f2 un'estensione contrattuale di 3 anni coi Saints fino alla stagione 2011.\nNel corso della stagione 2008, Colston si frattur\u00f2 un pollice a causa di un colpo subito da Ronde Barber nella vittoria della settimana 1 sui Tampa Bay Buccaneers, il quale tenne fuori dai campi di gioco Colston per quattro settimane con Lance Moore che occup\u00f2 il posto da titolare in sua assenza. Colston ritorn\u00f2 nella settimana 7 contro i Carolina Panthers ma non apparve a suo agio col pollice infortunato e non gioc\u00f2 un ruolo importante nella gara. Nella partita successiva invece, Colston tir\u00f2 fuori dal nulla una ricezione da 54 yard che fu poi trasformata in TD da Antonio Cromartie.\nMentre la stagione si avviava alla conclusione, nella settimana 12 i Saints giocarono nel Monday Night Football contro i Green Bay Packers, i quali avevano la linea secondaria tra le migliori della lega. A met\u00e0 partita, Colston non aveva ancora registrato alcuna ricezione mentre Lance Moore aveva gi\u00e0 due touchdown, uno dei quali da 70 yard. Su una situazione di \"terzo down&amp;7\", Colston ricevette un passaggio da 70 yard battendo Charles Woodson all'angolo segnando il TD. Questo sigill\u00f2 la vittoria dei Saints sui Packers per 51-29.\nMalgrado non avesse iniziato la prima parte di stagione, Colston si dimostr\u00f2 nuovamente il bersaglio preferito di Drew Brees finendo l'annata con 760 yard e 5 touchdown.\nStagione 2009.\nNella stagione 2009, Marques riusc\u00ec per la prima volta a giocare da titolare tutte le 16 partite della stagione regolare. I Saints dominarono la stagione NFL vincendo le prime 13 partite consecutive e finendo con un record di 13. Nei playoff avanzarono fino al Super Bowl contro i favoriti Colts di Peyton Manning. Colston aiut\u00f2 i Saints a vincere il Super Bowl XLIV con 7 ricezioni per 83 yard. Quello fu il suo primo titolo in carriera e per la franchigia di New Orleans.\nIl 13 marzo 2012, poco ore prima dell'apertura del mercato dei free agent, Colston fu rifirmato dai Saints con un contratto quinquennale del valore di 40 milioni di dollari, di cui venti milioni garantiti.\nStagione 2012.\nNella settimana 4, malgrado la sconfitta contro i Green Bay Packers, Colston gioc\u00f2 una grande gara ricevendo 153 yard e segnando un touchdown. Nella settimana 5 i Saints vinsero la prima gara della stagione con Marques che ricevette 131 yard segnando tre touchdown con cui stabil\u00ec il nuovo record di franchigia per touchdown su ricezione segnati in carriera. Con un touchdown nella settimana 12 contro i 49ers, Colston segn\u00f2 il suo 56\u00ba coi Saints, un nuovo record di franchigia.\nStagione 2013.\nNella prima gara della stagione, Colston stabil\u00ec il nuovo record dei Saints con la ricezione numero 533 della carriera. Inoltre segn\u00f2 un touchdown nella vittoria sui Falcons per 23-17. Il secondo TD lo segn\u00f2 nella settimana 10, guidando New Orleans con 107 yard ricevute, nella netta vittoria sui Dallas Cowboys. La settimana successiva, nella vittoria sui 49ers, Colston divenne il leader di tutti i tempi della franchigia superando il vecchio primato di 7.854 yard di Eric Martin che resisteva da vent'anni. Nella settimana 14 segn\u00f2 due touchdown consentendo ai Saints di interrompere una striscia di otto vittorie consecutive dei Panthers.\nDopo aver battuto gli Eagles nel turno di playoff, i Saints furono eliminati nel successivo in casa dei Seattle Seahawks. In quella gara, Colston ricevette 144 yard e segn\u00f2 un touchdown ma commise anche un errore decisivo lanciando un passaggio illegale in avanti che mise fine al tentativo di rimonta della sua squadra a dieci secondi dal termine.\nStagioni 2014-2015.\nNelle ultime due stagioni con i Saints, Colston inizi\u00f2 a segnare il passo, scendendo a 520 yard ricevute e 4 touchdown. Il 23 febbraio 2015, il trentaduenne ricevitore fu svincolato dopo dieci stagioni a New Orleans, lasciando come leader di tutti i tempi del club in yard ricevute (9.759, duemila pi\u00f9 del secondo giocatore in classifica) e touchdown su ricezione (72)."}
{"id": "3941365", "revid": "123705019", "url": "https://it.wikipedia.org/wiki?curid=3941365", "title": "UIL poste", "text": "La UIL Poste, gi\u00e0 UIL Post, per esteso Unione Italiana Lavoratori Poste, \u00e8 un sindacato affiliato alla UIL che rappresenta e tutela i lavoratori italiani dei settori delle poste e del settore delle telecomunicazioni. L'attuale segretario generale \u00e8 Claudio Solfaroli Camillocci.\nStoria.\nLa UIL poste nasce a Roma come \"UILpost - Unione Italiana Lavoratori Postelegrafonici\" il 21 marzo 1951 pochi giorni dopo la fondazione della UIL avvenuta sempre a Roma il 5 marzo dello stesso anno. I protagonisti e promotori principali della costituzione della UIL poste furono: Giuseppe Mammana, Andrea Caruso, Mario Palmieri e Giovanni Sbrana.\nSegreteria nazionale.\nIl massimo organo direttivo della UIL poste \u00e8 composto da:\nClaudio Solfaroli Camillocci \"Segretario Generale\"\nAurelio Imparato \"Segretario Organizzativo\"\nPaolo Giordani \"Segretario Nazionale\"\nPina Esposito \"Segretario Nazionale\"\nDanilo Vicini \"Tesoriere\"\nIscritti.\nL'ultimo dato certificato disponibile \u00e8 quello relativo all'anno 2011, da esso si ricava un numero di tessere emesse agli iscritti pari a 29.487 in tutta Italia."}
{"id": "3941367", "revid": "110157", "url": "https://it.wikipedia.org/wiki?curid=3941367", "title": "I'll Wake You...When Spring Awakes", "text": "I'll Wake You...When Spring Awakes \u00e8 un EP della band tedesca Melodic death metal Deadlock. \u00c8 stato pubblicato nel 2000 da parte della casa produttrice Winter."}
{"id": "3941382", "revid": "125340304", "url": "https://it.wikipedia.org/wiki?curid=3941382", "title": "Riccardo Trevisani", "text": "Carriera.\nInizia la sua carriera in diverse emittenti televisive romane nel 1997. Pi\u00f9 tardi inizier\u00e0 a lavorare anche per molte radio e giornali a livello regionale. Dal giugno 2004 fino al luglio 2021 ha lavorato per Sky Sport, occupandosi principalmente di calcio italiano ed estero. Nel 2007 diviene giornalista professionista.\n\u00c8 stato dal 2007, e spesso insieme a Jos\u00e9 Altafini, la prima voce della Primera Divisi\u00f3n (quando Sky Sport ne deteneva i diritti di trasmissione), oltre che voce delle principali partite di Serie A e di UEFA Champions League. Dall'edizione 2010-2011, insieme a Marco Cattaneo, \u00e8 conduttore della trasmissione di approfondimento calcistico internazionale \"Mondo Gol\", in onda il luned\u00ec alle 19 su Sky Sport. Dal 2010 commenta anche il poker, per il canale PokerItalia24, insieme ad Erion Islamay.\nHa commentato per Sky Sport le partite di Serie A e UEFA Champions League, spesso insieme a Daniele Adani. Dal settembre 2016 conduce su Radio Deejay, con Stefano De Grandis, il programma \"FantaDeejay\", appuntamento settimanale dedicato al fantacalcio. \nNel 2017 si \u00e8 aggiudicato il premio giornalistico \"Piero Dardanello\", categoria nazionale.\nNel 2021 passa a Mediaset dove sar\u00e0 opinionista di programmi di punta come \"Pressing - Prima serata\", \"Pressing\", \"Champions League Live\" e per i sorteggi di Champions oltre a essere telecronista delle gare di qualificazione ai Mondiali del 2022, di Coppa Italia, di Champions e di Nations League su Canale 5, Infinity + e sul 20."}
{"id": "3941394", "revid": "463686", "url": "https://it.wikipedia.org/wiki?curid=3941394", "title": "Kara-Jusuf", "text": ""}
{"id": "3941402", "revid": "767487", "url": "https://it.wikipedia.org/wiki?curid=3941402", "title": "Trombone Shorty", "text": "Il suo genere spazia dal jazz, al funk fino al rock e all'hip hop. Ha iniziato a suonare il trombone all'et\u00e0 di sei anni e dal 2009 si esibisce insieme al suo gruppo, gli Orleans Avenue.\nBiografia.\nTroy Andrews \u00e8 nato a Trem\u00e9, un sobborgo di New Orleans, il 2 gennaio del 1986. Suo fratello James \u00e8 anch'egli musicista e il loro nonno era il famoso cantante R&amp;B Jessie Hill. Ha trascorso la sua giovinezza nella citt\u00e0 natale e ha iniziato a suonare il trombone gi\u00e0 in tenera et\u00e0. Da bambino ha partecipato ad alcune parate insieme a bande musicali e a sei anni era gi\u00e0 leader di un gruppo. Da ragazzo \u00e8 stato membro della Stooges Brass Band, con la quale ha registrato un CD, e ha studiato presso il New Orleans Center for Creative Arts. Nel 2005 ha suonato in supporto al tour di Lenny Kravitz e insieme ad altri artisti fra cui gli Aerosmith.\nIn seguito all'alluvione che aveva colpito la sua citt\u00e0 nell'agosto del 2005 Andrews e altri artisti di New Orleans hanno partecipato all'incisione di un disco di beneficenza a Austin, in Texas, e nel 2006 a Londra ha iniziato a lavorare insieme al produttore Bob Ezrin e agli U2 agli Abbey Road Studios. Questa iniziale collaborazione lo porter\u00e0 poi a esibirsi insieme ai Green Day al Mercedes-Benz Superdome durante lo show di apertura del \"Monday Night Football\". Verso la fine dell'anno \u00e8 apparso inoltre nella serie televisiva \"Studio 60 on the Sunset Strip\", dove in compagnia di alcuni musicisti ha suonato il classico canto di Natale \"Oh Holy Night\". La NBC ha pubblicato il pezzo come singolo e lo ha reso disponibile gratuitamente su internet.\nNel 2007 la rivista OffBeat lo ha nominato suo miglior artista dell'anno e lo ha annoverato come uno dei migliori musicisti jazz contemporanei. Nello stesso anno ha inoltre collaborato alla realizzazione di un disco tributo a Fats Domino.\nA partire dal 2009 ha portato avanti un suo progetto, gli Orleans Avenue, insieme ai musicisti Mike Ballard (basso), Dan Oestreicher (sax baritono), Tim McFatter (sax tenore), Pete Murano (chitarra elettrica), Joey Peebles (batteria) e Dwayne \"Big D\" Williams (percussioni). Il gruppo mischia elementi jazz, funk, rap e rock.\n\u00c8 anche apparso in quattro episodi della serie televisiva \"Treme\" (2010).\nNel 2010 ha pubblicato l'album \"Backatown\", che \u00e8 rimasto al primo posto della classifica di Billboard dedicata al jazz contemporaneo per nove settimane consecutive. In seguito \u00e8 partito in tourn\u00e9e assieme agli Orleans Avenue in Nord America, Europa, Giappone e Brasile, anche come supporto a Jeff Beck nel Regno Unito e alla Dave Matthews Band negli USA. Si sono inoltre esibiti in diversi show televisivi tra cui \"Conan\", il \"David Letterman Show\", il \"Tonight Show\", \"Jimmy Kimmel Live!\", \"Bonnaroo\" e \"Austin City Limits\". Ha collaborato con i Galactic, con Eric Clapton, con Lenny Kravitz e Dr. John.\nNel settembre del 2011 viene pubblicato \"For True\" come seguito di \"Backatown\". Alla sua realizzazione hanno contribuito anche la Rebirth Brass Band, Jeff Beck, Warren Haynes, Stanton Moore, Kid Rock, Ben Ellman e Lenny Kravitz.\nL'8 gennaio 2012 ha suonato l'inno nazionale statunitense prima del playoff di football americano fra i New York Giants e gli Atlanta Falcons.\nSupporter\u00e0 con gli Orleans Avenue i Foo Fighters nelle loro due date italiane a Casalecchio di Reno e a Torino nel novembre 2015. \nNel 2015 partecipa in veste di \"doppiatore\" al film Snoopy &amp; Friends - Il film dei Peanuts, fornendo la \"voce\" agli adulti presenti nel film, realizzate con il classico suono del trombone come negli adattamenti animati degli anni 60-70.\nFilmografia.\n\"Treme\" serie tv, HBO (2010\u20132011)"}
{"id": "3941406", "revid": "4175", "url": "https://it.wikipedia.org/wiki?curid=3941406", "title": "Squali Genova", "text": "Gli Squali Genova sono stati una squadra di football americano delle citt\u00e0 di Genova e di Chiavari (come \"Squali Golfo del Tigullio\").\nLa prima partita ufficiale \u00e8 stata giocata a Lugano, il 5 marzo 1983, contro i Bozart Rams Milano, finita con il risultato di 33 a 0 per i milanesi.\nNello stesso anno, (nel mese di maggio) viene giocata a Rapallo (Ge) una partita amichevole contro i Gladiatori Roma, appena entrati in AIFA, finita con il risultato di 8-0 per i genovesi, primo storico successo della formazione ligure.\nA luglio del 1983 gli Squali Genova organizzano il III Superbowl AIFA nel Palasport di Genova (Hotel Manin Rhinos vs Effer Warriors Bologna), ad oggi unica partita ufficiale di football americano 11men giocata indoor in Italia\nGli Albatros Sestri Levante.\nNel 1987 nacquero a Sestri Levante gli Albatros, che disputarono alcuni campionati di serie B e C senza mai ottenere risultati di rilievo. Con la scomparsa dei primi Squali Genova, rilevarono nel 1989 il nome \"Squali\" e lo stemma (pur mantenendo i propri colori grigio-verde), dando cos\u00ec origine agli Squali Golfo del Tigullio, compagine che milit\u00f2 fra il secondo e il terzo livello del campionato fino al 1995, ottenendo anche alcune apparizioni ai playoff."}
{"id": "3941407", "revid": "284938", "url": "https://it.wikipedia.org/wiki?curid=3941407", "title": "Troy Andrews", "text": ""}
{"id": "3941409", "revid": "284938", "url": "https://it.wikipedia.org/wiki?curid=3941409", "title": "Orleans Avenue", "text": ""}
{"id": "3941411", "revid": "1543377", "url": "https://it.wikipedia.org/wiki?curid=3941411", "title": "Creature grandi e piccole (serie televisiva)", "text": "Creature grandi e piccole (\"All Creatures Great and Small\") \u00e8 una serie televisiva britannica della BBC in 90 episodi, trasmessi per la prima volta nel corso di 7 stagioni dal 1978 al 1990. \u00c8 ambientata nelle Yorkshire Dales ed \u00e8 basata sul romanzo \"Creature grandi e piccole\" e sui suoi seguiti, scritti del veterinario britannico Alf Wight con lo pseudonimo di James Herriot.\nLe origini.\nNel 1977 la BBC incaric\u00f2 il produttore Bill Sellars di realizzare una serie televisiva tratta dai primi due romanzi di Herriot, \"If Only They Could Talk\" e \"It Shouldn't Happen to a Vet\", utilizzando il titolo dell'adattamento cinematografico di Claude Whatham del 1975. Tale titolo riprende un verso di un inno anglicano, scritto dalla poetessa irlandese Cecil Frances Alexander:\nLa serie si svilupp\u00f2 su due periodi: quello originale, dal 1978 al 1980, basato direttamente sui romanzi di Herriot e composto da tre stagioni; un secondo periodo, dal 1988 al 1990, basato su sceneggiature originali e composto da quattro stagioni. Complessivamente furono prodotti novanta episodi.\nTrama.\nPrime tre stagioni.\nLe prime tre stagioni andarono in onda tra il 1978 ed il 1980. Erano ambientate alla fine degli anni '30. Nell'estate del 1937 il giovane James Herriot, fresco di abilitazione veterinaria, si reca nella cittadina di \"Darrowby\" (nome di fantasia) nelle Yorkshire Dales, dove aveva ottenuto il ruolo di assistente presso lo studio del veterinario \"Siegfried Farnon\". Siegfried \u00e8 un veterinario responsabile e molto preparato, ma anche un individuo collerico e lunatico, un vulcano di nuove idee, molto critico verso i suoi collaboratori e tendente a cambiare continuamente idea. Dopo una fase iniziale in cui una James ancora timido ed insicuro impara ad averci a che fare, i due entrano in sintonia. All'interno della \"Skeldale House\", l'edificio che ospita anche l'ambulatorio di Farnon, vivono anche la risoluta governante \"Edna Hall\" ed il fratello minore di Siegfried, il giovanissimo \"Tristan,\" che sta facendo il praticantato nell'ambulatorio e che crea continuamente problemi con le sue goliardate ed il suo stile di vita edonistico. Anche Tristan vorrebbe diventare un bravo veterinario, ma gli manca l'ambizione e cos\u00ec fallisce continuamente gli esami cosa che fa infuriare Siegfried, che pi\u00f9 che un fratello maggiore gli fa quasi da padre. Soltanto sul finire della terza stagione anche Tristan ottiene finalmente l'abilitazione veterinaria. Durante una visita a domicilio, James conosce la figlia di un contadino, \"Helen Alderson\". I due finiranno per sposarsi sul finire della prima stagione: in tale occasione, a sua insaputa, Siegfried promuove James da assistente a partner dell'ambulatorio.\nLa serie trae il suo fascino da una parte dalle tensioni che si generano tra i diversi caratteri dei protagonisti, dall'altra dalle caratteristiche scurrili degli allevatori e dei proprietari degli animali. I tirchi fattori tendono a chiamare i veterinari quando ormai \u00e8 troppo tardi per un trattamento, per poi criticarli per la loro incapacit\u00e0. Sul fronte opposto, tra i pazienti pi\u00f9 grati ad Herriot, c'\u00e8 il coccolatissimo cagnolino \"Tricki-Woo,\" un pechinese sovrappeso che in realt\u00e0 il veterinario deve soltanto proteggere dal pericolo che la sua proprietaria, la ricca vedova \"Mrs. Pumphrey\", la ingozzi di torte e cioccolatini.\nNella seconda e terza stagione la minaccia della Seconda Guerra Mondiale comincia a mettere in secondo gli aspetti pi\u00f9 contemplativi del vivere quotidiano. La terza stagione finisce con Siegfried e James che si arruolano volontari nella Royal Air Force. Dato che non fu trovato alcun nuovo assistente, l'ambulatorio fu portato avanti da Tristan da solo. Qui finiscono i romanzi di Herriot e di conseguenza anche la produzione degli episodi.\nGli speciali natalizi.\nNel 1983 e nel 1985 uscirono due speciali natalizi della durata di 89 minuti ciascuno. Sono basati sulla terza stagione e lanciano un ponte al prosieguo della serie.\nJames torna dalla guerra prima del previsto, ma solo poco a poco ritrova la sua serenit\u00e0. Gli Herriot hanno due figli, \"Jimmy\" e \"Rosie\", Siegfried sposa la sua amata \"Caroline\" e si trasferisce con lei in un'altra casa e dopo che Tristan, tra lo stupore generale, ottiene un posto al Ministero dell'Agricoltura, la Skeldale House resta abitata dalla sola famiglia Herriot. L'edificio \u00e8 modificato rispetto alle prime tre serie ed ora ha un bel giardino al posto della vecchia corte.\nPoich\u00e9 l'interprete di Mrs. Hall era morta poco dopo la fine della terza stagione, negli speciali natalizi non compare ed anzi viene cercata una nuova governante, che sar\u00e0 trovata, dopo alcuni tentativi andati a vuoto, in Mrs. Greenlaw.\nUno speciale natalizio fu girato anche al termine della settima ed ultima stagione, nel 1990, con una trama per lo pi\u00f9 svincolata dalle storie precedenti.\nDalla quarta alla settima stagione.\nNel 1985 la produzione decise di proseguire la serie, riagganciandosi agli speciali di Natale. L'autore dei romanzi su cui si erano basate le prime tre stagioni nel frattempo aveva scritto ulteriori memorie, su cui basare le stagioni future.\nLe quattro stagioni prodotte tra il 1988 ed il 1990 sono ambientate nel secondo dopoguerra. Vi sono alcuni riferimenti indiretti che permettono di risalire all'epoca dello svolgimento dei fatti: nella quarta stagione James Herriot dichiara di essersi fidanzato con Helen 12 anni prima, mentre nella quinta stagione festeggiano il 13\u00ba anniversario di matrimonio. Nella seconda puntata della sesta stagione, muore re Giorgio VI d'Inghilterra (6 febbraio 1952); nella sesta puntata della settima stagione viene incoronata Elisabetta II (2 giugno 1953).\nLe storie delle nuove stagioni si basano in gran parte sui racconti di James Herriot, ma sono arricchite con numerose aggiunte fittizie e storie supplementari. Vengono ripresi e sviluppati anche alcuni personaggi e storie delle prime tre stagioni, nella maggior parte per\u00f2 con nuovi attori.\nUn nuovo personaggio appare nella quarta stagione, con l'ingresso del giovane veterinario scozzese \"Calum Buchanan\" nello staff dell'ambulatorio. Calum \u00e8 un collega universitario di Tristan: \u00e8 professionalmente preparato ma ha un carattere eccentrico, \u00e8 disorganizzato e, per la disperazione di Siegfried, si porta dietro un esercito animali di cui si prende cura. Pi\u00f9 volte ha successo con la medicina naturale dopo che la medicina convenzionale aveva fallito. Viene descritta ampiamente anche la sua relazione con la fidanzata \"Deirdre\". All'inizio della sesta stagione Calum riceve un'allettante offerta di lavoro come medico della fauna selvatica in Nuova Scozia che lui, fresco sposo, non pu\u00f2 rifiutare, lasciando a malincuore l'ambulatorio Farnon-Herriot.\nNella quarta serie Tristan Farnon occasionalmente d\u00e0 una mano in ambulatorio. All'inizio della quinta stagione si licenzia dal suo posto al Ministero dell'Agricoltura e torna ad impiegarsi a tempo pieno nell'ambulatorio del fratello, anche se poi viene inviato in Irlanda per un incarico di diversi mesi, cos\u00ec che praticamente non compare mai nella quinta stagione (dall'episodio 5) e nella sesta stagione, con l'eccezione di un cameo al matrimonio di Calum, per poi tornare nella settima.\nLa Skeldale House \u00e8 ormai troppo grande per la sola famiglia Herriot, che cos\u00ec dalla quinta stagione si trasferisce in una casa un po' pi\u00f9 fuori, chiamata \"Rowangarth\". Frequentemente ricevono la visita dell'impiegato di banca londinese \"Andrew Bruce\", un amico di scuola di James, un personaggio che non esiste nei libri di Herriot.\nDalla quarta stagione Helen viene interpretata da Lynda Bellingham dopo che Carol Drinkwater fu costretta a lasciare il cast per via di una relazione con Timothy.\nLuoghi delle riprese.\nGli esterni della serie furono girati quasi interamente nella zona delle Yorkshire Dales, che \u00e8 dove poi in effetti si svolgono quasi tutte le storie. La maggior parte dei luoghi si trova nelle valli fluviali dello Swaledale e dello Wensleydale e nelle valli attigue.\nLe scene cittadine di \"Darrowby\" furono girate invece in pi\u00f9 luoghi:\nL'arrivo di James a Darrowby nella primissima puntata della serie fu girato sulla piazza del mercato di Richmond. All'incrocio in cui si ferma l'autobus si vede un cartello stradale che, unica volta nella serie, indica i veri nomi dei posti adiacenti (Helwith, Hurst, Marske, Richmond). In tutti gli altri casi anche i nomi di citt\u00e0 presenti sui segnali stradali sono fittizi.\nEsterni al di fuori delle Yorkshire Dales:\nTutte gli interni della Skeldale House furono invece ripresi in studio.\nProduzione.\nLa serie, ideata da Bill Sellars, fu prodotta da British Broadcasting Corporation e A&amp;E Television Networks e Australian Broadcasting Corporation e girata nel North Yorkshire in Inghilterra. Le musiche furono composte da Johnny Pearson.\nNel 1977, la BBC incaric\u00f2 il produttore Bill Sellars della creazione di una serie televisiva basata sui primi due romanzi di Herriot, \"Only They Could Talk\" e \"It Shouldn't Happen to a Vet\", utilizzando il titolo dell'adattamento cinematografico del 1975 \"Creature grandi e piccole\". Le riprese iniziarono nell'autunno del 1977.\nRegisti.\nTra i registi della serie sono accreditati:\nDistribuzione.\nLa serie fu trasmessa nel Regno Unito dall'8 gennaio 1978 al 24 dicembre 1990 sulla rete televisiva BBC One. In Italia \u00e8 stata trasmessa con il titolo \"Creature grandi e piccole\".\nAlcune delle uscite internazionali sono state:\nEpisodi.\nInoltre, nel giorno di Natale del 1983 e del 1985 sono andati in onda due episodi speciali rispettivamente dal titolo \"1983 Special\" e \"1985 Special\".\nMuseo.\nDopo la morte di Donald Sinclair, il modello letterario per il personaggio di \"Siegfried\", l'ultimo dei colleghi di James A. Wights, i locali dell'ambulatorio in Kirkgate 23 a Thirsk, furono trasformati in un museo dedicato a James Herriot, dedicato ai libri, alle persone reali ed anche alla serie televisiva. A tal fine vennero montati all'interno le sceneggiature utilizzate in studio per rappresentare la Skeldale House. I visitatori possono vedere e provare diversi oggetti, fingere di essere veterinari e far parte del cast della serie. Il museo ha oggi il nome di \"The world of James Herriot\" (\"Il mondo di James Herriot\u201c).\nGli utensili originali del vero ambulatorio veterinario del dott. Wight si trovano invece allo \"Yorkshire Museum of Farming\"."}
{"id": "3941412", "revid": "123462272", "url": "https://it.wikipedia.org/wiki?curid=3941412", "title": "Calibre (software)", "text": "Calibre, reso graficamente come calibre, \u00e8 un software libero, open source, multipiattaforma dedicato alla gestione degli eBook.\nStoria.\nIl software fu ideato da Kovid Goyal dopo l'immissione in commercio da parte della Sony, nel settembre 2006, del secondo lettore di eBook, il Sony PRS-500 (il primo era stato il Sony Libri\u00e8). Il 31 ottobre 2006 Goyal svilupp\u00f2 un software, chiamato \"libprs500\", che emulava l'utilizzo del PRS-500 su personal computer con sistema operativo Linux. \"Libprs500\" permetteva la creazione di ebook in formato PDF a partire da file di testo, la catalogazione e l'ordinamento degli eBook in base a vari criteri (autore, soggetto, casa editrice, data, ecc.) e infine la loro visualizzazione su personal computer. Successivamente si ebbe l'immissione in commercio e la diffusione di altri dispositivi di lettura, il che comport\u00f2 anche il proliferare di diversi formati di eBook, spesso proprietari e incompatibili con quelli supportati da lettori di marche differenti. Ci\u00f2 risvegli\u00f2 l'interesse, da parte degli sviluppatori di Calibre, verso eBook reader diversi dal reader Sony e la necessit\u00e0 di un software che convertisse gli eBook da un formato a un altro. Nel 2008 il primitivo nome \"libprs500\" fu cambiato in quello attuale di \"Calibre\". Nel 2013 con la versione 1.15 \u00e8 stato introdotto un editor per modificare gli ebook DRM-free.\nCaratteristiche.\n\"Calibre\" gestisce \"eBook\" di un gran numero di formati, permettendone la creazione, la conservazione e la catalogazione. Consente la sincronizzazione degli \"eBook\" con numerosi lettori di ebook e, nel rispetto della gestione dei diritti digitali (DRM), la conversione del formato degli eBook affinch\u00e9 possano essere letti da uno specifico lettore di ebook.\nI formati supportati in ingresso sono: Cbz, Cbr, Cbc, Epub, Fb2, Html, Lit, Lrf, Mobi, Odt, Pdf, Prc, Pdb, Pml, Rb, Rtf, Tcr e Txt. Calibre pu\u00f2 poi generare file di formato Azw3, Epub, Fb2, OeB, Lit, Lrf, Mobi, Pdb, Pml, Rb, Pdf, Tcr e Txt.\nPermette inoltre la ricerca in internet dei metadati e delle copertine degli eBook. Consente la modifica dei metadati, della descrizione e della copertina (con appositi \"plugin\"). Permette anche di scaricare i feed RSS da molti siti di informazione (come giornali o tv) e non solo, e convertirli automaticamente in un ebook pronto da inviare al lettore."}
{"id": "3941413", "revid": "110157", "url": "https://it.wikipedia.org/wiki?curid=3941413", "title": "The Arrival (Deadlock)", "text": "The Arrival \u00e8 il primo album della band tedesca Melodic death metal Deadlock. Il disco \u00e8 stato pubblicato nel 2002 da parte della Winter.\nL'album \u00e8 stato registrato, mixato e masterizzato da Denis Ritcher e Florian Bauer agli Winter Studios nel dicembre del 2002.\nLa line-up \u00e8 composta dai cantanti Johannes Prem e Sabine Scherer, dal chitarrista Sebastian Reichl, dal bassista Hans-Georg Bartmann e dal batterista Tobias Graf."}
{"id": "3941418", "revid": "72396", "url": "https://it.wikipedia.org/wiki?curid=3941418", "title": "Nan (fiume)", "text": "Il fiume Nan () \u00e8 il pi\u00f9 lungo degli affluenti del fiume Chao Phraya, in Thailandia.\nGeografia.\nIl Nan \u00e8 lungo 740\u00a0km e nasce nell'omonima provincia di Nan, in Thailandia, dalla catena dei monti di Luang Prabang. Scorre poi nelle province di Uttaradit, Phitsanulok e Phichit ed entra nella provincia di Nakhon Sawan. Bagna tutti i capoluoghi di tali province.\nDopo aver ricevuto le acque dei fiumi Wa e Yom, suo principale affluente, il Nan si unisce al fiume Ping nel territorio comunale di Nakhon Sawan, e da questo punto il corso d'acqua prende il nome di Chao Phraya, che scorre per 372\u00a0km verso sud bagnando Bangkok, prima di gettarsi nel golfo di Thailandia.\nIl bacino idrografico formato dal Chao Phraya, dal Nan, dal Ping e dai loro affluenti costituisce la parte continentale occidentale del paese e ha una superficie di 157.924\u00a0km\u00b2, circa il 35% dell'intero territorio thailandese. Il solo bacino idrografico del Nan e dei suoi affluenti copre un'area di 57.947\u00a0km\u00b2.\nIl suolo di gran parte del bacino inferiore del Nan \u00e8 molto fertile.\nStoria.\nStanziamenti nella valle del Nan risalenti all'et\u00e0 della pietra sono testimoniati dai reperti archeologici rinvenuti nella provincia di Phitsanulok. Insediamenti sparsi di popolazioni indigene, di probabile etnia mon-khmer provenienti dal sud, sono avvenuti nel periodo in cui inizi\u00f2 in questa zona la coltura del riso, durante l'et\u00e0 del bronzo.\nLa successiva ondata migratoria, quella dei popoli tai provenienti dalla Cina meridionale e giunti attraverso le montagne dell'attuale Thailandia settentrionale, costrinse i mon-khmer a spostarsi o a integrarsi con i nuovi arrivati. La lingue tai subirono forti influenze dalla cultura khmer in questa zona e si trasformarono, fino a divenire quelle moderne come la lingua thai, sensibilmente diversa dalle altre lingue e dialetti tai.\nI tai apportarono miglioramenti nella coltura del riso, ma nonostante la fertilit\u00e0 del terreno non riuscirono ad espandersi; gli insediamenti rimasero isolati tra loro a causa soprattutto di calamit\u00e0 proprie della zona, quali la malaria e gli animali predatori.\nCon l'aumento della popolazione, che fu cos\u00ec in grado di combattere le avversit\u00e0 naturali, nella valle del Nan si formarono i primi agglomerati urbani, che presero a modello la gi\u00e0 evoluta Angkor, che era la capitale dell'impero khmer Una delle prime citt\u00e0 che sorsero sulle rive del Nan fu \"Song Khwae\", primo nucleo di quella che sarebbe diventata Phitsanulok.\nCase galleggianti.\nUna tradizione propria della zona di Phitsanulok sono le case galleggianti lungo il fiume Nan. Da diversi secoli, abitanti della citt\u00e0 vivono e si spostano su questi barconi attrezzati. Esiste anche un museo galleggiante, che permette ai turisti di vivere in prima persona l'esperienza legata a questa tradizione culturale.\nDiga di Naresuan.\nLa diga di Naresuan, che prende il nome dall'omonimo re nativo di Phitsanulok, fu costruita a nord di tale citt\u00e0 sul Nan tra il 1976 ed il 1985, come parte del progetto d'irrigazione di Phitsanulok."}
{"id": "3941419", "revid": "33689", "url": "https://it.wikipedia.org/wiki?curid=3941419", "title": "Sparatutto a scorrimento", "text": ""}
{"id": "3941420", "revid": "121979825", "url": "https://it.wikipedia.org/wiki?curid=3941420", "title": "Axtone Records", "text": "Axtone Records \u00e8 un'etichetta discografica svedese fondata dal DJ e producer svedese Axwell.\nStoria.\nL'etichetta ha preso vita nel 2005 con l'idea di pubblicare materiale di Axwell, come \"Watch the Sunrise\" e \"I Found U\". Negli anni seguenti si \u00e8 espansa in un'etichetta famosa in tutto il mondo per pubblicare musica house di qualit\u00e0. \u00c8 inoltre apprezzata per l'alta qualit\u00e0 delle copertine dei suoi album, realizzate da Breakfast Design.\nAxtone non solo ha pubblicato tracce di produttori affermati come Steve Angello, Sebastian Ingrosso, Laidback Luke, Thomas Gold, Dirty South e TV Rock, ma \u00e8 anche una fucina di talenti come Klahr, Shapov (ex Hard Rock Sofa) e MEG\\NERAK.\nAxtone rilascia principalmente progressive house, ma non \u00e8 raro trovare pezzi di impronta pi\u00f9 house e, in tempi pi\u00f9 recenti, bass e future bass.\nTra le tracce pi\u00f9 importanti che sono state pubblicate meritano una menzione \"Together\", \"Open Your Heart\", \"Let It Go\", \"It's True\", \"Been a Long Time\", \"In The Air\" ed il classico \"Leave the World Behind\", una collaborazione tra Axwell, Sebastian Ingrosso, Steve Angello, Laidback Luke e la cantante Deborah Cox."}
{"id": "3941421", "revid": "228587", "url": "https://it.wikipedia.org/wiki?curid=3941421", "title": "Creature grandi e piccole", "text": ""}
{"id": "3941422", "revid": "46931", "url": "https://it.wikipedia.org/wiki?curid=3941422", "title": "All Creatures Great and Small", "text": ""}
{"id": "3941427", "revid": "287204", "url": "https://it.wikipedia.org/wiki?curid=3941427", "title": "Calibre", "text": ""}
{"id": "3941433", "revid": "463686", "url": "https://it.wikipedia.org/wiki?curid=3941433", "title": "Fiume Nan", "text": ""}
{"id": "3941435", "revid": "307923", "url": "https://it.wikipedia.org/wiki?curid=3941435", "title": "Autonomi", "text": ""}
{"id": "3941436", "revid": "767487", "url": "https://it.wikipedia.org/wiki?curid=3941436", "title": "Giuseppe Bringa", "text": " Durante i regni dell'imperatore Costantino VII (r. 945-959) e dell'imperatore Romano II (r. 959-963). Giuseppe Bringa serv\u00ec come primo ministro sotto Costantino VII e reggente con Romano II. Dopo essersi invano opposto all'ascesa di Niceforo Foca al trono imperiale nel 963, fu esiliato in un monastero, dove mor\u00ec nel 965.\nBiografia.\nLo storico contemporaneo Leone il Diacono riporta che Bringa proveniva dalla Paflagonia. Gradualmente sal\u00ec la scala gerarchica fino al rango di \"Patrikios\" e al posto a corte di \"praepositus sacri cubiculi\". L'imperatore Costantino VII lo nomin\u00f2 prima come \"sakellarios\" e poi \"drungarios\" (ammiraglio) della flotta imperiale, posizione che tenne fino alla morte dell'imperatore bizantino. Quando il figlio dell'imperatore Costantino VII, Romano, sal\u00ec al trono, nomin\u00f2 Bringa \"parakoimomenos\" (ciambellano). Il giovane imperatore bizantino preferiva trascorrere il suo tempo a caccia, mentre lasciava gli affari di stato a lui. In questa veste, Bringas svent\u00f2 un complotto contro Romano guidato da un gruppo di nobili intorno al \"magistros\" Peteinos Basil. I cospiratori furono arrestati, torturati ed esiliati, sebbene la maggior parte di loro, con l'eccezione di Peteinos, furono ben presto richiamati."}
{"id": "3941441", "revid": "339392", "url": "https://it.wikipedia.org/wiki?curid=3941441", "title": "Aeroporto Internacional Antonio Carlos Jobim", "text": ""}
{"id": "3941446", "revid": "767487", "url": "https://it.wikipedia.org/wiki?curid=3941446", "title": "Trofeo ZS\u0160DI 2012", "text": "Il Trofeo ZS\u0160DI 2012, trentaseiesima edizione della corsa e valida come evento dell'UCI Europe Tour 2012 categoria 1.2, si svolse il 4 marzo 2012 su un percorso di 143\u00a0km. Fu vinta dall'italiano Patrick Facchini che giunse al traguardo con il tempo di 3h24'25\", alla media di 41,97\u00a0km/h.\nAll'arrivo 89 ciclisti tagliarono il traguardo."}
{"id": "3941451", "revid": "656701", "url": "https://it.wikipedia.org/wiki?curid=3941451", "title": "363 (numero)", "text": "Trecentosessantatr\u00e9 (363) \u00e8 il numero naturale dopo il 362 e prima del 364."}
{"id": "3941452", "revid": "226458", "url": "https://it.wikipedia.org/wiki?curid=3941452", "title": "Adozione nell'islam", "text": "Et\u00e0 preislamica (\"jahiliyya\").\nL'istituto dell'adozione (\"tabanni\") era vigente nell'Arabia pagana. La persona adottata veniva a far parte della famiglia dell'adottante assumendone il cognome e venendo giuridicamente equiparata ai figli naturali, con tutte le conseguenze giuridiche in campo matrimoniale, ereditario e penale. Era consuetudine durante la \"jahiliyya\", quando qualcuno adottava un uomo, ritenere l'adottato figlio del padre adottivo e suo erede. Lo stesso Muhammad aveva adottato Zayd prima che l'adozione fosse proibita.\nIslam.\nL'adozione fu abolita dal Corano (XXXIII: 4-5, 37-40), laddove si afferma che \u201cDio non... ha fatto dei vostri figli adottivi dei veri figli... Chiamate i vostri figli adottivi dal nome dei loro veri padri... E se non conoscete i loro padri, siano essi vostri fratelli nella religione e vostri protetti\u2026\u201d. Sulla base di questi versetti coranici, l'adozione in diritto islamico \u00e8 proibita. Un sotterfugio giuridico per aggirare questo divieto \u00e8 quello di effettuare un riconoscimento di paternit\u00e0, ammesso dal diritto islamico, il quale produce un legittimo rapporto di filiazione.\nTunisia.\nIl divieto di adozione \u00e8 rimasto anche nelle legislazioni contemporanee dei Paesi islamici, i quali concedono per\u00f2 largo spazio al riconoscimento di paternit\u00e0. Solo in Tunisia l'adozione \u00e8 stata regolata con la l. n. 58-27 del 4 marzo 1958, che ha preso come modello l'analoga legge francese.\nL'adottante, maschio o femmina, deve essere maggiorenne ed avere almeno quindici anni pi\u00f9 del minore adottato, a meno che non si adotti un figlio del proprio coniuge, con il suo consenso. L'adottante deve poi essere sposato, godere dei diritti civili, essere irreprensibile, sano di corpo e di mente, ed idoneo a prendersi cura dell'adottato. Tuttavia, il giudice, nell'interesse del minore, pu\u00f2 autorizzare un/a vedovo/a o un/a divorziato/a ad adottare un bambino. L'adozione \u00e8 ammessa solo per il minore, maschio o femmina. Un tunisino pu\u00f2 adottare uno straniero. L'adottato ha gli stessi diritti dei figli naturali. L'atto di adozione \u00e8 ratificato da una sentenza esecutiva del giudice, e pu\u00f2 essere revocato se lo esige l'interesse del minore. Nulla \u00e8 detto circa la differenza di religione tra adottante e adottato, ma un minore musulmano pu\u00f2 presumibilmente essere adottato solo da un musulmano, sulla base dei principi generali che regolano il diritto di famiglia tunisino. "}
{"id": "3941453", "revid": "155634", "url": "https://it.wikipedia.org/wiki?curid=3941453", "title": "Collegio femminile Beth Rivkah", "text": "Beth Rivkah Ladies College o Beth Rivkah Lubavitch, in italiano: Collegio femminile Beth Rivka \u00e8 una scuola esclusivamente femminile di denominazione ebraico-ortodossa che va dall'asilo al 12\u00ba anno di studi superiori, con sede a Melbourne (Australia), in Balaclava Road, East St Kilda. La scuola \u00e8 gestita dal movimento chassidico Chabad-Lubavitch, tramite il suo Centro Yeshivah di Melbourne.\nPoich\u00e9 include un programma di studi didatticamente completo, offre la possibilit\u00e0 di iscrivere alunne di estrazione non religiosa i cui genitori altrimenti non accetterebbero di farle frequentare. Permette inoltre di fornire un'istruzione ebraico-ortodossa a quelle studentesse i cui genitori desiderano di far loro acquisire un'istruzione anche secolare. La maggioranza delle studentesse proviene da famiglie non aderenti al movimento Chabad. La scuola \u00e8 rinomata per la sua eccellente preparazione accademica e le sue diplomate terminano gli studi con punteggi elevati, secondo il sistema australiano di punteggio.\nAmministrazione e politiche.\nLa scuola \u00e8 stata fondata nel 1956 da rabbi Menachem Mendel Schneerson, il rebbe Lubavitcher (con l'assistenza di Moshe Zalman Feiglin, Yehoshua Shneur Zalman Serebryanski e altri) ed \u00e8 ufficialmente sotto il suo patrocinio, i suoi auspici e alla sua memoria.\nQuale filiale del Centro Yeshivah, la scuola \u00e8 gestita da rabbi Yitzchok Dovid Groner e Shmuel Gurevitch \u00e8 il preside della scuola media superiore.\nSebbene le studentesse della scuola siano in prevalenza ebree Ashkenazi, con un notevole gruppo di chassidim e altre ebree Haredi, Gurevitch ha stabilito che, quando si parla ebraico, esso venga parlato con la pronuncia dell'ebraico moderno. Secondo Gurevitch, tale regola rende la scuola pi\u00f9 accogliente per quelle studentesse non-osservanti o minimamente osservanti, che si identificano maggiormente con la pronuncia moderna. Ha anche affermato di averne parlato con Rabbi Schneerson, che a suo tempo acconsent\u00ec.\nLa scuola fa parte di una pi\u00f9 vasta rete di istituti del Centro Yeshivah, che include anche un'associazione giovanile, corsi di studi ebraici, campi estivi ed escursioni, e altre iniziative a beneficio della comunit\u00e0 ebraica di Melbourne."}
{"id": "3941455", "revid": "729019", "url": "https://it.wikipedia.org/wiki?curid=3941455", "title": "Aeroporto di Corf\u00f9-Giovanni Capodistria", "text": "L'Aeroporto di Corf\u00f9-Giovanni Capodistria o Aeroporto Internazionale di Corf\u00f9 , (, Kratik\u00f2s Aerolim\u00e9nas K\u00e9rkiras \"I.Kapod\u00ecstrias\"), definito come internazionale dalle autorit\u00e0 dell'aviazione civile greca HCAA \u00e8 un aeroporto greco situato alla periferia Sud della citt\u00e0 di Corf\u00f9, il maggiore centro abitato dell'omonima isola nonch\u00e9 capoluogo della periferia delle Isole Ionie.\nLa struttura, posta all'altitudine di 2\u00a0m / 6\u00a0ft sul livello del mare, \u00e8 dotata di due terminal, una torre di controllo e di una pista con fondo in asfalto, lunga 2\u00a0375\u00a0m e larga 45\u00a0m (7\u00a0792 \u00d7 148\u00a0ft) ed orientamento 17/35, dotata di sistemi di assistenza all'atterraggio, tra cui un impianto di illuminazione a media intensit\u00e0 (MIRL), l'indicatore di fine pista REIL (solo RWY 35) e l'indicatore visivo di angolo d'approccio PAPI.\nL'aeroporto \u00e8 intitolato alla memoria del politico e diplomatico Giovanni Capodistria, primo Capo di Stato della Grecia indipendente, ed \u00e8 raggiungibile tramite la \"Odos K\u00e8rkiras Achil\u00ecou\" a circa 3 km dal centro cittadino.\nL'aeroporto offre collegamenti nazionali dall'isola alla Grecia continentale ed internazionali principalmente nel periodo estivo.\nDati tecnici.\nL'area totale destinata al traffico passeggeri ammonta a 16\u00a0000 m\u00b2 e comprende il terminal passeggeri, una stazione dei pompieri (protezione di categorie VII) ed un'area di sosta per 10 velivoli commerciali e 28 destinati all'aviazione generale.\nIl terminal, che oltre all'area riservata all'arrivo e alla partenza dei viaggiatori, ospita al piano superiore gli uffici della Hellenic Civil Aviation Authority (HCAA) e quelli delle compagnie aeree Olympic Airlines, Aegean Airlines e British Airways (operata da GB Airlines), si estende per una superficie di 1\u00a0200\u00a0m\u00b2 e comprende alcune attivit\u00e0 commerciali, societ\u00e0 di noleggio auto, agenzie di viaggio, un ristorante, e dispone di linea wireless gratuita (Wi-Fi) per il collegamento ad Internet. Nel seminterrato del terminal sono collocati impianti elettromeccanici, di condizionamento e magazzini per una superficie totale di 10\u00a0000\u00a0m\u00b2.\nL'aeroporto \u00e8 gestito dalla Iperes\u00eca Politik\u00ecs Aeropor\u00ecas (HCAA), l'autorit\u00e0 governativa che gestisce l'aviazione civile greca, ed effettua attivit\u00e0 sia secondo le regole del volo a vista (VFR) che del volo strumentale (IFR) ed \u00e8 aperto al traffico commerciale.\nStoria.\nLe origini.\nLo sviluppo dell'aviazione in Grecia permise di accorciare notevolmente i tempi di collegamento anche, data la sua particolare conformazione del territorio, tra l'entroterra e le isole. A Corf\u00f9 l'originario aerodromo si limitava ad un campo di aviazione inaugurato nel 1937 con l'atterraggio di un monomotore da trasporto leggero, un Heston Phoenix ex G-ADAD acquistato nel 1936 e reimmatricolato SX-AAH, partito ai comandi del pilota Efstratios Xidi il 22 marzo.\nNel corso della Campagna italiana di Grecia, il 28 aprile 1941 l'isola venne formalmente occupata dalle forze italiane grazie all'operazione di aviosbarco effettuata dalla Regia Aeronautica con i CANT Z.506 B in dotazione al 35\u00ba Stormo B.M. basato a Brindisi, successivamente integrata dalle truppe del Regio Esercito arrivate via mare. Durante questo periodo l'aeroporto viene utilizzato come base per le operazioni aeree da Regia Aeronautica e dalla tedesca Luftwaffe al quale si provvide ad allungare la pista a 600 m.\nAl termine del conflitto vennero avviati i lavori di ripristino operativo della pista con la bonifica dell'area e lo sgombero delle macerie, le quali servirono a fornire materiale per l'allungamento della stessa arrivata a fine lavori, nell'aprile 1949 ad 800\u00a0m. I lavori di espansione delle strutture ripresero nel 1957 con il fine di raggiungere una lunghezza di pista adeguata a permettere un traffico commerciale per i velivoli da trasporto, finiti nel 1959 con il raggiungimento degli attuali 2\u00a0375\u00a0m.\nIl primo volo commerciale operato dall'aeroporto avvenne il 19 aprile 1949, un Avro Anson (marche SX-BDA) operato dalla Hellenic Airlines/\u0391.\u039c.\u0395. (\u0391\u03b5\u03c1\u03bf\u03c0\u03bf\u03c1\u03b9\u03ba\u03b1\u03af \u039c\u03b5\u03c4\u03b1\u03c6\u03bf\u03c1\u03b1\u03af \u0395\u03bb\u03bb\u03ac\u03b4\u03bf\u03c2) che trasport\u00f2 7 passeggeri dall'Aeroporto di Atene (Ellinikon) ora chiuso, seguita nel settembre 1950 dalla TAE Greek National Airlines con un Douglas DC-3.\nNel 1962 venne realizzato il primo terminal, un piccolo edificio ora utilizzato dal locale Aeroclub e come ufficio della divisione cargo dell'Olympic Airways.\nLo scalo divenne internazionale nel 1965 con l'apertura di un ufficio doganale ed inaugurato da un volo operato da Olympic Airways con un quadrigetto de Havilland DH.106 Comet.\nL'attuale estensione della struttura risale al 1972, con il completamento della costruzione, iniziata nel 1968, del nuovo terminal passeggeri.\nStatistiche.\nMovimenti annuali per passeggeri e velivoli."}
{"id": "3941456", "revid": "61051", "url": "https://it.wikipedia.org/wiki?curid=3941456", "title": "Aeroporto di Corf\u00f9", "text": ""}
{"id": "3941457", "revid": "61051", "url": "https://it.wikipedia.org/wiki?curid=3941457", "title": "Aeroporto internazionale di Corf\u00f9", "text": ""}
{"id": "3941458", "revid": "61051", "url": "https://it.wikipedia.org/wiki?curid=3941458", "title": "Aeroporto Internazionale di Corf\u00f9", "text": ""}
{"id": "3941462", "revid": "1305772", "url": "https://it.wikipedia.org/wiki?curid=3941462", "title": "Toronto Indoor 1990 - Singolare", "text": "Il tabellone singolare del Toronto Indoor 1990, torneo di tennis che faceva parte dell'ATP Tour nell'ambito dell'ATP Tour 1990, \u00e8 stato vinto da Ivan Lendl (tds n. 1). In finale ha sconfitto Tim Mayotte (tds n. 6) con il punteggio di 6-3, 6-0."}
{"id": "3941463", "revid": "554633", "url": "https://it.wikipedia.org/wiki?curid=3941463", "title": "Caproni Ca.161bis", "text": ""}
{"id": "3941473", "revid": "290023", "url": "https://it.wikipedia.org/wiki?curid=3941473", "title": "Mausoleo di Newton", "text": ""}
{"id": "3941477", "revid": "767487", "url": "https://it.wikipedia.org/wiki?curid=3941477", "title": "Deadlock vs. Six Reasons to Kill", "text": "Deadlock vs. Six Reasons to Kill \u00e8 uno split album delle band death metal tedesche Deadlock e Six Reasons to Kill. Nel disco sono presenti otto canzoni: le prime quattro dei Deadlock e le ultime quattro dei Six Reasons to Kill.\n\u00c8 stato pubblicato nel 2003 da parte della Winter."}
{"id": "3941488", "revid": "21880", "url": "https://it.wikipedia.org/wiki?curid=3941488", "title": "Erasanthe henrici", "text": "Erasanthe henrici \u00e8 un'orchidea della sottotrib\u00f9 Angraecinae (sottofamiglia Epidendroideae, trib\u00f9 Vandeae), endemica del Madagascar. \u00c8 l'unica specie del genere Erasanthe.\nDescrizione.\n\u00c8 una specie epifita con robuste radici ed un fusto relativamente corto.\nLe foglie, da 4 a 6, sono oblanceolate, coriacee, con margine ondulato.\nI fiori, molto appariscenti, sono riuniti, in numero da 3 a 7, in una infiorescenza pendente, e sono di colore dal bianco al verde pallido, con sepali e petali lanceolati, acuminati, lunghi 9\u201311\u00a0cm. Il labello \u00e8 lacerato sui margini e dotato di un sottile sperone, lungo sino a 16\u00a0cm. Fiorisce da marzo ad aprile.\nLa sottospecie \"isaloensis\" si caratterizza per la presenza di brattee fiorali triangolari e per le minori dimensioni dei fiori.\nTassonomia.\nQuesta entit\u00e0 fu descritta nel 1925 dal botanico tedesco Rudolf Schlechter (1872\u20131925) come \"Aeranthes henrici\", in omaggio al francese Henry Alfred Perrier de la B\u00e2thie (1873\u20131958), esimio studioso della flora del Madagascar.Di recente, sulla base delle differenze morfologiche rispetto alle altre specie del genere \"Aeranthes\", suffragate dalle risultanze di analisi molecolari, la specie \u00e8 stata spostata in un genere a s\u00e9 stante, \"Erasanthe\", il cui nome \u00e8 un anagramma di \"Aeranthes\".\nSono note due sottospecie:\nDistribuzione e habitat.\nLa sottospecie nominale \"E. h. henrici\" \u00e8 diffusa nel Madagascar centro-settentrionale, da Antananarivo sino al massiccio dello Tsaratanana, mentre la sottospecie \"E. h. isaloensis\" \u00e8 ristretta alle gole dell'Isalo.L'habitat tipico della sottospecie nominale \u00e8 la foresta pluviale, da 800 a 1000\u00a0m di altitudine, mentre la \"isaloensis\" cresce sugli alberi che costeggiano i corsi d'acqua, a quote comprese tra i 250 e i 750\u00a0m."}
{"id": "3941491", "revid": "21880", "url": "https://it.wikipedia.org/wiki?curid=3941491", "title": "Erasanthe", "text": ""}
{"id": "3941496", "revid": "287204", "url": "https://it.wikipedia.org/wiki?curid=3941496", "title": "Capsula (forma farmaceutica)", "text": "Le capsule sono forme farmaceutiche destinate alla somministrazione orale, costituite da un involucro di gelatina o altri materiali generalmente riempito volumetricamente con il principio attivo e gli eccipienti. Secondo la farmacopea italiana sono \"preparazioni solide con involucri duri o molli di varie forme e capacit\u00e0, contenenti usualmente una dose unica di principio attivo.\"\nSi distinguono dalle compresse per il fatto che non sono divisibili, ma possono essere aperte.\nTipologia.\nEsistono principalmente due tipi di capsule:\nMateriali per la produzione.\nEntrambe le classi di capsule sono costituite da soluzioni acquose di agenti gelificanti come proteine animali, principalmente gelatina, o polisaccaridi vegetali e loro derivati quali carragenine e forme modificate di amido e cellulosa come la idrossipropilmetilcellulosa. La gelatina viene ricavata dal collagene della pelle animale o dalle ossa. Altri ingredienti aggiunti alla soluzione di agenti gelificanti sono plastificanti quali glicerina o sorbitolo, coloranti, conservanti, disintegranti e lubrificanti.\nIncapsulamento di capsule molli.\nNel 1834 Mothes e Dublanc hanno brevettato un metodo per produrre capsule di gelatina in singolo pezzo sigillate da una goccia di soluzione di gelatina. Per la realizzazione usarono stampi in ferro individuali, riempiendo le capsule singolarmente con un contagocce, e successivamente set di stampi per formare pi\u00f9 capsule alla volta. Alcune aziende ancora utilizzano il metodo tradizionale, ma le apparecchiature necessarie non sono pi\u00f9 in commercio. I moderni metodi di incapsulamento soft-gel utilizzano variazioni di un sistema sviluppato da Robert Pauli Scherer nel 1933. La sua innovazione consiste nell'utilizzare uno stampo rotante, riempite per insulfamento. Questo metodo riduce gli sprechi e fu il primo a consentire la produzione di capsule con dosaggio altamente ripetibile. L'attuale proprietario della tecnologia Schrerer \u00e8 Catalent Pharma Solutions, il pi\u00f9 grande produttore al mondo di softgel. Le capsule sono un efficace sistema di erogazione di farmaci per via orale per farmaci scarsamente solubili. Questo perch\u00e9 consentono il riempimento con ingredienti liquidi che aumentano la solubilit\u00e0 e permeabilit\u00e0 del farmaco attraverso le membrane. Gli ingredienti liquidi sono difficili da inserire in qualsiasi altra forma di dosaggio solida, come le tavolette. Le capsule sono anche molto adatte ai farmaci potenti, per esempio in cui la dose \u00e8 minore di 100 mg, perch\u00e9 il processo di riempimento altamente riproducibile aiuta ad assicurare ad ogni capsula lo stesso contenuto di farmaco e perch\u00e9 gli operatori non sono esposti alla polvere del farmaco durante il processo di fabbricazione. Nel 1949 la divisione Lederle Laboratories della American Cyanamid Company ha sviluppato il processo \"accogel\", permettendo l'introduzione delle polveri in capsule di gelatina molle.\nIncapsulamento di capsule dure.\nJames Murdock di Londra ha brevettato per primo le capsule telescopiche a due pezzi in gelatina nel 1847. Le capsule sono realizzate in due parti attraverso l'immersione in perni metallici nella soluzione gelificante. Le capsule sono fornite sotto forma di unit\u00e0 chiuse al produttore farmaceutico. Prima dell'uso, le due met\u00e0 vengono separate, la capsula viene riempita con polvere o pellet mediante e sferonizzazione, inserendo polvere compressa o sciolta in una met\u00e0 della capsula e l'altra met\u00e0 della capsula viene premuta sopra per chiudere. \nLa polvere all'interno della capsula contiene il principio attivo ed eventuali eccipienti come leganti, disintegranti, riempitivi, glidanti e conservanti.\nll processo di incapsulamento delle capsule dure pu\u00f2 essere effettuato tramite strumenti manuali, semiautomatici e automatici. Le capsule sono aperte nel momento cui vengono riempite e sigillate attraverso il movimento rotatorio di una macchina. Sulle capsule preparate con metodo completamente automatico. Al fine di verificarne il peso corretto e di garantire la qualit\u00e0 del prodotto, vengono usate tecniche come la NIR e la spettroscopia vibrazionale. \nFormati.\nLe capsule vengono fabbricate in formati standard:"}
{"id": "3941501", "revid": "767487", "url": "https://it.wikipedia.org/wiki?curid=3941501", "title": "Carlos Jara Saguier", "text": ""}
{"id": "3941502", "revid": "62004", "url": "https://it.wikipedia.org/wiki?curid=3941502", "title": "Profronde van Drenthe 2012", "text": "La Profronde van Drenthe 2012, cinquantesima edizione della corsa e valida come evento dell'UCI Europe Tour 2012 categoria 1.1, si svolse il 10 marzo 2012 su un percorso totale di circa 195,5\u00a0km. Fu vinto dall'olandese Bert-Jan Lindeman che termin\u00f2 la gara in 4h42'04\", alla media di 41,58\u00a0km/h.\nAl traguardo 78 ciclisti portarono a termine il percorso."}
{"id": "3941505", "revid": "1782831", "url": "https://it.wikipedia.org/wiki?curid=3941505", "title": "My Brain Says Stop, But My Heart Says Go!", "text": "My Brain Says Stop, But My Heart Says Go! \u00e8 un album studio del gruppo musicale canadese FM Static, pubblicato nel 2011."}
{"id": "3941507", "revid": "767487", "url": "https://it.wikipedia.org/wiki?curid=3941507", "title": "Contamination", "text": "Contamination \u00e8 un film horror fantascientifico del 1980, diretto dal regista Luigi Cozzi sotto lo pseudonimo di Lewis Coates. La pellicola \u00e8 conosciuta anche col titolo Alien arriva sulla Terra, Alien Contamination e Contamination - Alien arriva sulla Terra.\nTrama.\nAll'interno di una nave ferma nel porto di New York vengono trovate strane uova verdi, una di queste esplode provocando la morte di un militare giunto ad ispezionare il posto. Il colonnello Stella Holmes assume l'intricato caso e pensa che il mandante volesse mettere le uova nel sottosuolo della citt\u00e0.\nProduzione.\nIl film \u00e8 una coproduzione Italia-Germania Ovest.\nDopo il successo del suo film \"Scontri stellari oltre la terza dimensione\", Luigi Cozzi ha voluto girare un altro film di fantascienza. Vedendo il film \"Alien\" di Ridley Scott, Cozzi decise di fare qualcosa di simile.\nCozzi decise di non ambientare il film nello spazio, come fece Scott, ma sulla Terra, mantenendo le idee delle uova aliene e di una grande creatura extraterrestre, scrivendo una sceneggiatura chiamata \"Alien arriva sulla Terra\".\nIl produttore Claudio Mancini volle per\u00f2 usare il titolo Contamination, proveniente da un film mai realizzato ispirato a \"Sindrome cinese\" di James Bridges; il titolo fu cos\u00ec modificato contro la volont\u00e0 di Cozzi.\nContamination \u00e8 stato girato in otto settimane, di cui tre a Roma e poi altre due divise tra New York, Florida e Colombia, tutto per un budget stimato di 225.000 $. Le uova aliene viste in lontananza furono realizzate con dei palloncini dipinti di verde, mentre nelle scene in cui vengono inquadrate vennero realizzate con del silicone con all'interno una luce lampeggiante per dare l'effetto delle pulsazioni. Nelle scene in cui i corpi umani vengono infettati ed esplodono si ricorse nell'attaccare al dorso degli attori una pancia finta ripiena di viscere di carne procurate da una macelleria, e venivano fatte esplodere grazie ad un tubo d'aria compressa. Cozzi aveva voluto utilizzare l'animazione passo uno per realizzare il ciclope alieno del film, ma \u00e8 stato ancora una volta annullato da Mancini e fu sostituito con un animatrone. Cozzi ha successivamente affermato che questa creatura non ha funzionato correttamente e si muoveva malapena, cos\u00ec ha dovuto usare tagli per nascondere le scene in cui si vedeva l'evidente movimento operato da macchinisti.\nIn Italia ebbe uno scarso successo al botteghino, ma ebbe invece buoni riscontri all'estero. Secondo Cozzi ci\u00f2 \u00e8 dovuto al fatto che il film venne proiettato in anteprima a Bologna nello stesso periodo della famosa strage.\nDistribuzione in home video.\nLa versione integrale \u00e8 reperibile solo su DVD nel mercato americano.\nUna nuova versione del film, rimasterizzato in alta definizione a 1080p, partendo dal restauro degli originali negativi in 2K, (Immagine ritrovata, Bologna), \u00e8 disponibile su supporto Blu-ray disc da luglio 2015 per il mercato home video inglese. La pellicola \u00e8 presentata con l'aspect ratio originale (1:85:1), e traccia audio mono PCM non compressa, in inglese e in italiano."}
{"id": "3941510", "revid": "287204", "url": "https://it.wikipedia.org/wiki?curid=3941510", "title": "Nemy\u0161l", "text": "Nemy\u0161l \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3941511", "revid": "287204", "url": "https://it.wikipedia.org/wiki?curid=3941511", "title": "Nemysl", "text": ""}
{"id": "3941514", "revid": "124808", "url": "https://it.wikipedia.org/wiki?curid=3941514", "title": "Trasmissione radiofonica", "text": ""}
{"id": "3941517", "revid": "124874829", "url": "https://it.wikipedia.org/wiki?curid=3941517", "title": "Mike Zubi", "text": "Biografia.\nMiguel Zubizarreta nasce il 19 marzo 1987, a Buenos Aires, Argentina, dove cresce circondato da musica e arte. A sei anni inizia a suonare la chitarra e a comporre canzoni.\nNel 2008 si trasferisce in Messico dove produce spettacoli ed altri progetti con l'attore Odin Dupeyron. Nel corso del 2010, Mike emerge grazie al suo lavoro nell'opera \"Cleopatra\", con la quale organizza dei tour per tutta l'America Latina, e per le sue presentazioni ne \"la Variet\u00e9 Brutal\" nel 2009 e 2010.\nIl 24 settembre 2010 realizza uno spettacolo insieme a Mancha de Rolando, nella citt\u00e0 di Trelew, dove giungono pi\u00f9 di 3.000 persone. Dopo aver presentato i suoi singoli promozionali \"10 y 10\" e \"Ya No Queda Nada\", nel 2011 con \"Lucas Masciano\" registra nuovo materiale.\nIl progetto \"Morenosity\".\nPartecipa inoltre, insieme a David Moreno, Pablo Gallo e ad altri artisti spagnoli, al progetto \"\"Morenosity\", con il quale realizza parte del video \"Fake Justin Bieber BUSTED in Spain\", video che fino ad oggi conta quasi mezzo milione di riproduzioni, secondo una stima pubblicata dal blogger nordamericano Perez Hilton.\nQuesto video condusse i tre giovani nel programma spagnolo \"El Hormiguero 2.0\", invitati dal conduttore Pablo Motos, programma al quale hanno partecipato diverse stelle internazionali, tra cui: Will Smith, Miley Cyrus, il gruppo McFly, Ricardo Dar\u00edn, e lo stesso Justin Bieber.\nLa Sitcom \"S\u00faper Torpe\" e l'omaggio a Tennessee Williams.\nMike Zubi ha lavorato anche nella sitcom della Disney e Telefe \"S\u00faper Torpe\" dove fece innamorare la protagonista: Candela Vetrano, e cantando la sua canzone tradotta in francese, \"Despierta\".\nTra i suoi impegni teatrali, troviamo un omaggio a Tennessee Williams presso il teatro Nazionale Cervantes. Nel 2011 realizza, insieme a Felipe Colombo, Laura Azzurra, Rita Terranova un musical di un racconto di William Shakespeare: \"Noche De Reyes\", spettacolo che ricevette, sia critiche che recensioni positive da parte dei mass media pi\u00f9 importanti del paese.\nDivenne sempre pi\u00f9 popolare grazie ai suoi video postati su YouTube, tra i quali si pu\u00f2 trovare un duo realizzato con Roger Gonz\u00e1lez, conduttore della trasmissione di Disney Channel \"Zapping Zone.\"\nNel marzo del 2012 inizia un ciclo di presentazioni nel \"Library Lounge\" del Faena Hotel + Universe insieme alla vincitrice di ACE Bel\u00e9n Pasqualini e la sua formazione \"Mike Zubi &amp; The Oteros\".\nNel 2012 \u00e8 il personaggio di Dionisio nella serie \"Yo Soy Virgen 2\" che vede come protagonista Nicolas Maiques, con il quale registr\u00f2 un video natalizio alla fine del 2011.\nDa ottobre 2014 a giugno 2015, fa parte dell'ensemble del musical Le Bal des Vampires (versione francese di Tanz der Vampire) a Parigi. \u00c8 anche sostituto per la parte di Alfred.\nCollegamenti esterni.\n Mike Zubi, uno de los galanes de \"SuperTorpe\" Popstar.com.ar"}
{"id": "3941520", "revid": "18323", "url": "https://it.wikipedia.org/wiki?curid=3941520", "title": "Condo", "text": "Condo \u00e8 una serie televisiva statunitense in 13 episodi trasmessi per la prima volta nel corso di una sola stagione nel 1983.\n\u00c8 una sitcom incentrata su due famiglie della California che vivono in appartamenti confinanti nello stesso condominio borghese: i Kirkridge, bianchi WASP, e gli ispanici Rodriguez (che precisano orgogliosamente di non essere immigrati ma discendenti di una famiglia che viveva gi\u00e0 in California quando era spagnola).\nTrama.\nLe due famiglie si incontrano seguendo percorsi opposti: mentre i Kirkridge hanno dovuto abbandonare la vita agiata nei quartieri alti per un tracollo finanziario i Rodriguez, al contrario, hanno lasciato i quartieri popolari grazie ai buoni risultati del lavoro del capofamiglia Jesse che da semplice giardiniere col tempo \u00e8 riuscito ad aprire una piccola catena di negozi di fiori.\nAl termine della prima puntata la vicinanza ha gi\u00e0 prodotto risultati inattesi: il diciannovenne Scott Kirkridge e la diciottenne Linda Rodriguez, innamoratisi pressoch\u00e9 a prima vista, si sono sposati di nascosto e la giovane \u00e8 immediatamente rimasta incinta.\nAlla base dei successivi episodi c' \u00e8 la necessit\u00e0 di conciliare le differenti tradizioni, culture, religioni e reciproci pregiudizi con il legame (e anche l'affetto, sia pure difficilmente ammesso) che si \u00e8 venuto a creare fra di loro e soprattutto la difficolt\u00e0 di farlo accettare ai rispettivi ambienti di provenienza.\nProduzione.\nLa serie fu prodotta da Witt/Thomas Productions. Le musiche furono composte da George Aliceson Tipton. Tra i registi della serie \u00e8 accreditato John Rich.\nDistribuzione.\nLa serie fu trasmessa negli Stati Uniti dal 10 febbraio 1983 al 9 giugno 1983 sulla rete televisiva ABC. In Italia \u00e8 stata trasmessa nel 1985 nel corso di \"Buona domenica\" su Canale 5 con il titolo \"Condo\".\nAlcune delle uscite internazionali sono state:"}
{"id": "3941521", "revid": "599013", "url": "https://it.wikipedia.org/wiki?curid=3941521", "title": "Jorge Br\u00edtez", "text": ""}
{"id": "3941523", "revid": "767487", "url": "https://it.wikipedia.org/wiki?curid=3941523", "title": "Nov\u00e1 Ves u Ch\u00fdnova", "text": "Nov\u00e1 Ves u Ch\u00fdnova \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3941524", "revid": "287204", "url": "https://it.wikipedia.org/wiki?curid=3941524", "title": "Nova Ves u Chynova", "text": ""}
{"id": "3941526", "revid": "124808", "url": "https://it.wikipedia.org/wiki?curid=3941526", "title": "Ah I Piroso", "text": ""}
{"id": "3941527", "revid": "287204", "url": "https://it.wikipedia.org/wiki?curid=3941527", "title": "Jorge Britez", "text": ""}
{"id": "3941528", "revid": "124808", "url": "https://it.wikipedia.org/wiki?curid=3941528", "title": "Ahi Piroso", "text": ""}
{"id": "3941529", "revid": "287204", "url": "https://it.wikipedia.org/wiki?curid=3941529", "title": "Nov\u00e1 Ves u Mlad\u00e9 Vo\u017eice", "text": "Nov\u00e1 Ves u Mlad\u00e9 Vo\u017eice \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3941531", "revid": "287204", "url": "https://it.wikipedia.org/wiki?curid=3941531", "title": "Nova Ves u Mlade Vozice", "text": ""}
{"id": "3941532", "revid": "287204", "url": "https://it.wikipedia.org/wiki?curid=3941532", "title": "Oldrichov", "text": ""}
{"id": "3941534", "revid": "767487", "url": "https://it.wikipedia.org/wiki?curid=3941534", "title": "Erick Delgado", "text": "Carriera.\nClub.\nHa giocato nella prima divisione peruviana.\nNazionale.\nHa partecipato alla Copa Am\u00e9rica 2004."}
{"id": "3941536", "revid": "31269", "url": "https://it.wikipedia.org/wiki?curid=3941536", "title": "Cassie &amp; Co.", "text": "Cassie &amp; Co. \u00e8 una serie televisiva statunitense in 13 episodi trasmessi per la prima volta nel corso di una sola stagione nel 1982.\n\u00c8 una serie del genere drammatico incentrata sui casi affrontati da Cassie Holland (interpretata da Angie Dickinson), una ex poliziotta diventata investigatrice privata dopo il divorzio dal marito Mike Holland, un procuratore. Ad aiutarla \u00e8 la sua assistente Meryl.\nProduzione.\nLa serie fu prodotta da Carson Productions. Le musiche furono composte da Grover Washington Jr. (che compone la sigla iniziale) , Ken Heller e John Beal.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 29 gennaio 1982 al 20 agosto 1982 sulla rete televisiva NBC. In Italia \u00e8 stata trasmessa su reti locali con il titolo \"Cassie &amp; Co.\"."}
{"id": "3941541", "revid": "767487", "url": "https://it.wikipedia.org/wiki?curid=3941541", "title": "Il tunnel sotto il mondo", "text": "Il tunnel sotto il mondo \u00e8 un film di fantascienza del 1969, diretto dal regista Luigi Cozzi. Film d'esordio di Cozzi, \u00e8 una pellicola sperimentale ispirata all'omonimo racconto di Frederik Pohl del 1955, un classico della satira del consumismo, in cui un'intera comunit\u00e0 viene tenuta prigioniera da ricercatori pubblicitari.\nTrama.\nL'azione si svolge nel giorno 32 di luglio, un giorno che non esiste e che si ripete all'infinito, giorno dopo giorno.\nIl protagonista \u00e8 costretto a ripetere in continuazione la stessa esperienza; solo lui si rende conto della cosa, mentre tutti gli altri abitanti della citt\u00e0 continuano a vivere la loro vita come se tutto fosse normale."}
{"id": "3941545", "revid": "287204", "url": "https://it.wikipedia.org/wiki?curid=3941545", "title": "Old\u0159ichov (Boemia meridionale)", "text": "Old\u0159ichov \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3941548", "revid": "599013", "url": "https://it.wikipedia.org/wiki?curid=3941548", "title": "Roberto Cartes", "text": "Carriera.\nNazionale.\nHa partecipato alla Copa Am\u00e9rica 1999."}
{"id": "3941550", "revid": "767487", "url": "https://it.wikipedia.org/wiki?curid=3941550", "title": "Opa\u0159any", "text": "Opa\u0159any \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3941551", "revid": "287204", "url": "https://it.wikipedia.org/wiki?curid=3941551", "title": "Oparany", "text": ""}
{"id": "3941554", "revid": "125035905", "url": "https://it.wikipedia.org/wiki?curid=3941554", "title": "Personaggi di W.I.T.C.H.", "text": "Lista dei personaggi del fumetto italiano \"W.I.T.C.H.\" e del cartone animato omonimo.\nPersonaggi principali.\nW.I.T.C.H..\nLe W.I.T.C.H. sono le cinque Guardiane di Kandrakar. Ognuna di loro ha dei poteri magici, trasmessi al Cuore di Kandrakar attraverso le Stille. A ogni Stilla coincide un elemento della natura (Acqua, Fuoco, Terra e Aria), pi\u00f9 la Pura Energia. Se tra le W.I.T.C.H. non c'\u00e8 armonia, i loro poteri sono notevolmente ridotti. Una volta trasformate, assumono un aspetto pi\u00f9 adulto e sulla schiena cresce un paio di ali.\nNella settima serie del fumetto, \"New Power\", le Guardiane ottengono nuovi poteri e possono volare, mentre precedentemente poteva farlo solo Hay Lin in quanto Guardiana dell'Aria. Le loro gonne sono inoltre fatte di stoffa viva e indipendente, la \"lamia\".\nLe W.I.T.C.H. hanno in comune alcuni poteri:\nWill Vandom.\nWill \u00e8 la leader delle Guardiane e la depositaria del Cuore di Kandrakar. I suoi poteri non sono legati alla natura, ma sono Pura Energia e si manifestano tramite scariche elettriche o energetiche. Ha 14 anni, \u00e8 nata il 19 gennaio ed \u00e8 di carattere chiuso, molto sensibile e facile da ferire, ma nelle situazioni disperate sa essere decisa e coraggiosa. Ama tutti gli sport acquatici e colleziona pupazzi di peluche a forma di rana.\nIrma Lair.\nIrma \u00e8 la Guardiana dell'Acqua, ha 13 anni ed \u00e8 nata il 13 marzo. \u00c8 in classe con Hay Lin e Taranee ed \u00e8 molto amica di Elyon, quasi quanto Cornelia. Figlia di un commissario di polizia, \u00e8 scherzosa e ama mangiare. Ha un fratello minore, Chistopher, con cui non va molto d'accordo.\nTaranee Cook.\nTaranee \u00e8 la Guardiana del Fuoco, ha 13 anni ed \u00e8 nata il 23 marzo. Molto studiosa e timida, di solito ha un buon controllo delle proprie emozioni.\nCornelia Hale.\nCornelia \u00e8 la Guardiana della Terra, ha 14 anni ed \u00e8 nata il 10 maggio. \u00c8 la migliore amica di Elyon fin da piccola. Cornelia \u00e8 appassionata di pattinaggio artistico ed \u00e8 seria e pratica, cosa che la porta spesso in contrasto con Irma.\nHay Lin.\nHay Lin \u00e8 la Guardiana dell'Aria e ha origini cinesi. \u00c8 creativa, spesso sbadata e sognatrice, ama l'arte e disegnare. \u00c8 molto attaccata a sua nonna Yan Lin, che sente molto vicina e che \u00e8 stata una Guardiana in passato. La sua famiglia possiede un ristorante cinese, il \"Silver Dragon\", dove aiuta spesso. Ha l'abitudine di scrivere tutto quello che potrebbe tornarle utile sul dorso della mano in modo da non dimenticare niente.\nYan Lin.\nNonna di Hay Lin, con cui ha un rapporto molto stretto. Anche lei \u00e8 stata Guardiana della Muraglia, insieme a Nerissa, Cassidy, Kadma e Halinor ed era la guardiana dell'aria. Aiuta le nuove prescelte ad ottenere i loro poteri, donando loro il Cuore di Kandrakar, e d\u00e0 alla nipote la Mappa che mostra i portali per il Metamondo.\nOracolo.\nCapo della congrega dei saggi di Kandrakar. Il suo vero nome \u00e8 Himerish ed \u00e8 un guerriero originario del pianeta Basiliade.\nElyon Portrait.\nElyon \u00e8 la migliore amica di Cornelia, della quale \u00e8 anche compagna di classe. A sua insaputa, \u00e8 la legittima sovrana di Meridian e la sorella minore del principe Phobos. Venne portata a Heatherfield dalla sua nutrice e da due ufficiali dell'esercito, che poi si finsero i suoi genitori, per salvarla dal fratello.\nMatt Olsen.\nMatt \u00e8 uno studente del quarto anno allo Sheffield Institute e suona nella band dei \"Cobalt Blue\". Ha un cugino di nome Sean, figlio di zia Caroline, la sorella di sua madre. Conosce Will dopo che lei ha salvato un ghiro dalle grinfie di Uriah, e le d\u00e0 il suo numero di telefono siccome suo nonno ha un negozio di animali. Presto iniziano a uscire insieme e Will gli rivela anche il segreto delle Guardiane, che Matt accetta senza problemi perch\u00e9 spiega molti misteri che la riguardano. Presto, per\u00f2, il giovane comincia a pensare che, pur essendo a conoscenza del segreto, Will continui a metterlo da parte. Poco dopo, per\u00f2, quando la clessidra del Soffio del Tempo smette di funzionare e lui si ritrova a dover inventare della scuse per coprire la sparizione delle W.I.T.C.H., si sente utile e indispensabile al gruppo. Cedric, con un inganno, lo intrappola poi del Libro degli Elementi per convincere le W.I.T.C.H. ad aiutarlo ad aprire il volume. Per coprire la sua assenza, le Guardiane inventano un improvviso viaggio a Midgale. Intanto, dentro il Libro, Matt \u00e8 diventato il nuovo scrivano al posto di Ludmoore, ed \u00e8 lui stesso a cancellare il nome dell'alchimista, distruggendolo per sempre. Una volta libero, diventa il nuovo chitarrista di Karmilla e parte con lei per un tour mondiale. Tornato a Heatherfield, viene incaricato da Kandrakar di privare le Guardiane dei loro vecchi poteri e di istruirle nell'uso di quelli nuovi. Con l'entrata di Liam nel gruppo, Matt non si fida di lui e decide di seguirlo, scoprendo che lavora per Takeda. La sua intrusione nel laboratorio viene per\u00f2 scoperta e il ragazzo viene congelato.\nNel cartone animato, la band in cui Matt suona si chiama \"Reck 55\", e il ragazzo \u00e8, inoltre, in classe con Will, di cui \u00e8 innamorato. Alla fine della prima stagione, scopre il segreto delle W.I.T.C.H. e lo accetta. Nella seconda stagione, Nerissa lo trasforma nel mostro Shagon, che si nutre di odio, ma Matt riesce a sconfiggerlo e a piegare Shagon al proprio volere: acquisisce cos\u00ec la capacit\u00e0 di trasformarsi in lui quando vuole, per aiutare le Guardiane.\nCaleb.\nCaleb il capo dei ribelli di Meridian che si oppongono al principe Phobos e alla sua tirannia. \u00c8 un ragazzo determinato e intraprendente, che non si arrende di fronte alle difficolt\u00e0 e farebbe di tutto per il suo popolo. In seguito alla sconfitta di Nerissa, di fronte alla scelta di tornare a Meridian o rimanere assieme a Cornelia, la sua ragazza, Caleb sceglie di lasciarla e, con il trascorrere del tempo, si lega a Elyon.\nOrube.\nGuerriera originaria di Basiliade, si unisce al gruppo delle W.I.T.C.H. durante la terza serie, a causa della temporanea rinuncia di Taranee al suo ruolo di Guardiana.\nNemici.\nPrincipe Phobos.\nPhobos \u00e8 il fratello maggiore di Elyon, e il principe del Metamondo, di cui ha usurpato il trono, spettante di diritto alla sorella. \u00c8 nemico delle W.I.T.C.H. nella prima serie del fumetto e in entrambe le stagioni del cartone animato.\nLord Cedric.\nCedric \u00e8 il servo di Phobos, generale delle guardie, il cui compito \u00e8 trovare Elyon e conquistarne la fiducia, facendo in modo che si fidi di Phobos. \u00c8 nemico delle W.I.T.C.H. nella prima serie del fumetto e in entrambe le stagioni del cartone animato.\nNerissa.\nL'ex-Guardiana del Cuore di Kandrakar, dal cui potere \u00e8 stata corrotta. L'Oracolo le ritir\u00f2 l'amuleto, affidandolo alla sua compagna Cassidy, che Nerissa uccide per invidia. Da quel momento, venne condannata alla prigionia. \u00c8 nemica delle W.I.T.C.H. nella seconda serie del fumetto e nella seconda stagione del cartone animato.\nCavalieri della vendetta.\nSeguaci di Nerissa.\nNel fumetto, sono stati creati da lei manipolando la natura e un essere umano. Sono in quattro:\nNel cartone animato, questi quattro sono noti come \"cavalieri della distruzione\". Khor \u00e8 stato creato mutando le sembianze di Mister Higgles, il ghiro di Matt, mentre Shagon \u00e8 Matt stesso.\nNel cartone animato sono nemici delle W.I.T.C.H. che si riuniscono per combatterle nella seconda stagione: Raythor, il Segugio, Miranda, Frost, Sandpit e Gargoyle. In origine, erano combattenti e fedeli servi del principe Phobos, ma dopo la sua sconfitta sono stati imprigionati. Liberati da Nerissa, il loro obiettivo \u00e8 quello di ripristinare il trono di Phobos e distruggere chiunque abbia giurato fedelt\u00e0 al principe per poi tradirlo. Dopo la loro irruzione al palazzo di Phobos, la regina Elyon li rinchiude di nuovo nelle loro celle. Tornano al termine della seconda stagione, quando Phobos viene liberato, ma hanno sorti diverse: Raythor, Sandpit e Gargoyle, siccome alla fine hanno combattuto al fianco delle Guardiane, sono scelti come guardie; il Segugio viene ucciso; Miranda e Frost imprigionati.\nRaphael Sylla.\nRaphael Sylla, detto Ralph, \u00e8 un agente dell'Interpol. Arriva allo Sheffield come supplente di informatica, ma in realt\u00e0 il suo compito \u00e8 indagare sulle W.I.T.C.H. e controllare se abbiano o meno poteri paranormali. Grazie ai suoi superiori, riesce a ottenere il posto di accompagnatore per il viaggio-studio al Redstone College, cui partecipano Cornelia, Taranee e Hay Lin, e a scoprire il loro segreto rapendo la Goccia Astrale di Hay Lin, costringendo Taranee a utilizzare il fuoco per liberarla. Dopo aver fatto rapporto ai suoi capi, questi lo scavalcano e rapiscono la Goccia Astrale di Will pensando che sia l'originale: Sylla, contrario a questi metodi, si ribella. Poich\u00e9 ormai sono troppe le persone a conoscenza del segreto delle W.I.T.C.H., l'Oracolo cancella a tutti loro la memoria e Sylla lascia l'insegnamento.\nSylla fa una breve apparizione anche nell'ultimo episodio della serie animata: prima assiste al combattimento delle Guardiane contro Cedric in forma di cartone animato su un maxi-schermo di Heatherfield, e poi viene presentato alle W.I.T.C.H. come nuovo insegnante di informatica. Nella versione italiana, \u00e8 doppiato da Luca Bottale.\nAri.\nAri \u00e8 il sovrano del regno di Arkhanta. Una volta era un semplice contadino, la cui moglie Jamayeda, l'unica cosa che amava, mor\u00ec dando alla luce il loro unigenito, Maqi, un bambino malato di autismo. Ari cerc\u00f2 in ogni modo di trovare un rimedio, chiedendo aiuto anche ai saggi di Kandrakar: nessuno, per\u00f2, pot\u00e9 aiutarlo. Cattur\u00f2 quindi una banshee, Yua, in grado di esaudire tre desideri in cambio della libert\u00e0, ma guarire Maqi non rientrava tra i poteri della creatura. Con un inganno, quindi, Ari la costrinse a restare per sempre al suo servizio e ad esaudire ogni suo desiderio. In tal modo, fece prosperare Arkhanta e ne divenne il re. Svilupp\u00f2 anche un profondo odio per l'Oracolo che non salv\u00f2 il suo bambino, e cerca quindi di abbattere le W.I.T.C.H. con il potere di Yua. Quando le Guardiane riescono poi a guarire Maqi, Ari si rende conto del suo errore e si riappacifica con Kandrakar.\n\u00c8 nemico delle W.I.T.C.H. nella terza serie del fumetto.\nYua.\nLa pi\u00f9 potente tra le banshee, catturata da Ari e schiavizzata con un tranello. Viene liberata dalle Guardiane e da Orube, convinte che in tal modo Ari non rappresenter\u00e0 pi\u00f9 una minaccia per Kandrakar, ma Yua decide di vendicarsi: annulla tutte le sue magie e rapisce Maqi. Il bambino viene recuperato dalle Guardiane e la banshee, profondamente pentita per quello che ha fatto, decide di accantonare la vendetta e tornare a vivere pacificamente nelle paludi.\nEndarno.\nCustode della Torre delle Nebbie di Kandrakar, \u00e8 originario di Basiliade e appartiene all'etnia degli \"shanta\". Sul suo pianeta era un potente guerriero che salv\u00f2 la vita al ragazzo che sarebbe poi diventato l'Oracolo. Diventato uno dei saggi di Kandrakar, si oppone alla continua interferenza dell'Oracolo nell'equilibrio dell'universo e lo fa deporre, venendo eletto nuovo capo della Congrega al suo posto. Ritenendo che le W.I.T.C.H. siano inadatte a essere le Guardiane, decide di cercarne delle altre che le possano sostituire. Promuove, inoltre, un ruolo pi\u00f9 attivo di Kandrakar nel governo dei mondi sotto il suo occhio vigile.\nIl corpo di Endarno, in realt\u00e0, \u00e8 posseduto da Phobos: la vera essenza del saggio si trova nel corpo del principe di Meridian, nella Torre delle Nebbie. Lo scambio viene poi annullato da Will e l'uomo entra nel triumvirato di Kandrakar.\nJohnathan Ludmoore.\nNobile vissuto a Heatherfield molto tempo prima, era un vassallo di Phobos, proveniente quindi dal Metamondo. Il principe lo mand\u00f2 sulla Terra per compiere vari studi al fine di aprire dei varchi nella Muraglia che separava il Metamondo e la Terra: Ludmoore ci riusc\u00ec, creando i Dodici Portali. Rimase poi in citt\u00e0 e cerc\u00f2 di imbrigliare i cinque elementi. Annotava tutte le sue scoperte su un libro, diventato senziente. Scomparve misteriosamente dopo essere riuscito a catturare la parte malvagia dei cinque elementi. In realt\u00e0 fu assorbito dal Libro degli Elementi. Il suo nome viene cancellato dal Libro da Matt: in tal modo anche l'uomo scompare per sempre.\nTecla Ibsen.\nAmica della madre di Eric, \u00e8 una donna ossessionata dall'eterna giovinezza. Ha il controllo dei Ragorlang, creature d'ombra che emanano dal suo corpo e risucchiano i suoni, i rumori e i pensieri della loro vittima fino a consumarne l'energia vitale, che trasferiscono poi alla loro proprietaria in modo che mantenga un aspetto giovane. L'energia vitale delle persone magiche \u00e8 particolarmente potente, quindi Tecla fa attaccare Hay Lin: la giovane viene per\u00f2 salvata dalle amiche, che prosciugano Tecla delle sue ultime forze. Meditando vendetta, la donna, ridotta a una specie di mummia vivente, si trasferisce a Heatherfield. Grazie al raggio verde provocato dalla cerimonia di purificazione di Kandrakar, torna in forze e attacca nuovamente le W.I.T.C.H. con dei mostri ancora pi\u00f9 potenti, ma il Cuore di Kandrakar riesce ad assorbirli e a sconfiggerla. Pentendosi poi del suo modo di agire, viene accolta a Kandrakar con il marito.\nDark Mother.\nDonna che vive sotto la foresta di Heatherfield, imprigionata in una gabbia di radici, che si estendono su quasi tutta la superficie terrestre. Dark Mother, in passato, era in realt\u00e0 Meter, la regina della primavera, padrona del potere della Terra, che per orgoglio e amor di potere divenne un mostro e attacc\u00f2 Kandrakar. Le altre regine elementali, allora, la fermarono, esiliandola nello spazio vuoto. Ella riusc\u00ec per\u00f2 a stabilirsi segretamente sul pianeta Terra, dove trama vendetta nei confronti di Kandrakar. Riesce a inviare uno dei propri semi a Kandrakar, e un albero malvagio cresce nella Fortezza, ipnotizzando i saggi e impedendo loro di vedere il pericolo. Dark Mother ha al proprio servizio molte creature sotterranee, in particolare larve e ragni, oltre che un popolo di umanoidi che la servono fedelmente. Grazie ai propri poteri, riesce a ipnotizzare Will e a farsi liberare da lei, riuscendo a raggiungere Kandrakar sotto forma di profumo. Qui, per\u00f2, viene sconfitta dalle W.I.T.C.H. che, uniti i loro poteri, la imprigionano nella roccia.\nTakeda Foreman.\nPresidente della Takeshita, Inc., azienda leader nel settore della refrigerazione, ma attiva anche in campo aerospaziale, vuole distruggere la magia, che incolpa per l'allontanamento della figlia maggiore Mariko e per quello che le \u00e8 successo. L'uomo rimane congelato da uno dei suoi cyborg mentre cerca di difendere sua figlia Shinobu.\nArkaam, la Regina Bianca.\nUna delle regine del Mondo Veloce, contrapposta alla Regina Nera, Mariko. Nonostante l'apparenza gentile, Arkaam vuole assoggettare il Mondo Veloce alla sua tirannia. Per farlo, convince le W.I.T.C.H. che la Regina Nera sia malvagia e ottiene cos\u00ec il loro aiuto per sedare la ribellione guidata dalla rivale. Le Guardiane poi si accorgono dell'errore e scappano con Mariko sulla Terra, dove Arkaam decide di inseguirle. Le ragazze, per\u00f2, riescono a rimandarla indietro.\nNihila.\nNemica delle W.I.T.C.H. negli albi 106 e 107. Vissuta in epoca egizia, era una potente incantatrice, studiosa del cielo, e grazie alle sue doti aveva scoperto l'Astro Nero. Grazie al potere del corpo celeste e al suo telaio, divenne la \"regina del buio\", in grado di tessere il destino altrui a proprio piacimento. Aveva imprigionato tutto lo Zodiaco, ma gli abitanti della sua citt\u00e0 l'attaccarono e distrussero il telaio, liberando i dodici segni. Nihila si nascose e attese il ritorno dell'Astro per ricatturare lo Zodiaco. I suoi poteri non possono influenzare il destino degli esseri magici come le W.I.T.C.H., pertanto si limita a cambiare quello dei loro cari, decidendo che Matt dimenticher\u00e0 Will e si innamorer\u00e0 di un'altra; la casa di Hay Lin brucer\u00e0; il padre di Cornelia avr\u00e0 un incidente aereo; la madre di Irma vincer\u00e0 alla lotteria e cambier\u00e0 in peggio il proprio comportamento; We, che abita a casa di Taranee, affogher\u00e0 nella lavatrice. Le cinque Guardiane intervengono e impediscono che tutto ci\u00f2 accada, cos\u00ec Nihila le cattura portandole sull'Astro Nero. Le ragazze l'affrontano, combattendo ognuna contro il proprio elemento (i segni zodiacali sono infatti suddivisi in segni d'Acqua, di Fuoco, di Terra e d'Aria): Will \u00e8 subito sconfitta perch\u00e9 non ha elementi, e anche Taranee, Irma e Cornelia perdono. Hay Lin riesce a vincere la sua prova e a sconfiggere Nihila, riportando la situazione alla normalit\u00e0.\nLady Giga, Lady Crash e Lady Kimikal.\nTre sorelle assetate di potere magico. Lady Giga compare nell'albo 120, \u00e8 una creatura fatta di energia e si nutre di questo elemento, soprattutto se ha derivazione magica. Rapisce Cornelia, Taranee e Hay Lin, e poi cattura anche Will e Irma, per assorbirne l'energia e utilizzarla per risvegliare le sue sorelle, ma viene sconfitta.Lady Crash appare nell'albo 123, \u00e8 in grado di controllare tutte le macchine e trasformarsi in un'automobile. Si nutre di petrolio e rapisce le W.I.T.C.H., impossessandosi dei poteri di Will, Irma, Taranee e Hay Lin. Cornelia, invece, riesce a salvarsi e a sfiancarla finch\u00e9 non si autodistrugge.Lady Kimikal, infine, compare nell'albo 126, ha la capacit\u00e0 di mescolare e cambiare gli elementi, e assumere un altro aspetto. La creatura attacca Will e inizia ad assorbirne l'energia, logorando il legame delle W.I.T.C.H. e confondendone personalit\u00e0 e poteri. Dentro di s\u00e9 ha ci\u00f2 che resta delle sue sorelle, e insieme le Ladies rubano i poteri magici delle Guardiane, lasciandole inermi. La troppa energia, per\u00f2, finisce per farla esplodere perch\u00e9 non riesce a controllarla.\nPersonaggi minori.\nSegue una lista dei personaggi che compaiono solo in pochi albi e non hanno particolare peso nello svolgimento della trama orizzontale."}
{"id": "3941555", "revid": "298229", "url": "https://it.wikipedia.org/wiki?curid=3941555", "title": "Zola Pieterse", "text": ""}
{"id": "3941556", "revid": "292162", "url": "https://it.wikipedia.org/wiki?curid=3941556", "title": "Isola della Scuola", "text": ""}
{"id": "3941558", "revid": "767487", "url": "https://it.wikipedia.org/wiki?curid=3941558", "title": "Ice limit", "text": "Ice Limit (titolo originale \"The Ice Limit\") \u00e8 un romanzo del 2000 opera della coppia di autori Douglas Preston e Lincoln Child. In ordine temporale \u00e8 il loro sesto romanzo, preceduto da \"Maledizione\" (\"Thunderhead\") e seguito da \"La stanza degli orrori\" (\"Cabinet of Curiosities\"). \"Ice Limit\" \u00e8 uno dei romanzi ad \" avventura distaccata\", ovvero non facente parte della saga avente come protagonista l'agente del F.B.I. Pendergast.\nTrama.\nA Isla Desolaci\u00f2n, una terra inospitale al largo di Capo Horn, la punta estrema del Cile, viene localizzato un meteorite di proporzioni gigantesche, il pi\u00f9 grande mai trovato, probabilmente sepolto sottoterra da milioni di anni.\nIn un altro emisfero Palmer Lloyd, eccentrico miliardario americano, vuole a tutti i costi quel meteorite per esporlo nel suo nuovo, grandioso museo di storia naturale a New York. Per averlo \u00e8 disposto a pagare qualsiasi prezzo, sia in dollari sia in vite umane. Ingaggia quindi il miglior cacciatore di meteoriti sul mercato, Sam McFarlane, perch\u00e9 lo scovi e glielo trasporti a Manhattan. Una sfida senza precedenti: mai oggetto di simili dimensioni ha attraversato l'oceano.\nIl recupero, poi, deve necessariamente essere effettuato d'inverno, nelle condizioni climatiche peggiori. Senza contare il rischio che le autorit\u00e0 cilene cerchino di boicottare l'operazione.\nCoi finanziamenti di Lloyd, viene preparata un'audace spedizione e uno staff di prim'ordine s'imbarca sulla ROLVAAG - petroliera supertecnologica camuffata da mercantile arrugginito - comandata dal capitano Sally Britton, profonda conoscitrice dei mari tempestosi di Capo Horn.\nL'impresa \u00e8 davvero ardua, ai limiti dell'impossibile: una lotta senza sosta contro le implacabili forze della natura si interseca con un duello di astuzie e inganni contro lo spietato comandante della Marina cilena che cerca ad ogni costo di impedire che il meteorite venga sottratto al suo governo.\nAi gelidi confini dell'Antartide, intrappolati nella morsa di un inferno di ghiaccio sotto il fuoco nemico, senza poter chiedere aiuto, i partecipanti della spedizione si troveranno a dover risolvere un mistero ancor pi\u00f9 pericoloso delle temperature estreme e della marina cilena. Il meteorite porta con s\u00e9 un terrificante enigma, infatti, chiunque venga a contatto con esso viene ucciso all'istante da una forza misteriosa. I partecipanti della spedizione dovranno risolvere questo incredibile mistero se vogliono riuscire ad uscire vivi da una situazione che sembra non lasciar scampo."}
{"id": "3941559", "revid": "205250", "url": "https://it.wikipedia.org/wiki?curid=3941559", "title": "Coki Ram\u00edrez", "text": "Biograf\u00eda.\nPatricia Ram\u00edrez \u00e8 nata il 6 febbraio 1980 nel quartiere Urca di C\u00f3rdoba, in Argentina, dove ha trascorso la sua infanzia e l'adolescenza. La sua famiglia \u00e8 di origine tedesca.\nCoki ha cominciato la sua carriera musicale con il cantante cileno Alberto Plaza, che ha accompagnato per 10 anni.\nNel 2007 ha pubblicato il suo primo album \"Presente\", dove canta con Fito P\u00e1ez.\nNel 2010 ha raggiunto una certa fama con il programma televisivo \"Showmatch\".\nNel 2011, \u00e8 stata semifinalista a \"Bailando por un sue\u00f1o\".\nNel 2012 ha pubblicato il suo secondo album \"Se Puede\", registrato assieme a diversi cantanti internazionali come Noel Schajris, Aleks Syntek e altri."}
{"id": "3941562", "revid": "287204", "url": "https://it.wikipedia.org/wiki?curid=3941562", "title": "Pohn\u00e1nec", "text": "Pohn\u00e1nec \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3941563", "revid": "599013", "url": "https://it.wikipedia.org/wiki?curid=3941563", "title": "Claudio N\u00fa\u00f1ez", "text": ""}
{"id": "3941564", "revid": "287204", "url": "https://it.wikipedia.org/wiki?curid=3941564", "title": "Pohnanec", "text": ""}
{"id": "3941565", "revid": "57342", "url": "https://it.wikipedia.org/wiki?curid=3941565", "title": "Bonsignore", "text": "Bonsignore pu\u00f2 riferirsi a;"}
{"id": "3941566", "revid": "661905", "url": "https://it.wikipedia.org/wiki?curid=3941566", "title": "Gioco del rotolare le uova", "text": ""}
{"id": "3941569", "revid": "767487", "url": "https://it.wikipedia.org/wiki?curid=3941569", "title": "Buranovskie babu\u0161ki", "text": "Le Buranovskie babu\u0161ki (, \"le nonnine di Buranovo\") sono un gruppo musicale russo formatosi nel 2010 a Buranovo, un piccolo comune dell'Udmurtia.\nCarriera.\nHanno esordito nel 2010 partecipando alla finale della selezione russa per l'Eurovision Song Contest, arrivando terze. Ci hanno riprovato nel 2012 e sono arrivate prime davanti alla coppia Dima Bilan-Julija Volkova. Hanno rappresentato la Russia all'ESC 2012 con la canzone \"Party for Everybody\", classificandosi al secondo posto. La formazione conta 8 componenti, ma per regolamento solo 6 si sono potute esibire a Baku."}
{"id": "3941577", "revid": "100656224", "url": "https://it.wikipedia.org/wiki?curid=3941577", "title": "Monte Brentoni", "text": "Il monte Brentoni (2.548 ) \u00e8 la montagna pi\u00f9 alta del gruppo dei Brentoni nelle Alpi Carniche.\nSalita alla vetta.\nSi pu\u00f2 salire sulla vetta partendo dal rifugio Tenente Fabbro o dalla baita Ciampigotto (1.783\u00a0m)."}
{"id": "3941578", "revid": "767487", "url": "https://it.wikipedia.org/wiki?curid=3941578", "title": "Esteban Valencia", "text": ""}
{"id": "3941579", "revid": "767487", "url": "https://it.wikipedia.org/wiki?curid=3941579", "title": "Uovo con gallina e pendente di zaffiro", "text": "L'Uovo con gallina e pendente di zaffiro \u00e8 uno delle uova imperiali Faberg\u00e9, un uovo di Pasqua gioiello che il penultimo Zar di Russia, Alessandro III don\u00f2 a sua moglie, la Zarina Marija F\u00ebdorovna.\nFu fabbricato a San Pietroburgo nel 1886 sotto la supervisione del gioielliere russo Peter Carl Faberg\u00e9 della Faberg\u00e8.\n\u00c8 uno delle otto uova imperiali Faberg\u00e9 andate perdute.\nProprietari.\nIl 5 aprile 1886 il laboratorio della Faberg\u00e9 invi\u00f2 l'uovo allo Zar Alessandro III che lo don\u00f2 alla Zarina il 13 aprile dello stesso anno.\nL'uovo fu custodito nel Palazzo Ani\u010dkov fino alla rivoluzione del 1917. \nL'ultima traccia documentata \u00e8 in un inventario del Governo provvisorio del 1922 quando l'uovo si trovava nel Palazzo dell'Armeria del Cremlino.\nNon \u00e8 noto se l'uovo \u00e8 andato perduto o \u00e8 attualmente in mano a privati.\nDescrizione.\nNon si conoscono i dettagli dell'uovo poich\u00e9 non sono note fotografie o illustrazioni e le descrizioni scritte sono talvolta in conflitto tra loro.\nIl regalo \u00e8 descritto nell'archivio imperiale del 1886 come \"una gallina d'oro e diamanti taglio rosetta che prende un uovo di zaffiro da un nido\" .\nL'uovo di zaffiro era tenuto leggermente nel becco della gallina; questa e il cestino erano entrambi d'oro tempestati con centinaia di diamanti taglio-rosetta.\nL'archivio del Governo Provvisorio Russo descrive la gallina come d'argento su un supporto d'oro, per\u00f2 questa descrizione \u00e8 probabilmente errata dal momento che gli ordini per l'uovo dello zar del 1886 indicano specificamente che il regalo doveva essere d'oro."}
{"id": "3941582", "revid": "110157", "url": "https://it.wikipedia.org/wiki?curid=3941582", "title": "Pohn\u00e1n\u00ed", "text": "Pohn\u00e1n\u00ed \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3941583", "revid": "287204", "url": "https://it.wikipedia.org/wiki?curid=3941583", "title": "Pohnani", "text": ""}
{"id": "3941589", "revid": "767487", "url": "https://it.wikipedia.org/wiki?curid=3941589", "title": "Madhumati", "text": "Madhumati \u00e8 un film indiano del 1958 prodotto e diretto da Bimal Roy, e scritto da Ritwik Ghatak e Rajinder Singh Bedi. La colonna sonora del film \u00e8 stata composta da Salil Choudhury con testi scritti da Shailendra. Il film vede protagonisti Dilip Kumar e Vyjayantimala nei ruoli principali insieme a Pran e Johnny Walker. \u00c8 stato uno dei primi film ad affrontare il tema della reincarnazione ed ha una atmosfera gotica noir. Si tratta della prima ed unica collaborazione fra Roy e Ghatak, ed \u00e8 stato uno dei film di maggior successo ed influenza nel cinema di Bollywood.\nIl film del 1988 \"Janam Janam\" \u00e8 un remake di \"Madhumati\". Nuovamente, nel 2007 \u00e8 stato prodotto un nuovo remake intitolato \"Om Shanti Om\" e realizzato da Farah Khan e Shahrukh Khan, bench\u00e9 in questo caso il film originale non viene effettivamente citato.\nIl film ha vinto il Filmfare Award per il miglior film."}
{"id": "3941590", "revid": "126257", "url": "https://it.wikipedia.org/wiki?curid=3941590", "title": "Campionati del mondo di mezza maratona 1996", "text": "I Campionati del mondo di mezza maratona 1996 (5\u00aa edizione) si sono svolti il 29 settembre a Palma di Maiorca, in Spagna. Vi hanno preso parte 209 atleti (di cui 137 uomini e 72 donne) in rappresentanza di 53 nazioni."}
{"id": "3941596", "revid": "256896", "url": "https://it.wikipedia.org/wiki?curid=3941596", "title": "Beth Rivkah Ladies College", "text": ""}
{"id": "3941597", "revid": "767487", "url": "https://it.wikipedia.org/wiki?curid=3941597", "title": "Pojbuky", "text": "Pojbuky \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3941598", "revid": "256896", "url": "https://it.wikipedia.org/wiki?curid=3941598", "title": "Beth Rivkah Lubavitch", "text": ""}
{"id": "3941603", "revid": "767487", "url": "https://it.wikipedia.org/wiki?curid=3941603", "title": "Earth.Revolt", "text": "Earth.Revolt \u00e8 il secondo album della band tedesca Melodic death metal Deadlock. \u00c8 anche il primo album pubblicato dalla Lifeforce Records. Il disco \u00e8 stato pubblicato nel 2005.\nLe musiche sono state composte da Sebastian Reichl e da Tobias Graf ed \u00e8 stato registrato da Denis Ritcher ai Gaia Studios tra il gennaio e il marzo del 2005.\nIl disco \u00e8 stato in seguito pubblicato in vinile ad edizione limitata (500 copie) dalla Deadbutcher Records."}
{"id": "3941604", "revid": "599013", "url": "https://it.wikipedia.org/wiki?curid=3941604", "title": "Jorge Anch\u00e9n", "text": ""}
{"id": "3941606", "revid": "461603", "url": "https://it.wikipedia.org/wiki?curid=3941606", "title": "Jorge Luis Anch\u00e9n", "text": ""}
{"id": "3941610", "revid": "1543377", "url": "https://it.wikipedia.org/wiki?curid=3941610", "title": "Gran Premio Citt\u00e0 di Camaiore 2011", "text": "Il Gran Premio Citt\u00e0 di Camaiore 2011, sessantaduesima edizione della corsa e valida come evento dell'UCI Europe Tour 2011 categoria 1.1, si svolse il 6 agosto 2011 su un percorso di 199,2\u00a0km. Fu vinto dall'italiano Fabio Taborre che termin\u00f2 la gara in 4h46'45\", alla media di 41,68\u00a0km/h.\nAl traguardo 71 ciclisti portarono a termine il percorso."}
{"id": "3941611", "revid": "857138", "url": "https://it.wikipedia.org/wiki?curid=3941611", "title": "Radimovice", "text": "Il termine Radimovice fa parte della denominazione di diversi comuni della Repubblica Ceca:"}
{"id": "3941612", "revid": "287204", "url": "https://it.wikipedia.org/wiki?curid=3941612", "title": "La casa del si", "text": ""}
{"id": "3941613", "revid": "76963", "url": "https://it.wikipedia.org/wiki?curid=3941613", "title": "Michiru Yamane", "text": "Ha composto diverse colonne sonore di videogiochi, in particolare della Konami, come la serie di \"Castlevania\" e \"Suikoden\".\nBiografia.\nMichiru Yamane nasce nella prefettura di Kagawa. Inizia a suonare il pianoforte sin da piccola e a undici anni compone il suo primo pezzo. Al liceo si esercita a suonare brani di Maurice Ravel e in seguito si laurea presso l'Universit\u00e0 Prefetturale delle Arti di Aichi. Cercando lavoro che le consentisse di avere esperienza nel campo della composizione, Yamane viene assunta nel 1988 dalla Konami, coadiuvata da Motoaki Furukawa nella composizione musicale di alcuni giochi per MSX.\nLa sua prima composizione ufficiale \u00e8 la colonna sonora del gioco \"Detana!! TwinBee\" del 1991 e in quella occasione conosce Koji Igarashi, con cui avrebbe formato un sodalizio.\nNel 1994 Yamane inizia a comporre musica per la serie di \"Castlevania\", debuttando in ' per Sega Mega Drive. Nel 1997 contribuisce alla colonna sonora dell'episodio ' per PlayStation, portandola al successo, grazie al particolare metodo di composizione di Yamane e ai \u00abpassi di macabra tranquillit\u00e0\u00bb che la caratterizzano da altri videogiochi.\nNel 2002 inizia ad occuparsi della serie di \"Suikoden\" con la colonna sonora di \"Suikoden III\" per PlayStation 2, collaborando con Takashi Yoshida e Masahiko Kimura, ma la musica non viene ben accolta dal pubblico, infatti per \"Suikoden IV\" Yamane compone solo poche musiche, seppur ben accolte, mentre non lavora per il quinto episodio della serie. Allo stesso anno risalgono composizioni minori di \"Castlevania\" per GameBoy Advance (', ' e \"\").\nNel 2003 lavora per ' in cui cambia lo stile musicale, abbandonando lo stile classico e rock e scegliendo invece uno stile sinfonico, in cui predominano anche le percussioni e rumori di fondo. Lo stile precedente viene ripreso in ', dove la parte vocale viene affidata a Russell Watson.\nNel 2005 lavora per altri giochi della Konami: \"Rumble Roses\", \"Elebits\", ' e le versioni di \"Castlevania\" per Nintendo DS (', ' e ').\nNel 2008 abbandona la Konami, non partecipando cos\u00ec alla colonna sonora di \"\", diventando cos\u00ec una compositrice freelance.\nFreelance.\nA partire da questa data, Yamane ha continuato la sua attivit\u00e0 di compositrice, non solo nel settore dei videogiochi ma anche nella pubblicit\u00e0, nella televisione, nella cinematografia e nel settore degli anime. \u00c8 per\u00f2 certo che i suoi lavori pi\u00f9 noti restino le composizioni per videogiochi come Otomedius Excellent (2011) e Skullgirls (2012). Anche se non pi\u00f9 dipendente Konami, per l'azienda nipponica ha poi continuato a scrivere musiche per la serie Castlevania. Il sodalizio con il game designer Koji Igarashi - gi\u00e0 suo responsabile ai tempi di Castlevania: Symphony of the Night - \u00e8 proseguito nel 2019 con la scrittura e realizzazione della colonna sonora di .\nPolemiche.\nNel novembre 2020, Michiru Yamane ha commentato sul proprio canale Twitter la notizia della sconfitta dell'allora Presidente degli Stati Uniti Donald Trump alle elezioni presidenziali rilanciando diverse teorie cospirazioniste sull'esito del voto. "}
{"id": "3941615", "revid": "1442080", "url": "https://it.wikipedia.org/wiki?curid=3941615", "title": "Schenectady Open 1992 - Doppio femminile", "text": "Il doppio femminile del torneo di tennis Schenectady Open 1992, facente parte del WTA Tour 1992, ha avuto come vincitrici Alexia Dechaume e Florencia Labat che hanno battuto in finale Ginger Helgeson e Shannan McCarthy 6\u20133, 1\u20136, 6\u20132."}
{"id": "3941619", "revid": "580", "url": "https://it.wikipedia.org/wiki?curid=3941619", "title": "Empire Awards 2012", "text": "La 17\u00aa edizione degli Empire Awards, o \"17\u00aa edizione degli Jameson Empire Awards\", organizzata dalla rivista cinematografica inglese \"Empire\", si \u00e8 svolta il 25 marzo 2012 al Grosvenor House Hotel di Londra, e ha premiato i film usciti nel 2011.\nI vincitori e i candidati vengono votati dai lettori della rivista \"Empire\".\nVincitori e candidati.\nI candidati sono stati resi noti il 5 marzo 2012, i vincitori sono indicati in grassetto.\nFatto in 60 secondi.\nI premi speciali vengono assegnati da una giuria di esperti. In particolare il premio Done in 60 seconds \u00e8 stato assegnato da una giuria che nella 17\u00aa edizione comprendeva il pluripremiato attore e comico britannico Chris O'Dowd, il presentatore Alex Zane, il regista Gareth Edwards e l'editore dell'Empire Mark Dinning."}
{"id": "3941620", "revid": "1442080", "url": "https://it.wikipedia.org/wiki?curid=3941620", "title": "Clarins Open 1992 - Doppio", "text": "Il doppio del torneo di tennis Clarins Open 1992, facente parte del WTA Tour 1992, ha avuto come vincitrici Sandra Cecchini e Patricia Tarabini che hanno battuto in finale Rachel McQuillan e No\u00eblle van Lottum 7\u20135, 6\u20131."}
{"id": "3941621", "revid": "47767", "url": "https://it.wikipedia.org/wiki?curid=3941621", "title": "Temple (nome)", "text": "Origine e diffusione.\nSi tratta di un nome di scarsa diffusione, tratto dall'omonimo cognome inglese che denotava, in origine, una persona associata ai Cavalieri Templari, oppure che abitava presso un tempio.\nOnomastico.\nIl nome \u00e8 adespota, cio\u00e8 non \u00e8 portato da alcun santo; l'onomastico ricorre pertanto il 1\u00ba novembre, giorno di Ognissanti."}
{"id": "3941622", "revid": "125905615", "url": "https://it.wikipedia.org/wiki?curid=3941622", "title": "La Oxford di Lyra", "text": "La Oxford di Lyra (\"Lyra's Oxford\") \u00e8 un racconto fantasy scritto del 2003 da Philip Pullman, collegato alla trilogia di romanzi \"Queste oscure materie\".\nIl racconto descrive un episodio che coinvolge Lyra Belacqua, l'eroina della serie best seller di Pullman. \u00c8 ambientato quando Lyra ha 15 anni, due anni dopo la fine della trilogia.\nIl libro consiste essenzialmente in una piccola storia illustrata. Al libro \u00e8 associata la cartina \"Oxford dei treni, fiumi e zeppelin\", una fantasiosa mappa della Oxford del mondo di Lyra. Include inoltre pubblicit\u00e0 per il libro, guide per i viaggiatori, due pagine dal \"Baedeker\" pubblicato nel mondo di Lyra (comprese le voci relative ai \"Ferriera Aquila\", al Canale di Oxford, al \"Fell Press\" e all'\"Oratorio di St Barnabas the Chymist\", tutti situati nella zona di Jericho di Oxford).\nPullman ha confrontato il movimento di questi oggetti alle particelle in una camera a nebbia; l'idea \u00e8 che hanno galleggiato per errore attraverso una finestra inter-mondo. La cartolina contiene quattro immagini di siti significativi della trilogia: il laboratorio di fisica in cui lavora Mary Malone, la casa occupata da Lord Boreal, la fila di alberi dove \u00e8 stata scoperta la prima volta la finestra tra i mondi, e la panchina dove Lyra e Will hanno deciso di incontrarsi una volta all'anno, almeno con la mente.\nLa prefazione di Pullman inizia con:\nTrama.\nLyra osserva uno stormo di uccelli dalla torre dell'Universit\u00e0 di Oxford, quando si accorge che stavano attaccando un daimon a forma di uccello. Questo daimon doveva essere di una strega, perch\u00e9 non c'era nessun essere umano nelle vicinanze. Lyra salva il daimon, Ragi, che le chiede di aiutarlo a trovare Sebastian Makepeace. Lyra scopre abilmente dove si trova, poich\u00e9 era l'ultimo \"alchimista\" rimasto, e alla sera Lyra conduce Ragi alla casa di Sebastian Makepeace. Ragi, nel frattempo, racconta a Lyra perch\u00e9 ha bisogno di aiuto da lui: la sua strega, Yelena Pazhets, \u00e8 gravemente malata. Questa malattia fa s\u00ec che le streghe muoiano senza che i loro daimon ne subiscano conseguenze, lasciandoli in vita e soli. Lyra \u00e8 scioccata da questo.\nRaggiunge presto casa Makepeace e il daimon di Lyra, Pantalaimon, riesce a guardare attraverso la finestra della casa. Pan vede l'alchimista sdraiato sul pavimento e, vicino a lui, gli strumenti delle streghe. Lyra capisce che si tratta una trappola e si trova ad essere attaccata dalla strega. Quando Yelena attacca, per\u00f2, un cigno si precipita da Lyra e si scaglia sulla strega uccidendola.\nSebastian Makepeace porta Lyra nella sua casa e le spiega che Yelena la voleva uccidere e incolpare lui per l'omicidio: Yelena era stata l'amante di Sebastian, e il loro figlio mor\u00ec nella guerra che fu combattuta in Il cannocchiale d'ambra; Yelena, quindi, incolpava Lyra per la sua morte. Sebastian, infine, aiuta Lyra ad uscire inosservata e tornare al college. Tornati a casa, Lyra e Pan contemplarono gli eventi di quel giorno: erano stati gli uccelli ad aiutarla, ma non si spiegava il significato dietro quell'evento. In realt\u00e0 Lyra sente che Oxford la sta proteggendo."}
{"id": "3941625", "revid": "599013", "url": "https://it.wikipedia.org/wiki?curid=3941625", "title": "Nichirei International Open 1992 - Doppio", "text": "Il doppio del torneo di tennis Nichirei International Open 1992, facente parte del WTA Tour 1992, ha avuto come vincitrici Mary Joe Fern\u00e1ndez e Robin White che hanno battuto in finale Yayuk Basuki e Nana Miyagi 6\u20134, 6\u20134."}
{"id": "3941626", "revid": "1176578", "url": "https://it.wikipedia.org/wiki?curid=3941626", "title": "Unicusano", "text": ""}
{"id": "3941627", "revid": "76963", "url": "https://it.wikipedia.org/wiki?curid=3941627", "title": "Yoshito Yasuhara", "text": "\u00c8 anche membro del Theatre Echo, una compagnia teatrale ed agenzia di talenti, conosciuta per i suoi spettacoli comici. In Giappone \u00e8 celebre per essere il doppiatore locale di Mickey Rourke e Mel Gibson."}
{"id": "3941628", "revid": "287204", "url": "https://it.wikipedia.org/wiki?curid=3941628", "title": "WTA Bayonne 1992 - Doppio", "text": "Il doppio del torneo di tennis WTA Bayonne 1992, facente parte del WTA Tour 1992, ha avuto come vincitrici Linda Ferrando e Petra Langrov\u00e1 che hanno battuto in finale Claudia Kohde Kilsch e Stephanie Rehe 1\u20136, 6\u20133, 6\u20134."}
{"id": "3941632", "revid": "599013", "url": "https://it.wikipedia.org/wiki?curid=3941632", "title": "Taiwan Open 1992 - Doppio", "text": "Il doppio del torneo di tennis Taiwan Open 1992, facente parte del WTA Tour 1992, ha avuto come vincitrici Jo-Anne Faull e Julie Richardson che hanno battuto in finale Amanda Coetzer e Cammy MacGregor 3\u20136, 6\u20133, 6\u20132."}
{"id": "3941636", "revid": "1442080", "url": "https://it.wikipedia.org/wiki?curid=3941636", "title": "Sparkassen Cup 1992 - Doppio", "text": "Il doppio del torneo di tennis Sparkassen Cup 1992, facente parte del WTA Tour 1992, ha avuto come vincitrici Jana Novotn\u00e1 e Larisa Neiland che hanno battuto in finale Patty Fendick e Andrea Strnadov\u00e1 7\u20135, 7\u20136 (7\u20134)."}
{"id": "3941637", "revid": "287204", "url": "https://it.wikipedia.org/wiki?curid=3941637", "title": "Yomiuri Football Club 1977", "text": "Questa voce raccoglie le informazioni riguardanti lo Yomiuri Football Club nelle competizioni ufficiali della stagione 1977.\nStagione.\nRafforzato dall'arrivo del portiere dell'Eidai Kiyoshi Takada e del centrocampista brasiliano Ruy Ramos, lo Yomiuri inizi\u00f2 l'anno con un'immediata eliminazione dalla Japan Soccer League Cup, per poi giungere sino ai quarti di finale della Coppa dell'Imperatore, dove usc\u00ec per mano dello Yanmar Diesel. In campionato la squadra rimase invece saldamente alla vetta della classifica, guadagnandosi l'accesso ai playoff per la promozione in prima divisione, in cui prevalse con una doppia vittoria sul Toyota Motors.\nMaglie e sponsor.\nAlla consueta maglia verde con colletto, se ne affiancano una simile con un motivo bianco a \"Y\", prodotta dall'Adidas e una interamente blu utilizzata per le gare esterne."}
{"id": "3941639", "revid": "1442080", "url": "https://it.wikipedia.org/wiki?curid=3941639", "title": "Open di Zurigo 1992 - Doppio", "text": "Il doppio del torneo di tennis Open di Zurigo 1992, facente parte del WTA Tour 1992, ha avuto come vincitrici Helena Sukov\u00e1 e Nata\u0161a Zvereva che hanno battuto in finale Martina Navr\u00e1tilov\u00e1 e Pam Shriver 7-6(5), 6-4."}
{"id": "3941644", "revid": "599013", "url": "https://it.wikipedia.org/wiki?curid=3941644", "title": "Porsche Tennis Grand Prix 1992 - Doppio", "text": "Il doppio del torneo di tennis Porsche Tennis Grand Prix 1992, facente parte del WTA Tour 1992, ha avuto come vincitrici Arantxa S\u00e1nchez e Helena Sukov\u00e1 che hanno battuto in finale Pam Shriver e Nata\u0161a Zvereva 6\u20134, 7\u20135."}
{"id": "3941645", "revid": "767487", "url": "https://it.wikipedia.org/wiki?curid=3941645", "title": "Giuseppe Maria Ercolani", "text": "Biografia.\nFiglio del marchese Agostino Ercolani, Giuseppe Maria fu un personaggio a tutto tondo. Prelato e valente giurista, studi\u00f2 teologia e diritto a Roma ed Urbino dove strinse una fortunata e duratura amicizia con il futuro pontefice Clemente XI.\nScrisse versi e come poeta fu accolto nell'Accademia dell'Arcadia di Roma con il nome di Neralco Castrimeniano. Fu principe dal 1735 fino alla morte dell'Accademia degli Infecondi, che aveva contribuito a rifondare nel 1734. I componimenti pi\u00f9 noti sono le Rime e un Canzoniere sacro intitolato a Maria.\nSi interess\u00f2 anche di Architettura partecipando in prima persona alla costruzione dei Portici Ercolani e della Porta Lambertina a Senigallia. Scrisse numerosi trattati fra cui \"I tre ordini di architettura\", una \"Descrizione del Colosseo romano, del Pantheon e del tempio Vaticano\", ed anche un \"Compendio di geografia\".\nNell'edizione del 1834 delle Rime sacre viene ricordato con queste parole:\n\"Monsignor Giuseppe Maria Ercolani dei Marchesi di Fornuovo e Rocca Lanzona Patrizio Sinigagliese nacque nella citt\u00e0 della Pergola nel 1672. Moltissimo si distinse colla sua dottrina, colla sua piet\u00e0, e colle sue virt\u00f9. Fu versatissimo nelle facolt\u00e0 legali, Referendario dell'una e dell'altra Segnatura [Apostolica], Principe dell'Accademia degli Infecondi e Arcade di Roma nell'anno 1723.\"\nIn sua memoria nel Bosco Parrasio (la sede dell'Accademia dell'Arcadia) fu innalzata per volont\u00e0 di Clemente XI una lapide con il suo ritratto. Alla sua morte venne \"con nobile apparato\" esposto e tumulato nella Chiesa di San Salvatore in Lauro in via Giulia a Roma."}
{"id": "3941647", "revid": "125776091", "url": "https://it.wikipedia.org/wiki?curid=3941647", "title": "Trinity Broadcasting Network", "text": "Trinity Broadcasting Network (TBN) \u00e8 il maggior \"network\" televisivo cristiano statunitense.\nL'emittente televisiva nacque nel 1973 ad opera di Paul Crouch, giovane pastore delle Assemblee di Dio Americane (St. Joseph, Missouri 30 marzo, 1934 \u2013 30 novembre, 2013), insieme a sua moglie Jan Crouch e con Jim e Tammy Bakker, e si espanse sempre di pi\u00f9 fino a diventare il primo ed il maggiore proprietario in assoluto di emittenti satellitari religiose negli Stati Uniti d'America. La sede principale della TBN si trova in Costa Mesa, nella Contea di Orange (California), USA.\nIl \"network\" ha un totale di 5 emittenti oltre alla TBN che sono \"The Church Channel\", \"Smile of a Child TV\", \"TBN Enlace\" e \"JCTV\", che si dividono la diversa utenza americana. La TBN \u00e8 proprietaria di 35 canali televisivi full-power e 252 canali televisivi low-power che diffondono le sue trasmissioni in tutte le zone degli USA e per migliorare la sua capillarit\u00e0, pu\u00f2 contare su oltre 100 emittenti affiliate americane.\nNel mondo, i canali TBN, vengono trasmessi su 70 satelliti e su oltre 18.000 canali televisivi affiliati ed inoltre il gruppo possiede altre stazioni televisive che trasmettono in paesi esteri, come la TBNE, la versione in lingua italiana dell'emittente televisiva americana ricevibile in Italia, un canale in chiaro presente sul satellite Hotbird e ritrasmesso in digitale terrestre.\nPalinsesto.\nLa TBN trasmette durante l'arco della giornata programmi religiosi offrendo un panorama variegato del mondo cristiano. Offre trasmissioni di stampo protestante classico, evangelico delle pi\u00f9 disparate confessioni, delle Assemblee di Dio Americane, del Movimento carismatico che \u00e8 la versione cattolica del Pentecostalismo, e persino alcune trasmissioni del Giudaismo messianico, il tutto sempre con un grande occhio di riguardo ad associazioni di beneficenza e caritative. La Chiesa evangelica della riconciliazione del pastore della Comunit\u00e0 di Torino, Ernest Daniel Bretscher, tiene spesso prediche trasmesse sul canale televisivo. La TBN opera senza nessun tipo di pubblicit\u00e0 se non quella di trasmettere le Verit\u00e0 Bibliche ponendo enfasi particolare sull'evangelizzazione ed esortando chiunque ascolta ad avere un rapporto personale con il Signore e Salvatore Ges\u00f9 Cristo. Tra i programmi pi\u00f9 famosi, ci sono le trasmissioni come \"This is your day\" condotte dal pastore americano Benny Hinn, appartenente alla corrente carismatico-pentecostale. Benny Hinn che, grazie alla TBNE, si \u00e8 potuto far conoscere anche in Italia. Joel Osteen della Lakewood Church \u00e8 un altro importante predicatore della TBN, cos\u00ec come Reinhard Bonnke e Joyce Meyer."}
{"id": "3941650", "revid": "599013", "url": "https://it.wikipedia.org/wiki?curid=3941650", "title": "Brighton International 1992 - Doppio", "text": "Il doppio del torneo di tennis Brighton International 1992, facente parte del WTA Tour 1992, ha avuto come vincitrici Jana Novotn\u00e1 e Larisa Neiland che hanno battuto in finale Conchita Mart\u00ednez e Radka Zrub\u00e1kov\u00e1 6-4, 6-1."}
{"id": "3941652", "revid": "1442080", "url": "https://it.wikipedia.org/wiki?curid=3941652", "title": "Puerto Rico Open 1992 - Doppio", "text": "Il doppio del torneo di tennis Puerto Rico Open 1992, facente parte del WTA Tour 1992, ha avuto come vincitrici Amanda Coetzer e Elna Reinach che hanno battuto in finale Gigi Fern\u00e1ndez e Kathy Rinaldi 6\u20132, 4\u20136, 6\u20132."}
{"id": "3941653", "revid": "1318658", "url": "https://it.wikipedia.org/wiki?curid=3941653", "title": "Joseph Merhi", "text": "Carriera.\nPrima di entrare nel mondo del cinema era proprietario di una catena di pizzerie a Las Vegas; inizia la sua carriera come regista e produttore nel 1986 quando fonda insieme al produttore Ronald L. Gilchrist la compagnia di produzione cinematografica City Lights; nel 1989 per\u00f2 decide di mettersi in proprio e fonda la PM Entertainment Group assieme al regista e produttore canadese Richard Pepin.\nMerhi si \u00e8 specializzato nel genere dei film d'azione ed ha diretto e prodotto a cavallo tra gli anni 80/90 moltissimi film d'azione e di arti marziali a basso costo che molto spesso sono stati prevalentemente trasmessi in televisione o distribuiti per il circuito direct-to-video tra i quali spiccano \"\" del 1993 con Lorenzo Lamas, \"Zero Tolerance\" del 1995 con Robert Patrick, \"Giorni di fuoco\" con Gary Daniels sempre del 1995, \"Natale di fuoco\" sempre con Gary Daniels del 1997 e \"Trappola per il presidente\" con Michael Madsen e Roy Scheider del 1997.\nCome produttore ha prodotto oltre 100 film e serie televisive, e nel 2000 la PM Entertainment \u00e8 stata prima assorbita dalla The Harvey Entertainment Group e poi acquistata dalla compagnia cinematografica produttrice Echo Bridge Home Entertainment.\nIl regista e produttore siriano nella sua carriera ha lavorato sia in veste di produttore e regista con attori come Michael Madsen, Val Kilmer, Tom Sizemore, Tom Arnold, Heather Locklear, Lorenzo Lamas, Jeff Fahey, Frank Zagarino, Gary Busey, William Forsythe, Jo Champa, Jill Hennessy, Robert Patrick, e moltissimi altri; inoltre spesso nel girare film d'azione si \u00e8 avvalso anche della collaborazione di numerosi artisti marziali come ad esempio Jeff Wincott, e Gary Daniels."}
{"id": "3941656", "revid": "287204", "url": "https://it.wikipedia.org/wiki?curid=3941656", "title": "Nazionale di atletica leggera della Francia", "text": "La nazionale di atletica leggera della Francia \u00e8 la rappresentativa della Francia nelle competizioni internazionali di atletica leggera riservate alle selezioni nazionali.\nBilancio nelle competizioni internazionali.\nLa nazionale francese di atletica leggera vanta 28 partecipazioni ai Giochi olimpici estivi su 28 edizioni disputate.\nL'atleta francese pi\u00f9 medagliato ai Giochi olimpici \u00e8 il mezzofondista e maratoneta Alain Mimoun, capace di conquistare 4 medaglie olimpiche, di cui 1 d'oro (nella maratona a ) e 3 d'argento."}
{"id": "3941657", "revid": "767487", "url": "https://it.wikipedia.org/wiki?curid=3941657", "title": "Lupine Essence", "text": "Lupine Essence \u00e8 il primo album pubblicato dai Suidakra.\nIl disco.\nIl disco \u00e8 stato registrato nel giugno 1997 al Jam Studios di Leverkusen da parte di Torsten P\u00e4tzold. Lo stile \u00e8 pi\u00f9 orientato verso il Black metal, rispetto agli altri album dei Suidakra, orientati verso il Melodic death metal.\nInternal Epidemic, l'ultimo brano, \u00e8 un brano preso dal demo \"Dawn\", inserito nella stessa versione del demo e non registrata nuovamente. Nel 1999 Lupine Essence \u00e8 stato commercializzato nuovamente con Lays From Afar come bonus track. La canzone \"Warpipes Call Me\" verr\u00e0 ri-arrangiata e ri-titolata \"Still The Pipes Are Calling\" in Emprise to Avalon, album del 2002."}
{"id": "3941659", "revid": "767487", "url": "https://it.wikipedia.org/wiki?curid=3941659", "title": "Monte Palombino", "text": "Il monte Palombino (2.579 - \"Porze\" in tedesco) \u00e8 una montagna delle Alpi Carniche. Si trova nella catena carnica principale, lungo il confine tra l'Italia (Comelico in provincia di Belluno) e l'Austria (Tirolo). Fu un fronte di guerra durante la prima guerra mondiale.\nSalita alla vetta.\nLa salita alla vetta dal versante nord (austriaco) pu\u00f2 essere effettuata partendo dalla Porzeh\u00fctte (1.942\u00a0m).\nOppure da casera Melin (m. 1673), si segue il sent. n\u00b0 144 giungendo in breve ad un bivio con il sent. 165 seguendo lo stesso verso il P.sso Palombino (m. 2035) da dove sale il versante meridionale del monte, lungo il sent. n\u00b0 142, attraversando pascoli e bosco e variatissima flora. Si passa accanto alle vecchie postazioni da dove gli alpini partirono alla conquista della vetta, e salendo ancora si supera i cosiddetti \u201cMuri del Palombino\u201d e per creste si arriva in vetta."}
{"id": "3941660", "revid": "24443", "url": "https://it.wikipedia.org/wiki?curid=3941660", "title": "Porze", "text": ""}
{"id": "3941662", "revid": "24443", "url": "https://it.wikipedia.org/wiki?curid=3941662", "title": "Palombino", "text": ""}
{"id": "3941663", "revid": "1543377", "url": "https://it.wikipedia.org/wiki?curid=3941663", "title": "Kadr\u00e9 D\u00e9sir\u00e9 Ou\u00e9draogo", "text": "\u00c8 stato Primo ministro e ministro del Burkina Faso ed \u00e8 presidente della Commissione della Comunit\u00e0 economica degli Stati dell'Africa occidentale dal 18 febbraio 2012.\nBiografia.\nTra il 1985 ed il 1993 Ouedraogo fu vice segretario esecutivo della Comunit\u00e0 economica degli Stati dell'Africa occidentale, incaricato degli affari economici. Nel 1993 fu nominato vice governatore della Banca centrale degli stati dell'Africa occidentale a Dakar.\nNel 1996 Ouedraogo fu nominato primo ministro del Burkina Faso e ministro dell'economia e delle finanze. Nel 1997 fu eletto membro del parlamento e lasci\u00f2 l'incarico di ministro dell'economia e delle finanze. Rimase primo ministro fino al 2000.\nTra il 2000 e il 2012 Ouedraogo \u00e8 stato ambasciatore del Burkina Faso in Belgio, Paesi Bassi e nel Regno Unito e rappresentante permanente presso l'Unione europea.\nIl 17 febbraio 2012 \u00e8 stato nominato presidente della Commissione della Comunit\u00e0 economica degli Stati dell'Africa occidentale ed ha assunto la carica il 1\u00ba marzo. Il mandato ha una durata prevista di quattro anni."}
{"id": "3941684", "revid": "767487", "url": "https://it.wikipedia.org/wiki?curid=3941684", "title": "Gran Premio Citt\u00e0 di Camaiore 2010", "text": "Il Gran Premio Citt\u00e0 di Camaiore 2010, sessantunesima edizione della corsa e valida come evento dell'UCI Europe Tour 2010 categoria 1.1, si svolse il 7 agosto 2010 su un percorso di 188,1\u00a0km. Fu vinto dallo sloveno Kristijan Koren che termin\u00f2 la gara in 4h30'00\", alla media di 41,8\u00a0km/h.\nPartenza con 84 ciclisti, dei quali 44 portarono a termine il percorso."}
{"id": "3941686", "revid": "599013", "url": "https://it.wikipedia.org/wiki?curid=3941686", "title": "Antonio Calpe", "text": ""}
{"id": "3941692", "revid": "6923", "url": "https://it.wikipedia.org/wiki?curid=3941692", "title": "Paramanga Ernest Yonli", "text": "\u00c8 stato Primo ministro del Burkina Faso, ministro e ambasciatore.\nBiografia.\nYonli studi\u00f2 economia e gestione presso l'Universit\u00e0 di Groninga.\nTra il febbraio ed il settembre 1996 Yonli fu direttore del gabinetto del primo ministro Ouedraogo. In seguito fu ministro della funzione pubblica e dello sviluppo istituzionale nel governo di Ouedraogo. Dopo le dimissioni di quest'ultimo, il 7 novembre 2000 Yonli fu nominato primo ministro.\nIl 5 dicembre 2007 Yonli \u00e8 stato nominato ambasciatore del Burkina Faso negli Stati Uniti. \u00c8 rientrato in Burkina Faso il 31 agosto 2011.\nVita personale.\nYonli \u00e8 sposato e ha tre figli."}
{"id": "3941693", "revid": "767487", "url": "https://it.wikipedia.org/wiki?curid=3941693", "title": "Auld Lang Syne (Suidakra)", "text": "Auld Lang Syne \u00e8 il secondo album dei Suidakra, pubblicato nel 1998."}
{"id": "3941694", "revid": "1305772", "url": "https://it.wikipedia.org/wiki?curid=3941694", "title": "Yukari Kuzuya", "text": " In seguito ha rappresentato il Giappone a Miss Universo 2005 che si \u00e8 tenuto a Bangkok in Thailandia.\nDurante le settimane precedenti al concorso, Yukari Kuzuya era spesso citata dai fan del concorso come una delle favorite alla vittoria del titolo. Ci\u00f2 nonostante, la modella giapponese non ha superato neppure la prima fase di eliminazioni del concorso. Molti hanno speculato sul fatto che la sua esclusione possa essere dipesa dalla scelta del vestito indossato nella sfilata in abito da sera.\nCon il suo metro ed ottantatr\u00e9 centimetri di altezza, Yukari Kuzuya \u00e8 stata la pi\u00f9 alta rappresentante del Giappone ad aver preso parte al concorso."}
{"id": "3941695", "revid": "767487", "url": "https://it.wikipedia.org/wiki?curid=3941695", "title": "Willie O'Neill", "text": ""}
{"id": "3941700", "revid": "599013", "url": "https://it.wikipedia.org/wiki?curid=3941700", "title": "Francis Burns", "text": ""}
{"id": "3941705", "revid": "1522738", "url": "https://it.wikipedia.org/wiki?curid=3941705", "title": "Yehoshua Shneur Zalman Serebryanski", "text": "Biografia.\nNato nella cittadina di Brahin, in Bielorussia, fu educato presso la Yeshivah Tomchei Temimim a Rostov sul Don e fu inviato ad organizzare yeshivah clandestine in varie citt\u00e0 dell'ex-Unione Sovietica. Si stabil\u00ec poi a Cracovia (ora Charkiv in Ucraina), dove incontr\u00f2 e spos\u00f2 Brocha Futerfas, sorella del rabbino Menachem Mendel Futerfas e dell'artista Hendel Lieberman. Rimase il responsabile della gestione della yeshivah clandestina locale.\nArruolato di leva nell'Armata Rossa, a causa della salute cagionevole fu assegnato all'unit\u00e0 di difesa aerea che proteggeva Cracovia. Quando la citt\u00e0 fu occupata dai tedeschi, si trasfer\u00ec a Saratov e da l\u00ec a Samarcanda, dove la sua famiglia si era rifugiata. Nel 1946, quando i profughi polacchi ebbero il permesso di lasciare l'USSR, Serebryanski e la maggior parte della famiglia ottennero documenti polacchi e si stabilirono in Polonia per un anno, a richiesta di Rabbi Yosef Yitzchok Schneersohn, in modo da organizzare l'invio segreto di messaggi tra lui e i chassidim Chabad che erano rimasti nell'USSR. Durante questo periodo, Serebryanski fu anche attivo nel recupero di bambini ebrei dai conventi dove erano stati lasciati dai genitori durante la guerra. Con il consolidamdento del potere comunista in Polonia, era impossibile continuare tale operato e si trasfer\u00ec a Parigi, dove fond\u00f2 lo heder che divent\u00f2 poi il nucleo centrale della rete educativa Chabad a Parigi.\nNel 1949, il nuovo governo australiano di Robert Menzies allent\u00f2 la politica di immigrazione in Australia e diversi chassidim Lubavitcher ottennero visti migratori per tale Paese. Reb Zalman chiese a Rabbi Joseph Isaac Schneersohn se dovesse seguirli, e il Rebbe gli disse di partire ed andare a fondare una yeshivah in Australia. Serebryanski sbarc\u00f2 a Melbourne il 12 settembre 1949 e la yeshivah fu aperta a Shepparton (Victoria) in ottobre.\nSerebryanski fu quindi uno dei quattro fondatori pionieri della comunit\u00e0 yeshivah e, insieme ai rabbini Isser Kluwgant, Shmuel Betzalel Althaus e Nochum Zalman Gurewicz, pose le basi per quelle che diventarono in seguito il Centro Yeshiva e la rispettiva comunit\u00e0 ebraica di Melbourne.\nSerebryanski ha fondato la Scuola Superiore dello Yeshivah College, prima a Shepparton, poi a Burwood e infine a East St Kilda, Victoria, in Melbourne. Ha inoltre fondato la \"Beth Rivkah Ladies College\" e il Collegio Rabbinico \"Yeshivah Gedolah Zal\".\nHa lasciato tre figli e oltre 100 nipoti e pro-nipoti."}
{"id": "3941707", "revid": "110157", "url": "https://it.wikipedia.org/wiki?curid=3941707", "title": "Wolves (Deadlock)", "text": "Wolves \u00e8 il terzo album della band tedesca Melodic death metal Deadlock. Il disco \u00e8 stato pubblicato nel 2007 da parte della Lifeforce Records.\nLa line-up \u00e8 la medesima del precedente album del gruppo Earth.Revolt.\nDall'album \u00e8 stato tratto un singolo, Code of Honor di cui \u00e8 stato anche prodotto il video musicale."}
{"id": "3941710", "revid": "1924342", "url": "https://it.wikipedia.org/wiki?curid=3941710", "title": "Arizona Muse", "text": "Biografia.\nHa due figli, Nikko nato il 14 aprile 2009 e Cy Quinn nata il 15 novembre 2018.\nCarriera.\nMuse ha iniziato la sua carriera di modella professionista nel 2008, tuttavia ha inizialmente ricevuto pochissima attenzione dall'industria sino al 2010, quando ha deciso di cambiare i propri lunghi capelli biondi, in un caschetto castano, subito dopo aver partorito il suo primo figlio. Nikko nato il 14 aprile 2009.\nMuse \u00e8 quindi comparsa in servizi pubblicati sulle edizioni francesi, americane, cinesi, britanniche, coreane, spagnole ed italiane di \"Vogue\", \"W\", \"V\", \"Num\u00e9ro\" e \"Dazed\". La sua repentina scalata al successo diventa l'argomento di un servizio pubblicato da \"Vogue America\", mentre il numero di marzo 2011 di \"Dazed &amp; Confused\" viene interamente dedicato a lei. La direttrice di \"Vogue\", Anna Wintour ha parlato di Arizona Muse nel numero della rivista di febbraio 2011: \"Quando guardo Arizona, vedo ombre di Linda Evangelista e Natal'ja Vodjanova, ma pi\u00f9 di tutte vedo lei, meravigliosa, intelligente, cresciuta. E come si pu\u00f2 resistere a qualcuno con quel nome?\".\nMuse \u00e8 quindi comparsa sulle copertine di \"Vogue Italia\" (fotografata da Steven Meisel) e \"Num\u00e9ro\" (fotografata da Karl Lagerfeld), in entrambi i casi con Freja Beha Erichsen, e di \"Dazed &amp; Confused\". Nel novembre 2011 \u00e8 nuovamente la protagonista della copertina di \"Vogue Paris\", fotografata da Inez van Lamsweerde e Vinoodh Matadin). Nel corso della sua carriera, Arizona Muse \u00e8 stata la testimonial nelle campagne promozionali di Louis Vuitton, David Yurman, Jil Sander, Alberta Ferretti, Chlo\u00e9, Prada, Isabel Marant, Fendi e Yves Saint Laurent.\nArizona Muse \u00e8 stata classificata al terzo posto della classifica delle 50 modelle di maggior successo, stilata periodicamente dal sito models.com.\nNel 2012 \u00e8 protagonista della campagna pubblicitaria Fendi Primavera/Estate 2012."}
{"id": "3941711", "revid": "599013", "url": "https://it.wikipedia.org/wiki?curid=3941711", "title": "Joop van Daele", "text": "Carriera.\nCon il Feyenoord vinse il campionato olandese nel 1969, nel 1971 e nel 1974 e la Coppa dei Campioni nel 1970. Lo stesso anno van Daele segn\u00f2 la rete decisiva per la vittoria del Feyenoord nella finale di ritorno della Coppa Intercontinentale."}
{"id": "3941716", "revid": "717966", "url": "https://it.wikipedia.org/wiki?curid=3941716", "title": "Zalman Serebryanski", "text": ""}
{"id": "3941717", "revid": "599013", "url": "https://it.wikipedia.org/wiki?curid=3941717", "title": "Francisco Aguilar Fern\u00e1ndez", "text": "Carriera.\nCon l'Atletico Madrid vinse la Coppa Intercontinentale nel 1974, la Coppa di Spagna nel 1976 e la Liga nel 1977."}
{"id": "3941719", "revid": "339392", "url": "https://it.wikipedia.org/wiki?curid=3941719", "title": "Tawada Y\u014dko", "text": ""}
{"id": "3941727", "revid": "729019", "url": "https://it.wikipedia.org/wiki?curid=3941727", "title": "Dobi-III", "text": "Il Dobi-III era un caccia monomotore ad ala alta sviluppato in Lituania negli anni venti, il terzo e l'ultimo aereo progettato dall'aviatore lituano Jurgis Dobkevi\u010dius.\nStoria.\nIl Dobi-III venne progettato e testato nel 1924. L'8 giugno 1926 si schiant\u00f2 all'aeroporto di Kaunas uccidendo il suo progettista."}
{"id": "3941728", "revid": "108340942", "url": "https://it.wikipedia.org/wiki?curid=3941728", "title": "Daria Strokous", "text": " Nata in Russia, all'epoca ancora parte dell'Unione Sovietica, la sua famiglia si trasfer\u00ec nel Benin, in Africa dove ha vissuto sino all'et\u00e0 di cinque anni.\nCarriera.\nDaria Strokous debutta nel luglio 2007 durante la settimana della moda di Milano e di Parigi, in occasione delle quali sfila in esclusiva per Prada. Nel 2008, la rivista \"V\" la include nella lista delle dieci modelle pi\u00f9 promettenti dell'anno, mentre \"New York Magazine\" la cita come una delle dieci modelle da \"tenere d'occhio\".\nStrokous Compare sulla copertina di \"Vogue Italia\" e \"Vogue Russia\", oltre che sulle pagine di \"W\", \"Vogue UK\", \"Vogue America\", \"V\", \"Marie Claire\", fotografata da Claudia Knoepfel e Stefan Indlekofer won Strokous. Di Daria Strokous parlano anche i siti Style.com e models.com.\nNel corso della sua carriera, Daria Strokous ha lavorato come testimonial, fra gli altri per Prada, Jil Sander, Louis Vuitton, Alberta Ferretti, H&amp;M, Juicy Couture ed altri. Ha inoltre recitato in un piccolo ruolo nel film del 2011 \"Contagion\".\nIl sito models.com ha posizionato Daria Strokous alla decima posizione nella classifica delle cinquanta migliori modelle."}
{"id": "3941730", "revid": "120009454", "url": "https://it.wikipedia.org/wiki?curid=3941730", "title": "Riccardo Campa", "text": "Biografia.\nNegli anni sessanta e settanta ha diretto la \"Biblioteca delle idee\", sotto la presidenza scientifica del premio Nobel Eugenio Montale e contemporaneamente \u00e8 stato condirettore responsabile del periodico \"Nuova Antologia\", nel quale ha pubblicato saggi di letteratura e filosofia sul pensiero del Novecento; vi ha inoltre tradotto e pubblicato testi di Jorge Luis Borges, George Usc\u0103tescu, Vittorio Dan Segre, Andr\u00e9 Chastel, Walter Kaufmann, Ortega y Gasset.\nHa partecipato, a seguito di regolare concorso a livello internazionale, al Forum Europeo di Alpbach, al Coll\u00e8ge de France, e all'Universidad Internacional Men\u00e9ndez Pelayo, e, a partire dal 1973, ha insegnato presso diverse universit\u00e0 italiane e straniere (Universit\u00e0 di Bologna, Universit\u00e0 degli Studi di Napoli Federico II, Universit\u00e0 per stranieri di Siena, Universidad de Mor\u00f3n), tenendo corsi di storia delle dottrine politiche, storia della filosofia,storia delle Americhe e diritto politico.\nDal 1987 al 1991 ha diretto l'Istituto Italiano di Cultura di Buenos Aires e successivamente, dal 1991 al 1992, ha coordinato in Italia e nell'America Latina le attivit\u00e0 celebrative del V Centenario dell'America , per disposizione del Ministero degli Affari Esteri.. Dal 1993 al 1997 ha svolto le funzioni di Vicepresidente della Commissione Nazionale per la promozione della cultura italiana all'estero (Legge 22.12.1990, n.401). Quale ormai consolidata personalit\u00e0-ponte fra i due mondi, geograficamente separati ma culturalmente legati dalle comuni radici, dal 1994 svolge le funzioni di Direttore del Centro Studi, Documentazione e Biblioteca dell'Istituto Italo-Latino Americano di Roma. Contemporaneamente \u00e8 stato Vicedirettore della Societ\u00e0 Dante Alighieri. Dal 2002 al 2005 ha presieduto il \"Forum Internazionale sulla Societ\u00e0 Contemporanea di Madeira\" e, alla scadenza di questo mandato, \u00e8 stato eletto a Roma presidente della \"Federazione Internazionale di Studi sull'America Latina e i Caraibi\" per il biennio 2005-2007. \nIn questo ambito, con il suo operato, ha garantito l'interscambio delle figure intellettuali pi\u00f9 significative fra la cultura latinoamericana e quella europea, favorendone la reciproca conoscenza.\nRiceve la nomina di Director Emeritus del Giambattista Vico Chair of Italian Studies en Dowling College, Nueva York nel 2012.\nStudioso di diverse discipline: dalla linguistica teorica alla filosofia del linguaggio, dalla filologia all'analisi letteraria alla storia della lingua; dalla filosofia teoretica alla filosofia della scienza, nella gestione della complessa realt\u00e0 istituzionale, dal 2005 al 2014, ha assunto l'incarico di Direttore del Centro di Eccellenza della Ricerca dell'Universit\u00e0 di Siena.\nGi\u00e0 Ordinario del S.S.D SPS/2 (Storie delle dottrine politiche) presso la Facolt\u00e0 di Lingua e Cultura Italiana dell'Universit\u00e0 per Stranieri di Siena, l'11 febbraio 2010 gli \u00e8 stato conferito il titolo di \"Professore emerito\".\nOpere.\nAppartengono, fra gli altri, alla produzione classica:\nCaratterizzano la produzione pi\u00f9 recente:"}
{"id": "3941732", "revid": "2033069", "url": "https://it.wikipedia.org/wiki?curid=3941732", "title": "Attenti ai ragazzi", "text": "Attenti ai ragazzi (\"Who's Watching the Kids?\") \u00e8 una serie televisiva statunitense in 11 episodi trasmessi per la prima volta nel corso di una sola stagione nel 1978. Fu lanciata con un episodio pilota intitolato \"Legs\" sulla NBC il 19 maggio 1978 per poi partire regolarmente il 22 settembre 1978 con il primo episodio.\n\u00c8 una sitcom incentrata sulle vicende di due ballerine di Las Vegas che condividono la loro vita insieme, ciascuno con un fratello pi\u00f9 giovane al seguito: la bella bionda Stacy Turner (Caren Kaye) e la bruna e sensuale Angie Vitola (Lynda Goodfriend).\nLe due amiche sognano di diventare le star del locale dove lavorano, il \"Club Sand Pile\". Il club pu\u00f2 essere di terz'ordine, ma \u00e8 il trampolino di lancio perfetto per le aspirazioni alla carriera delle ragazze. Stacy e Angie condividono un appartamento, ed entrambe hanno la custodia dei loro fratelli minori. A vivere con loro ci sono il fratello quindicenne di Angie, Frankie (Scott Baio) e la sorellina di Stacy, Melissa, (Tammy Lauren) di nove anni. Frankie e Melissa sono turbolenti e materialisti, e si mettono sempre nei guai; amano architettare piani che gli permetterebbero di avere accesso a tutto quello che la citt\u00e0 pu\u00f2 offrire, inclusa, per Frankie (che si \u00e8 soprannominato \u201cla volpe\u201d), la possibilit\u00e0 pi\u00f9 concreta di passare del tempo con le altre bellissime donne che si esibiscono al Club Sand Pile.\nStacy e Angie devono dividere il loro tempo tra le loro carriere e tenere i ragazzi sulla retta via, ma \u00e8 sempre una sfida. Per rendere pi\u00f9 facile la loro situazione, si servono dell'aiuto del vicino di casa, l'aspirante giornalista Larry Parnell (Larry Breeding) per sorvegliare i ragazzi mentre loro sono fuori ad esibirsi. Larry si ritrova ad alternarsi tra il ruolo dell'amico di famiglia e del nemico, dal momento che deve inseguire Frankie e Melissa nel bel mezzo dei loro pasticci. Ai due piace avere Larry con loro, ma non sono frenati da niente. Larry spera di diventare un giorno uno scrittore/reporter di successo, ma nel frattempo si deve accontentare di dare notizie sui giardini e sul tempo alla stazione TV locale KVGS. L'amico di Larry, principale cameraman di KVGS, il maldestro Bert Gunkel (James Belushi), vive nello stesso palazzo e spesso aiuta Larry a tenere d'occhio Frankie e Melissa.\nNel cast ci sono anche Mitzi Logan (Marcia Lewis), la tarchiata presentatrice e proprietaria del \"Club Sand Pile\", che oltre ad aiutare Angie e Stacy ad assicurarsi la loro grande opportunit\u00e0, \u00e8 anche la loro padrona di casa. Memphis O'Hara (Lorrie Mahaffey) \u00e8 una cantante del club, ed \u00e8 il pi\u00f9 evidente oggetto del desiderio di Frankie, nonostante Frankie tenti anche di diventare amico di Venus (Shirley Kirkes) e di Bridget (Elaine Bolton), due altre ballerine del club colleghe stredde di Angie e Stacy.\nProduzione.\nLa serie fu prodotta da Paramount Television. Le musiche furono composte da Charles Bernstein.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 19 maggio 1978 (pilot) e dal 22 settembre 1978 (1\u00ba episodio) al 15 dicembre 1978 sulla rete televisiva NBC. In Italia \u00e8 stata trasmessa su RaiUno con il titolo \"Attenti ai ragazzi\"."}
{"id": "3941735", "revid": "46931", "url": "https://it.wikipedia.org/wiki?curid=3941735", "title": "Who's Watching the Kids", "text": ""}
{"id": "3941736", "revid": "767487", "url": "https://it.wikipedia.org/wiki?curid=3941736", "title": "WxDev-C++", "text": "wxDev-C++ \u00e8 un IDE che si basa sul popolare Dev-C++ con alcune funzionalit\u00e0 aggiuntive. wxDev-C supporta sia compilatori Microsoft che compilatori GNU (MinGW). L'ultima versione \u00e8 la 7.4.2, pubblicata nel giugno del 2012."}
{"id": "3941742", "revid": "767487", "url": "https://it.wikipedia.org/wiki?curid=3941742", "title": "L'unica cosa che resta", "text": "L'unica cosa che resta \u00e8 un brano musicale del cantante italiano Pacifico, estratto come primo singolo dall'album \"Una voce non basta\" pubblicato nel 2012.\nIl brano.\nIl testo di \"L'unica cosa che resta\" \u00e8 stato scritto da Pacifico. Il brano figura la partecipazione della cantante italo-marocchina Malika Ayane, con la quale Pacifico aveva gi\u00e0 collaborato precedentemente nei brani \"Sospesa\" e \"Verr\u00e0 l'estate\". La canzone \u00e8 entrata in rotazione radiofonica il 9 marzo 2012 ed \u00e8 stata resa disponibile per il download digitale a partire dal 12 marzo 2012.\nParlando del brano, e della sua collaborazione con Malika Ayane, Pacifico ha dichiarato:"}
{"id": "3941748", "revid": "73843", "url": "https://it.wikipedia.org/wiki?curid=3941748", "title": "Coppa continentale di atletica leggera 2010", "text": "La Coppa continentale di atletica leggera 2010 (in inglese \"2010 IAAF Continental Cup\") \u00e8 stata una competizione internazionale di atletica leggera organizzata dalla IAAF. L'evento ha avuto luogo presso lo stadio municipale di Poljud di Spalato (Croazia) dal 4 al 5 settembre 2010.\nLa competizione, precedentemente nota come Coppa del mondo di atletica leggera, \u00e8 stata la prima edizione della Coppa continentale di atletica leggera dopo il cambio di nome e regolamento; una delle principali differenze consisteva nella riduzione delle squadre partecipanti da 9 a 4 (Europa, Africa, Americhe e Asia-Pacifico).\nTabella punteggi.\nNella seguente tabella vengono riportati i punteggi ottenuti da tutti gli atleti che hanno preso parte alla Coppa continentale (due atleti per ogni continente in ciascuna gara, con l'eccezione delle staffette, dove hanno gareggiato le quattro squadre continentali)."}
{"id": "3941749", "revid": "144796", "url": "https://it.wikipedia.org/wiki?curid=3941749", "title": "George Hamilton-Gordon, IV conte di Aberdeen", "text": ""}
{"id": "3941750", "revid": "729019", "url": "https://it.wikipedia.org/wiki?curid=3941750", "title": "Jotti da Badia Polesine", "text": "Carriera.\nDurante la sua vita fece studi storici sull'Andreani, sul Cagnola, su Padre Francesco Lana de Terzi, su Landriani, Veneziani e sul mongolfierista francese Fran\u00e7ois Arban (documentandone le ascensioni in Italia).\nLe ricerche sugli argomenti tecnici aeronautici lo resero noto nel mondo accademico e collabor\u00f2 a riviste aeronautiche, fu redattore capo della \"Rivista Aeronautica\", e de \"L'Ala d'Italia\".\nFu membro di varie accademie e partecip\u00f2 a due congressi internazionali di aeronautica.\nNel 1924 scrisse il libro \"Il Detective Visco Gilardi\", dedicato al celebre Investigatore Privato Italiano Giuseppe Visco Gilardi.\nNel 1927 cominci\u00f2 a scrivere una completa enciclopedia aeronautica, unica nel suo genere per l'epoca, soprattutto in Italia, per questo motivo diede vita alla pi\u00f9 completa biblioteca specializzata nel mondo.\nScomparve poco dopo l'uscita di \"Combattenti al volante\".\nPrima guerra mondiale.\nDurante il primo conflitto Mondiale, Il conte Jotti-Neri combatt\u00e9 in prima linea, prima come ufficiale di fanteria e poi negli arditi. Al termine del conflitto mondiale ader\u00ec ai fasci di combattimento e divenne direttore dell'Annuario dell'Aeronautica Italiana.\nNel 1936 scrisse il libro \"La Guerra dei Gas Asfissianti\" che fu promosso dall'Unione nazionale protezione Antiaerea.\nNegli anni venne riconosciuto come brillante scrittore, apprezzato in ambito di stampa aeronautica, racconti di avventure e studi su Leonardo, il codice atlantico e le sue osservazioni sul volo."}
{"id": "3941759", "revid": "1543377", "url": "https://it.wikipedia.org/wiki?curid=3941759", "title": "USS Tennessee (BB-43)", "text": "La USS \"Tennessee\" (hull classification symbol BB-43) \u00e8 stata una corazzata appartenente alla US Navy e terza unit\u00e0 a portare questo nome. Entr\u00f2 in servizio nel giugno 1920. Entr\u00f2 nella Flotta di base nel Pacifico.\nServizio.\nPrimi anni.\nPassarono gli anni '20 e '30 eseguendo molteplici esercitazioni. Nel 1932 esegu\u00ec anche un'esercitazione con un dirigibile.\nPearl Harbor.\nIl 7 dicembre 1941 la \"Tennessee\" era ancorata dietro alla \"West Virginia\" quando si scaten\u00f2 l'attacco giapponese; la nave fu colpita da due bombe perforanti, ma l'altra corazzata la scherm\u00f2 dai siluri. la nave rest\u00f2 immobilizzata per dieci giorni al molo prima di poter uscire. \nAl cantiere Puget Sound (Washington) fu sottoposta a una ricostruzione generale e profonda: come alla sua gemella USS \"California\", furono migliorate la protezione, la stabilit\u00e0 in navigazione, incrementate le difese antiaeree e perfezionati i sistemi di controllo del tiro. Questi imponenti lavori durarono fino al 26 febbraio 1942.\nIn azione.\nDurante la battaglia del Golfo di Leyte la nave partecip\u00f2 all'azione dello Stretto di Surigao. La \"Forza Meridionale\" di Nishimura consisteva delle corazzate \"Yamashiro\" e \"Fus\u014d\", dall'incrociatore pesante \"Mogami\", e da quattro cacciatorpediniere. A causa del rigido silenzio radio imposto alle forze Centrale e Meridionale, Nishimura non fu in grado di sincronizzare i suoi movimenti con quelli di Shima e Kurita, i comandanti delle altre due squadre d'attacco. Quando entr\u00f2 nello Stretto di Surigao attorno alle 02:00 Shima era 40\u00a0km pi\u00f9 indietro, e Kurita si trovava ancora nel Mare di Sibuyan, a diverse ore dalle spiagge di Leyte.\nMentre la Forza Meridionale si avvicinava allo Stretto di Surigao, si imbatt\u00e9 in una trappola mortale tesa dalla forza di supporto della Settima Flotta. Il contrammiraglio Jesse Oldendorf disponeva di sei corazzate (, , , \"Tennessee\", , e , tutte eccetto la \"Mississippi\" erano state affondate o danneggiate nell'attacco a Pearl Harbor e poi riparate), otto incrociatori (gli incrociatori pesanti (nave ammiraglia), , e , gli incrociatori leggeri , , , ), 28 cacciatorpediniere e 39 motosiluranti (PT boat). Per passare attraverso lo stretto e raggiungere il convoglio di invasione, Nishimura avrebbe dovuto superare l'ostacolo posto dai siluri delle \"PT boat\", coadiuvate da una grossa flottiglia di cacciatorpediniere e quindi avanzare sotto il fuoco concentrato delle sei corazzate e degli otto incrociatori che le affiancavano, disposte lungo l'estremit\u00e0 pi\u00f9 lontana dello Stretto.\nLe navi di Nishimura furono danneggiate e scompaginate da continui attacchi di motosiluranti e cacciatorpediniere; la squadra arriv\u00f2 pertanto in totale stato di disarticolazione, e priva di due cacciatorpediniere, alla portata dei pezzi delle navi da battaglia statunitensi. Alle 03:16 i radar della USS \"West Virginia\" individuarono le navi sopravvissute della forza di Nishimura una distanza di 38\u00a0km, e ottennero una soluzione di tiro a 27\u00a0km. La \"West Virginia\" le tenne d'occhio mentre avanzavano nel buio pi\u00f9 fondo. Alle 03:53 spar\u00f2 con gli otto cannoni da 406\u00a0mm delle sue batterie principali a una distanza di 21\u00a0km, colpendo la \"Yamashiro\" con la sua prima salva. Prosegu\u00ec quindi sparando in totale 93 proiettili. Alle 03:55 si unirono la \"California\" e la \"Tennessee\", che spararono un totale di 69 e 63 proiettili da 355\u00a0mm. Il sistema di tiro controllato dal radar permise a queste navi statunitensi di colpire bersagli a una distanza tale da tenersi fuori dalla portata delle navi giapponesi, con i loro sistemi di controllo del tiro meno avanzati.\nLa \"Yamashiro\" e il \"Mogami\" vennero danneggiate da una combinazione di proiettili perforanti da 16 pollici (406\u00a0mm) e da 14 pollici (356\u00a0mm), oltre che dal fuoco degli incrociatori di fiancheggiamento di Oldendorf. Il cacciatorpediniere \"Shigure\", l'ultimo rimasto dei quattro appartenenti all'unit\u00e0 di Nishimura, vir\u00f2 e si diede alla fuga ma perse il timone e si ferm\u00f2. La \"Yamashiro\" affond\u00f2 attorno alle 04:20, con Nishimura a bordo. Il \"Mogami\" e lo \"Shigure\" si ritirarono verso sud attraverso lo stretto."}
{"id": "3941766", "revid": "188116", "url": "https://it.wikipedia.org/wiki?curid=3941766", "title": "Corpo delle Infermiere Volontarie della Croce Rossa Italiana", "text": ""}
{"id": "3941769", "revid": "767487", "url": "https://it.wikipedia.org/wiki?curid=3941769", "title": "Infiltrato speciale", "text": "Infiltrato speciale (\"Half Past Dead\") \u00e8 un film del 2002 di Don Michael Paul, con protagonisti Steven Seagal, Morris Chestnut e Ja Rule.\nTrama.\nSasha Petrosevitch \u00e8 un agente dell'FBI infiltrato. All'inizio della vicenda l'amico Nicolas Frazier porta al suo cospetto Sonny Eckvall, il capo di un'organizzazione mafiosa specializzata nel furto d'auto di lusso. Per poter lavorare con loro Sasha deve sostenere il test della macchina della verit\u00e0 che riesce a superare brillantemente. Ma al momento del pagamento per il primo colpo l'FBI fa irruzione nel garage e comincia una concitata sparatoria, nel corso della quale Sasha viene ferito mortalmente nel tentativo di salvare Nick: il suo cuore si ferma per venti minuti ma riesce comunque a sopravvivere. Sasha per evitare di essere smascherato si fa arrestare.\nI due vengono trasferiti al carcere di massima sicurezza di new Alcatraz. Esso \u00e8 gestito da Warden (detto El Fuego) ed \u00e8 realizzato con le migliori tecnologie anti-evasione. Nella stessa struttura \u00e8 rinchiuso Lester McKenna, il primo condannato alla pena capitale di new Alcatraz, reo di aver provocato la morte di cinque agenti durante il furto di un grande carico di lingotti d'oro: il suo tesoro \u00e8 ancora nascosto. Egli decide di raccontare la sua storia a Sasha in seguito ad uno scambio di sguardi in corridoio. Lester \u00e8 curioso di sapere cosa c'\u00e8 dopo la morte in quanto egli \u00e8 diventato nel frattempo molto religioso. Il tesoro di Lester ha per\u00f2 attirato anche una banda (i 49er) che fa irruzione nella prigione. Il gruppo \u00e8 capitanato da un reduce che si definisce sociopatico per gli strizzacervelli. Questi riescono nel tentativo e prendono in ostaggio Lester ed il magistrato Judge Jane McPherson giunta per assistere all'esecuzione della condanna.\nL'FBI inizia tempestivamente le trattative, ma l'unico in grado di agire \u00e8 Sasha. Egli arma un manipolo di squilibrati tra cui il notevole Little Joe equipaggiato con una mitragliatrice da posizione. Segue quindi una guerriglia in cui Sasha d\u00e0 prova delle sue capacit\u00e0 marziali ed atletiche (ad esempio si lancia in mirabolanti acrobazie su catene sospese) in cui perdono la vita un gran numero di componenti della mafia. Sasha riesci a trarre in salvo Lester ma non il magistrato. Su richiesta dello stesso condannato, si cerca di fare lo scambio di ostaggi: Lester per il giudice, ma Sasha viene ingannato. Segue un ulteriore scontro a fuoco in cui viene ferito Nick e i 49er riescono a fuggire a bordo di un elicottero. Essi vengono raggiunti da Sasha e per dimostrare la loro determinazione buttano la McPherson dal velivolo verso il mare. Il protagonista si tuffa prontamente a salvare il giudice mentre Lester compie un'azione kamikaze facendosi saltare in aria e uccidendo i restanti componenti della mafia."}
{"id": "3941777", "revid": "110157", "url": "https://it.wikipedia.org/wiki?curid=3941777", "title": "Manifesto (Deadlock)", "text": "Manifesto \u00e8 il quarto album della band tedesca Melodic death metal Deadlock. Il disco \u00e8 stato pubblicato nel 2008 da parte della Lifeforce Records. La line-up \u00e8 la stessa dei due precedenti album. Sono state prodotte tre diverse edizioni di Manifesto: oltre alla versione regolare esistono una versione in digipack e una ad edizione limitata (1000 copie) con due bonus track e altri contenuti extra. Il brano The Brave / Agony Applause \u00e8 stato tratto come singolo e di esso \u00e8 stato prodotto un video diretto da Philipp Hirsch e Heiko Tippelt.\nDigipack.\n12. \"The Brave / Agony Applause (Acoustic Live version) [Bonus track]\"\nEdizione limitata.\n12. \"The Brave / Agony Applause (Acoustic Live version) [Bonus track]\"\n13. \"Martyr to Spam (Planetakis vs. Deadlock DJ Morgoth Remixxx) [Bonus track]\""}
{"id": "3941779", "revid": "767487", "url": "https://it.wikipedia.org/wiki?curid=3941779", "title": "David Harrison (cestista 1975)", "text": "Carriera.\nEsce dalla Campbellsville University nel 1999, dove ha prodotto 25 e 27,1 punti a partita rispettivamente nella penultima e nell'ultima annata universitaria.\nLa sua prima esperienza fuori dal college \u00e8 in Polonia, allo Czarni S\u0142upsk, seguita da alcune parentesi nei campionati statunitensi USBL e CBA. \u00c8 proprio nel campionato CBA che, grazie ai 28,1 punti realizzati a gara, con i Rockford Lightning ha avuto la miglior media realizzativa del torneo 2002-2003.\nDopo una puntata in Libano, Harrison viene ingaggiato dai Crabs Rimini in Legadue, ma l'arrivo di Rodney Monroe a stagione in corso lo tiene spesso in tribuna a causa del regolamento sugli extracomunitari a referto. Il suo high score \u00e8 stato di 33 punti contro Ferrara, tuttavia la regular season \u00e8 stata chiusa a 9,3 punti di media.\nRitorna per un periodo agli Oklahoma Storm, quindi gioca una stagione e mezzo nel massimo campionato francese Pro A dividendosi fra Le Havre, Rouen e Besan\u00e7on. Continua la sua carriera in giro per il mondo, con tante parentesi tra Stati Uniti, Messico, Argentina, Venezuela, Ungheria, Honduras, Colombia e Canada."}
{"id": "3941783", "revid": "6923", "url": "https://it.wikipedia.org/wiki?curid=3941783", "title": "Cutie Honey (brano musicale)", "text": "Cutie Honey \u00e8 un brano musicale, utilizzato come sigla d'apertura per quasi tutti gli adattamenti anime e live action del manga \"Cutie Honey\" del 1973. Il testo del brano \u00e8 stato scritto da e descrive il personaggio di Honey ed il suo corpo. La versione del brano utilizzato per l'anime degli anni settanta, originariamente pensata per Linda Yamamoto, fu cantata da Yoko Maekawa. In \"Cutie Honey Flash\", il brano \u00e8 interpretato da SALIA. Negli OAV \"Shin Cutie Honey\", il brano \u00e8 interpretato da les-5-4-3-2-1, mentre la versione in lingua inglese da Mayukiss. Koda Kumi ne ha interpretato un'ennesima versione, utilizzata come sigla di apertura degli OAV \"\". Nel film del 2004 il brano \u00e8 invece cantato da Minami Kuribayashi come parte delle Wild 3-Nin Musume. Le uniche altre sigle di anime ad essere state utilizzate cos\u00ec tante volte sono \"Theme of Lupin III\", che \u00e8 stato utilizzato continuamente in tutte le serie, i film e gli special di \"Lupin III\" e la sigla di \"Gegege no Kitaro\", utilizzata sin dagli anni sessanta.\nFra gli altri artisti che hanno registrato una cover del brano si possono citare i GO!GO!7188 per l'album \"Tora no Ana\", Masami Okui per l'album \"Masami Kobushi\" ed i TWO-MIX. Anche gli Animetal hanno reigstrato una versione del brano nel loro stile, ed inclusa nell'album \"Animetal Lady\", con il testo cantato da Mitsuyo Nemoto del gruppo Pink Lady. La cantante k-pop Ahyoomee ha debuttato registrando un adattamento in lingua coreana del brano nella versione di Koda Kumi. Questa versione, pubblicata come singolo digitale, \u00e8 diventata molto popolare, nonostante le critiche relative alla pronuncia delle parole in giapponese e id suo look giudicato \"inequivocabilmente giapponese\" durante una performance. La suonatrice d'arpa Mika Agematsu ha realizzato una cover di \"Cutie Honey\", oltre che di altri brani tratti da \"Lupin III\", \"Candy Candy\" ed altri anime nel suo album \"Anipa\" (UCCS-1088), pubblicato dalla Universal Music nel 2006 in Giappone e nel 2009 negli Stati Uniti.\nIl brano pu\u00f2 essere anche sentito durante il ventisettesimo episodio della serie televisiva anime del 1974 \"Bia, la sfida della magia\", in una scena in cui la protagonista Megu (in italiano Bia) guarda Honey, nella sua trasformazione da cantante pop (Misty Honey), esibirsi in televisione. Nel settimo episodio della serie \"Princess Princess\", il brano viene interpretato anche dalle protagoniste dell'anime, che cantano alcuni pezzi del brano durante il loro concerto.\nIl 27 febbraio 2008 \u00e8 stato pubblicato un CD singolo intitolato \"Cutie Honey (21st century ver.)\", con una nuova versione del brano interpretato dalla stessa Maekawa."}
{"id": "3941786", "revid": "144796", "url": "https://it.wikipedia.org/wiki?curid=3941786", "title": "Granville Leveson-Gower, II conte Granville", "text": ""}
{"id": "3941787", "revid": "287204", "url": "https://it.wikipedia.org/wiki?curid=3941787", "title": "Romina Boscolo", "text": "Biografia.\nNata a Pavia e cresciuta a Mezzana Rabattone, ha studiato canto con la mezzosoprano Franca Mattiucci a Torino, con Christa Ludwig al Mozarteum di Salisburgo e all'Accademia Rossiniana di Pesaro e con Bernadette Manca di Nissa all'Accademia Chigiana di Siena.\nIl debutto operistico avviene nel 2002 con \"La Finta Giardiniera\" di Mozart al Teatro Gustavo Modena di Genova (Cavalier Ramiro), mentre nel 2003 \u00e8 stata Isabella in \"L'Italiana in Algeri\" al Teatro Carignano di Torino.\nSuccessivamente l'attivit\u00e0 concertistica la porta ad esibirsi su importanti palcoscenici, tra cui Hessisches Staatstheater Wiesbaden, al Teatro Regio di Parma, al Teatro Municipal de S\u00e3o Paulo, Wiener Konzerthaus, al Theater am Goetheplatz di Brema, al Theater Freiburg, allo Staatstheater Darmstadt, al Theater Kiel, al Theater L\u00fcbeck, all'Opera di Colonia, al Saarl\u00e4ndisches Staatstheater, al Teatro Petruzzelli di Bari e al Teatro Comunale di Bologna.\nNel 2005 si aggiudica il Premio Calpurnia al Festival delle Nazioni e il Premio Miglior Giovane Promessa al 1\u00ba Concorso Internazionale di Canto \"Renata Tebaldi\" di San Marino.\nHa collaborato con orchestre come l'Orchestra Sinfonica Nazionale della RAI, l'Orchestra I Pomeriggi Musicali, l'Orchestra Guido Cantelli di Novara e I Turchini di Antonio Florio, l\u2019Orchestra Filarmonica di Praga, l\u2019Orchestra Filarmonica di Istanbul, l\u2019Orchestra Filarmonica Nazionale dell\u2019Op\u00e9ra de Montecarlo e l\u2019Accademia Bizantina."}
{"id": "3941790", "revid": "196390", "url": "https://it.wikipedia.org/wiki?curid=3941790", "title": "Alexandr Suvorov", "text": ""}
{"id": "3941791", "revid": "1573940", "url": "https://it.wikipedia.org/wiki?curid=3941791", "title": "Adattamento (linguistica)", "text": "Il termine adattamento ha in sociolinguistica due accezioni distinte. Dal punto di vista microsociolinguistico rappresenta un aspetto del fenomeno del prestito linguistico; dal punto di vista macrosociolinguistico, rappresenta uno dei quattro tipi di processo di inserimento di un parlante (o di una comunit\u00e0 di parlanti) in un contesto linguistico diverso da quello di origine.\nCome aspetto del prestito linguistico.\nIl prestito linguistico \u00e8 una delle forme pi\u00f9 importanti di arricchimento delle lingue. Esso pu\u00f2 avvenire in diversi modi: in particolare, si pu\u00f2 verificare o meno una modificazione dei fonemi e dei morfemi della parola in prestito. Tale modificazione \u00e8 tesa ad arrangiare fonemi e morfemi ai sistemi fonologici e morfologici della lingua ricevente. Cos\u00ec, ad esempio, la parola italiana \"bistecca\" \u00e8 il prodotto dell'adattamento della parola inglese \"beefsteak\", mentre la parola russa \"perestrojka\" \u00e8 prestata all'italiano senza adattamenti: non vengono infatti considerati adattamenti quelle \"inconsapevoli interferenze di intonazione\" che fanno s\u00ec che un italofono pronunci il termine in modo differente da come farebbe un madrelingua russo ( , ). Altrettanto, la parola francese Renault, che identifica un marchio di automobili, mutuato in forma scritta (ad esempio nelle insegne dei concessionari), \u00e8 stato a lungo letto dagli italofoni \"Ren\u00f2l\" (invece che ): questo riportare un prestito alle proprie \"abitudini grafiche\" non \u00e8 considerato un adattamento.\nCome processo di inserimento di un parlante.\nI modi in cui un parlante (o una comunit\u00e0 di parlanti) si introduce in un contesto linguistico diverso da quello da cui proviene sono quattro:\nL'adattamento rappresenta una forma variata di integrazione, in cui un parlante (o una comunit\u00e0 di parlanti) accetta il nuovo contesto senza la \"valenza impositiva\" che pu\u00f2 caratterizzare l'integrazione, e anzi partecipa attivamente al processo, che sar\u00e0 tanto pi\u00f9 rilevante quanto pi\u00f9 estesa \u00e8 la rete sociale di riferimento e quanto pi\u00f9 vivace la situazione sociale che determina l'inserimento."}
{"id": "3941802", "revid": "110157", "url": "https://it.wikipedia.org/wiki?curid=3941802", "title": "Bizarro World", "text": "Bizarro World \u00e8 il quinto album della band tedesca Melodic death metal Deadlock. Il disco \u00e8 stato pubblicato nel 2011 da parte della Lifeforce Records.\n\u00c8 l'ultimo lavoro della band che vede il cantante Johannes Prem nella formazione.\nDall'album sono stati estratti due singoli: \"State of Decay\" e \"Virus Jones\". Del secondo \u00e8 stato anche prodotto un video."}
{"id": "3941808", "revid": "767487", "url": "https://it.wikipedia.org/wiki?curid=3941808", "title": "State of Decay", "text": "State of Decay \u00e8 un CD singolo della band tedesca Melodic death metal Deadlock. Il singolo, pubblicato da parte della Lifeforce Records, ha preceduto l'uscita dell'album Bizarro World ed \u00e8 composto dalla canzone \"State of Decay\" e da due remix, uno dello stesso singolo e uno di \"Virus Jones\"."}
{"id": "3941813", "revid": "38120", "url": "https://it.wikipedia.org/wiki?curid=3941813", "title": "Artists Trade Union of Russia", "text": "Artists Trade Union of Russia \u00e8 il sindacato degli artisti russi (pittori, artisti grafici, scultori, maestri di belle arti e arti applicate.), storici dell'arte, addetti a musei e gallerie ecc.\nStoria.\nLa \"Artists Trade Union of Russia\" \u00e8 stata registrata a Mosca (Federazione Russa) nel 1999. Il suo principale scopo \u00e8 la protezione dei diritti d'autore.\nArtists Trade Union of Russia \u00e8 attiva in 54 regioni della Russia e 8 paesi stranieri. Unisce pi\u00f9 di 3000 artisti e operatori nel campo dell'arte e pubblica regolarmente il suo libro \"United Artists Rating\" che \u00e8 un riferimento per collezionisti, musei, gallerie e critici d'arte.\nPresidente: Dr.Sergey Zagraevsky.\nUnited Art Rating.\n\u00c8 il libro pubblicato dal sindacato (prima del 2012 chiamato \"United Artists Rating\") ed \u00e8 registrato come mass media nella Federazione Russa. \u00c8 diviso in due sezioni: \nIl Centro di Valutazione \u00e8 parte del Artists Trade Union e ha uno status di giuria professionale indipendente, libera nei suoi giudizi e stime. Il libro \u00e8 pubblicato in inglese e russo.\nEdizioni.\nNumero di copie stampate per ogni edizione: 5000."}
{"id": "3941814", "revid": "5376", "url": "https://it.wikipedia.org/wiki?curid=3941814", "title": "Scipio (Ennio)", "text": ""}
{"id": "3941815", "revid": "6923", "url": "https://it.wikipedia.org/wiki?curid=3941815", "title": "Vidalia (software)", "text": "Vidalia \u00e8 una interfaccia grafica (cessata) per Tor, che permette di avviare, controllare, e fermare il browser.\nCaratteristiche.\n\u00c8 stata scritta tramite le librerie QT 4.3 \u00e8 disponibile per tutte le piattaforme supportate da QT, quindi esistono versioni per Windows, macOS e Linux, e fornisce anche una configurazione di base.\nVisualizza inoltre varie informazioni sulla banda e sui nodi Tor, compresa una mappa con la loro collocazione geografica ed i percorsi creati.\nInstallando Vidalia si installano anche Privoxy e Torbutton."}
{"id": "3941820", "revid": "767487", "url": "https://it.wikipedia.org/wiki?curid=3941820", "title": "The Revolution Will Not Be Televised (film)", "text": "The Revolution Will Not Be Televised (in spagnolo: \"La revoluci\u00f3n no ser\u00e1 transmitida\"), anche noto come \"Ch\u00e1vez: Inside the Coup\", \u00e8 un film-documentario del 2003, che racconta la storia del colpo di Stato fallito che depose per due giorni il Presidente venezuelano Hugo Ch\u00e1vez.\nIl film si concentra sull'atteggiamento tenuto dai media privati venezuelani in occasione di alcuni eventi cruciali: la marcia di protesta e gli scontri che portarono alla cacciata di Chavez, la formazione del governo di transizione presieduto dall'uomo di affari Pedro Carmona, il fallimento dello stesso.\nIl film fu accolto positivamente dalla critica e vinse numerosi premi. I recensori osannarono la prossimit\u00e0 senza precedenti rispetto agli eventi narrati; i detrattori si concentrarono sul giudizio tendenzialmente favorevole al Presidente Ch\u00e1vez."}
{"id": "3941821", "revid": "106908", "url": "https://it.wikipedia.org/wiki?curid=3941821", "title": "Pila dell'orzo", "text": ""}
{"id": "3941823", "revid": "92723", "url": "https://it.wikipedia.org/wiki?curid=3941823", "title": "Crollo del comunismo", "text": ""}
{"id": "3941827", "revid": "126257", "url": "https://it.wikipedia.org/wiki?curid=3941827", "title": "Campionati del mondo di mezza maratona 1997", "text": "I Campionati del mondo di mezza maratona 1997 (6\u00aa edizione) si sono svolti il 3 ottobre a Ko\u0161ice, in Slovacchia. Vi hanno preso parte 228 atleti (di cui 144 uomini e 84 donne) in rappresentanza di 45 nazioni."}
{"id": "3941834", "revid": "226458", "url": "https://it.wikipedia.org/wiki?curid=3941834", "title": "Instruction step", "text": "Instruction step \u00e8 l'esecuzione di una singola istruzione di un programma per computer. La modalit\u00e0 di esecuzione \"step-by-step\" (passo-passo) serve per determinare come sta funzionando un programma. \u00c8 utilizzata sia per verificare la correttezza del flusso di programma durante l'esecuzione del software, che la corretta valorizzazione delle variabili dopo l'esecuzione di una singola istruzione (\"single step\").\nNel caso di un programma in linguaggio di alto livello, un singolo \"statement\" pu\u00f2 corrispondere a diverse istruzioni in linguaggio macchina, mentre nel linguaggio Assembly ciascuna istruzione corrisponde ad un passo di programma.\nCi sono diverse tecniche per interrompere l'esecuzione del programma. Nei primi computer si ricorreva ad un segnale hardware di interrupt, attivato dopo un numero di cicli macchina corrispondenti all'istruzione da eseguire. Un hardware complesso consentiva di emulare il processore, interrompendo l'esecuzione dopo ogni istruzione e visualizzare il contenuto di registri e variabili (tracing).\nSuccessivamente sono state introdotte dai costruttori di microprocessori istruzioni di interruzione software, che possono essere temporaneamente sostituite all'istruzione successiva a quella da eseguire, per ottenere l'interruzione del programma. Tuttavia la tecnica di interruzione hardware rimane ancora necessaria in caso il programma non possa essere sovrascritto (perch\u00e9 residente in PROM, piuttosto che in RAM).\nIn ogni caso, sia con l'interruzione hardware che software, il controllo passa and un altro programma, detto debugger, che visualizza il contenuto di registri e variabili e attende un comando dal programmatore.\nGeneralmente i comandi supportati dal \"debugger\" sono:\nNelle famiglie pi\u00f9 recenti di processori sono state incorporate delle apposite interfacce di debug (ad esempio JTAG e ONCE), con opportuni microprogrammi che semplificano notevolmente le procedure di debugging. Tali interfacce possono essere gestite tramite applicazioni visuali su PC, collegato per mezzo di una porta seriale, al \"target\". Queste applicazioni consentono di effettuare il \"debugging\" sul codice sorgente in linguaggio ad alto livello, svincolando il programmatore dal trattamento del codice macchina, dal calcolo degli indirizzi, dalla notazione esadecimale ed altre difficolt\u00e0 del \"debugging\" di basso livello."}
{"id": "3941836", "revid": "722273", "url": "https://it.wikipedia.org/wiki?curid=3941836", "title": "Single step", "text": ""}
{"id": "3941837", "revid": "1305772", "url": "https://it.wikipedia.org/wiki?curid=3941837", "title": "Verdy Kawasaki 1992", "text": "Questa voce raccoglie le informazioni riguardanti il Verdy Kawasaki nelle competizioni ufficiali della stagione 1992.\nStagione.\nOttenuto lo status di squadra professionistica con il nome di Verdy Kawasaki il club, che in estate aveva acquisito numerosi giocatori grazie alla fusione con l'ex squadra delle riserve, si assicur\u00f2 la partecipazione al Campionato d'Asia per club (in cui, in quella stagione, si classific\u00f2 quarto dopo essere stato sconfitto dai futuri vincitori del PAS Tehran) vincendo la Coppa Yamazaki Nabisco. In quella stessa stagione la squadra giunse inoltre sino all'ultimo atto di Coppa dell'Imperatore, dove perse contro gli Yokohama Marinos.\nMaglie e sponsor.\nViene confermata la maglia della stagione precedente, prodotta dalla Puma e con lo sponsor Yomiuri."}
{"id": "3941843", "revid": "984922", "url": "https://it.wikipedia.org/wiki?curid=3941843", "title": "Martin Weber (sciatore)", "text": "Biografia.\nDebutt\u00f2 in campo internazionale in occasione della tappa del Torneo dei quattro trampolini di Oberstdorf del 30 dicembre 1975 (27\u00b0); nella competizione si classific\u00f2 al terzo posto due volte, nel 1978 e nel 1980. Non prese parte alla prima stagione della Coppa del Mondo, che si disput\u00f2 nell'ultima stagione della carriera agonistica di Weber, salvo che nelle gare valide anche ai fini del Torneo ottenendo una vittoria, a Bischofshofen il 6 gennaio 1980.\nIn carriera prese parte ad un'edizione dei Giochi olimpici invernali, (11\u00b0 nel trampolino normale)."}
{"id": "3941851", "revid": "123008430", "url": "https://it.wikipedia.org/wiki?curid=3941851", "title": "Coppa di Russia 2011 (pallavolo femminile)", "text": "La Coppa di Russia 2011 \u00e8 stata la 19\u00aa edizione della coppa nazionale di Russia e si \u00e8 svolta dal 20 settembre al 30 dicembre 2011. Alla competizione hanno partecipato 26 squadre e la vittoria finale \u00e8 andata per la seconda volta alla .\nRegolamento.\nLa competizione \u00e8 divisa in tre fasi: nella prima fase le squadre sono divise in cinque gruppi, dai quali passano al turno successivo i 12 club provenienti dalla Superliga e le migliori quattro squadre provenienti dalle categorie inferiori; nella seconda fase le sedici formazioni qualificate vengono divise in quattro gruppi, dai quali passano al turno successivo solo le vincitrici di ogni girone; nella terza fase i club si affrontano in una \"final four\".\nCompetizione.\nFase a gironi.\nFinal four.\nLa Final four si \u00e8 disputata il 29 e 30 dicembre 2011 nella citt\u00e0 di Mosca."}
{"id": "3941852", "revid": "124123", "url": "https://it.wikipedia.org/wiki?curid=3941852", "title": "Dominikus B\u00f6hm", "text": " Fu maestro nella costruzione di chiese e nell'uso del mattone a vista."}
{"id": "3941854", "revid": "478814", "url": "https://it.wikipedia.org/wiki?curid=3941854", "title": "Thailandia del nord", "text": ""}
{"id": "3941859", "revid": "1399967", "url": "https://it.wikipedia.org/wiki?curid=3941859", "title": "Vatea", "text": "Nella mitologia delle Isole Cook, Vatea o Avatea era il dio del cielo. Egli \u00e8 stato creato quando la dea madre primordiale, Varima-te-takere, tirato fuori una parte del lato destro del suo corpo. In miti d'origine di Mangaia, egli fu il padre degli d\u00e8i e degli uomini. Era un essere ibrido, met\u00e0 uomo e met\u00e0 pesce."}
{"id": "3941864", "revid": "124665258", "url": "https://it.wikipedia.org/wiki?curid=3941864", "title": "Agust\u00edn Almod\u00f3var", "text": "\u00c8 il fratello minore del regista Pedro Almod\u00f3var.\nBiografia.\nSi laure\u00f2 in chimica presso l'Universit\u00e0 Complutense di Madrid. Mosse i primi passi nella produzione cinematografica col film \"S\u00e9 infiel y no mires con qui\u00e9n\" di Fernando Trueba. Nel 1986 lui e Pedro fondarono la societ\u00e0 di produzione El Deseo. Questa societ\u00e0 ha poi prodotto tutti i film di Almod\u00f3var fin dal 1986, e diverse co-produzioni con la Francia. \u00c8 membro dell'Accademia delle Arti e delle Scienze Cinematografiche di Spagna."}
{"id": "3941865", "revid": "28592", "url": "https://it.wikipedia.org/wiki?curid=3941865", "title": "Vicereami spagnoli", "text": ""}
{"id": "3941866", "revid": "339392", "url": "https://it.wikipedia.org/wiki?curid=3941866", "title": "Scuola cinematografica sovietica", "text": ""}
{"id": "3941867", "revid": "339392", "url": "https://it.wikipedia.org/wiki?curid=3941867", "title": "Disgregazione dell'URSS", "text": ""}
{"id": "3941868", "revid": "474984", "url": "https://it.wikipedia.org/wiki?curid=3941868", "title": "Jos\u00e9 Luis G\u00f3mez (direttore teatrale)", "text": "Biografia.\nDopo gli studi all'Istituto d'arte drammatica di Vestfalia, a Bochum, ed alla scuola di Jacques Lecoq, a Parigi, a partire dal 1964 lavora come attore e mimo nei principali teatri tedeschi.\nDopo l'incontro con Jerzy Grotowski a Breslavia, nel 1971, fa ritorno in Spagna, dove produce, dirige e recita in opere come \"Una relazione per un'accademia\", di Kafka, e \"Kaspar\", di Peter Handke, calcando scenari spagnoli e latinoamericani.\nNel 1978, dopo un periodo di studi a New York con Lee Strasberg, prende la direzione del Centro Dram\u00e1tico Nacional, insieme a N\u00faria Espert e a Ram\u00f3n Tamayo, e due anni dopo quella del Teatro Espa\u00f1ol. Le opere pi\u00f9 significative di questa fase sono \"Bodas que fueron famosas del Pingajo\", la \"Fandanga de Rodr\u00edguez M\u00e9ndez\" e \"La velada en Benicarl\u00f3\", come pure \"La vita \u00e8 sogno\" e \"Absal\u00f3n\", entrambe di Calder\u00f3n de la Barca.\nNel 1992 dirige \"La vita \u00e8 sogno\" nel Th\u00e9\u00e2tre de l\u2019Od\u00e9on e, l'anno successivo, \"Carmen\" nell'Op\u00e9ra Bastille, entrambe a Parigi.\nA partire dal 1994, si \u00e8 impegnato nel concepimento, nella gestione e nella direzione del Teatro de La Abad\u00eda, inaugurato nel 1995.\nNel 2009 recita come coprotagonista ne \"Gli abbracci spezzati\" di Pedro Almod\u00f3var.\nNel 2011 torna a recitare per Almod\u00f3var ne \"La pelle che abito\" in un ruolo minore. Nello stesso anno \u00e8 stato scelto dalla Real Academia Espa\u00f1ola per prendere il posto dello scomparso Francisco Ayala."}
{"id": "3941869", "revid": "767487", "url": "https://it.wikipedia.org/wiki?curid=3941869", "title": "Ongudajskij rajon", "text": "L'Ongudajskij rajon () \u00e8 un municipal'nyj rajon della Repubblica autonoma dell'Altaj, nella Russia asiatica. Istituito nel 1924, occupa una superficie di 11.744 chilometri quadrati, ha come capoluogo Ongudaj e nel 2010 ospitava una popolazione di circa 15.000 abitanti."}
{"id": "3941871", "revid": "1543377", "url": "https://it.wikipedia.org/wiki?curid=3941871", "title": "Varima-te-takere", "text": "Nella mitologia Isole Cook, Varima-te-takere era la dea madre primordiale o la grande madre degli d\u00e8i e degli uomini. Immerso nella sua dimora di Avaiki, il mondo sotterraneo, tir\u00f2 fuori dal suo lato destro del suo corpo, il dio del cielo Vatea, e dal lato sinistro del suo corpo Papa dea della terra."}
{"id": "3941874", "revid": "767487", "url": "https://it.wikipedia.org/wiki?curid=3941874", "title": "Antonio Borgogna", "text": ""}
{"id": "3941875", "revid": "115250178", "url": "https://it.wikipedia.org/wiki?curid=3941875", "title": "Alpi Tolmezzine Occidentali", "text": "Le Alpi Tolmezzine Occidentali (\"Westliche Tolmezziner Alpen\" in tedesco) sono un gruppo montuoso delle Alpi Carniche, poste in Veneto (provincia di Belluno) ed in Friuli-Venezia Giulia (provincia di Udine): insieme alle Alpi Tolmezzine Orientali formano le Alpi di Tolmezzo, prendendo il nome dalla citt\u00e0 di Tolmezzo rispetto alla quale si trovano ad occidente.\nClassificazione.\nSecondo la SOIUSA Le Alpi Tolmezzine Occidentali sono un supergruppo alpino con la seguente classificazione:\nDelimitazioni.\nSono collocate tra la Sella di Cima Sappada ed il Passo della Mauria.\nRuotando in senso orario i limiti grografici sono: Sella di Cima Sappada, Val Degano, Val Tagliamento, Passo della Mauria, corso del fiume Piave, Sella di Cima Sappada.\nSuddivisione.\nSecondo la SOIUSA le Alpi Tolmezzine Occidentali sono ulteriormente suddivise in quattro gruppi e dodici sottogruppi:\nVette.\nAlcune delle vette principali delle Alpi Tolmezzine Occidentali sono:"}
{"id": "3941883", "revid": "606039", "url": "https://it.wikipedia.org/wiki?curid=3941883", "title": "Ino ampellophaga", "text": ""}
{"id": "3941886", "revid": "606039", "url": "https://it.wikipedia.org/wiki?curid=3941886", "title": "Theresimima astrapta", "text": ""}
{"id": "3941888", "revid": "606039", "url": "https://it.wikipedia.org/wiki?curid=3941888", "title": "Theresimima vitis", "text": ""}
{"id": "3941889", "revid": "606039", "url": "https://it.wikipedia.org/wiki?curid=3941889", "title": "Zygaena ampellophaga", "text": ""}
{"id": "3941890", "revid": "1494169", "url": "https://it.wikipedia.org/wiki?curid=3941890", "title": "Theresia", "text": ""}
{"id": "3941902", "revid": "1442080", "url": "https://it.wikipedia.org/wiki?curid=3941902", "title": "Codice Sangermanense", "text": "Il Codice Sangermanense, o \"D1\" o \"0319\" (secondo i vari sistemi di codifica) \u00e8 un diglotta manoscritto in origine apparso nella biblioteca del monastero di Saint-Germain-des-Pr\u00e9s (Parigi), (da cui il nome, che in latino suona \"Sangermanensis\"). \u00c8 chiaramente una copia dello stesso testo contenuto nel Codex Claromontanus da cui dipende anche come tipo di scrittura onciale occidentale. \u00c8 apprezzato soprattutto come copia delle lettere di Paolo.\n\u00c8 importante anche perch\u00e9 il suo diglottismo (latino e greco) permette di analizzare e valutare il latino usato nella Vetus Latina per tradurre la Bibbia\nDescrizione.\nIl testo si presenta cos\u00ec:\n177 pagine di pergamena in fogli di 36 x 27,5\u00a0cm. su due colonne di 31 righe.\nVariazioni testuali rispetto ai testi canonici.\nSono diverse ma di carattere simile a questa:\nQueste minime, sebbene non frequenti, variazioni fanno ritenere che l'emanuense del codice Sangermanense fosse, secondo esperti del settore, poco abituato a trascrivere documenti di lingua greca.\nStoria.\nIl manoscritto fu esaminato e scientificamente descritto sotto ogni aspetto da Bernard de Montfaucon il creatore della nuova paleografia, da Johann Jakob Wettstein teologo esperto della lingua greca del Nuovo Testamento, e da Johann Jakob Griesbach filologo biblista.\nIl manoscritto Sangermanense, come detto, fu trovato e per lungo tempo ospitato nella biblioteca dell'abbazia di Saint-Germain-des-Pr\u00e9s; ma proprio questa biblioteca sub\u00ec gravissime devastazioni durante la rivoluzione francese. Per fortuna, qualcuno cerc\u00f2 di venderlo e qualcuno ebbe l'idea di comperarlo per conservarlo. Il compratore fu Peter P. Dubrovsky segretario dell'ambasciata russa in Parigi: lo comper\u00f2 ed oggi \u00e8 conservato nella Biblioteca nazionale russa di San Pietroburgo."}
{"id": "3941903", "revid": "120109732", "url": "https://it.wikipedia.org/wiki?curid=3941903", "title": "Avaiki", "text": "Avaiki o Hawaiki \u00e8 comunemente noto dai polinesiani come patria spirituale, la terra degli d\u00e8i, e il luogo dei loro antenati. In miti della creazione, \u00e8 la dimora di Varima-te-takere, la madre primordiale degli d\u00e8i e degli uomini. In molti miti polinesiani \u00e8 la terra della loro origine."}
{"id": "3941919", "revid": "1305772", "url": "https://it.wikipedia.org/wiki?curid=3941919", "title": "La vendicatrice", "text": ""}
{"id": "3941931", "revid": "834", "url": "https://it.wikipedia.org/wiki?curid=3941931", "title": "The Eyewitness", "text": ""}
{"id": "3941932", "revid": "1305772", "url": "https://it.wikipedia.org/wiki?curid=3941932", "title": "Senza passato", "text": ""}
{"id": "3941933", "revid": "21880", "url": "https://it.wikipedia.org/wiki?curid=3941933", "title": "Phoenicopterus minor", "text": ""}
{"id": "3941935", "revid": "287204", "url": "https://it.wikipedia.org/wiki?curid=3941935", "title": "Lago del Corlo", "text": "Il lago del Corlo (anche \"lago di Corlo\" e \"lago di Arsi\u00e8\") \u00e8 un bacino artificiale interamente compreso nel comune di Arsi\u00e8, in provincia di Belluno, Feltrino, realizzato nel 1954 con la costruzione di una diga lungo il torrente Cismon. Trae il nome dal Corlo, una piccola borgata situata nei pressi dello sbarramento.\nL'invaso ha forma allungata e inizia a valle di Giaroni di Fonzaso, ma il livello delle acque \u00e8 molto variabile; dopo il paese di Rocca, che sorge lungo la riva destra, si restringe ulteriormente, tant'\u00e8 che viene attraversato da due ponti.\nStoria.\nL'area occupata oggi dal lago era un tempo nota come piana del Ligont. Si trattava di una zona ricca di acqua e fertile, quasi interamente coltivata a pannocchie e tabacco. Andando verso sud si faceva pi\u00f9 brulla e sassosa e vi si estraeva materiale da costruzione. Ai margini sorgevano la frazione Rocca e alcune borgate minori.\nDopo la costruzione della diga, vennero sommersi gli abitati di Giuliat, Carrer, Caballau e Chiesa, mentre Carazzagno, Forcelletti, Zanetti e Corlo, trovandosi sulla riva sinistra del Cismon, rimasero isolate da Rocca. Anche quest'ultima fu in parte colpita e della vecchia parrocchiale si pot\u00e9 preservare solo il campanile. Su circa tremila residenti, duemilacinquecento dovettero emigrare."}
{"id": "3941940", "revid": "767487", "url": "https://it.wikipedia.org/wiki?curid=3941940", "title": "Rosenborg Ballklub 2002", "text": "Questa pagina raccoglie i dati riguardanti il Rosenborg Ballklub nelle competizioni ufficiali della stagione 2002.\nStagione.\nNel campionato 2002, il Rosenborg vinse il diciassettesimo titolo nazionale della sua storia, nonch\u00e9 l'undicesimo consecutivo. Si aggiudic\u00f2 la vittoria con 6 punti di vantaggio sulla prima formazione inseguitrice, il Molde. Christer Basma fu il calciatore pi\u00f9 utilizzato in stagione, non saltando neanche una partita di campionato. Il miglior marcatore fu invece Harald Martin Brattbakk, con 17 gol e il titolo di capocannonniere della Tippeligaen. L'avventura in Norgesmesterskapet termin\u00f2 al quarto turno della competizione, per mano del Viking. Nella Champions League 2002-2003, invece, il Rosenborg non super\u00f2 la fase a gironi, che vedeva come avversari Olympique Lyonnais, Inter e Ajax.\nMaglie e sponsor.\nLo sponsor tecnico per la stagione 2002 fu Adidas, mentre lo sponsor ufficiale fu REMA 1000. La divisa casalinga prevedeva una maglietta bianca con inserti neri, pantaloncini neri e calzettoni bianchi. Quella da trasferta era invece completamente nera, con inserti bianchi."}
{"id": "3941945", "revid": "767487", "url": "https://it.wikipedia.org/wiki?curid=3941945", "title": "Episodi di Becker (terza stagione)", "text": ""}
{"id": "3941948", "revid": "438678", "url": "https://it.wikipedia.org/wiki?curid=3941948", "title": "Third Wave of Ska", "text": ""}
{"id": "3941955", "revid": "547992", "url": "https://it.wikipedia.org/wiki?curid=3941955", "title": "Tribuna elettorale", "text": "Tribuna elettorale \u00e8 stata una rubrica televisiva centrata sui temi della politica. La trasmissione, curata dal giornalista Jader Jacobelli, veniva mandata in onda inizialmente solo sulla prima rete Rai per poi essere trasmessa anche su Rai 2 e Rai 3 a partire dagli anni ottanta; la trasmissione divenne in seguito rubrica della Testata Servizi Parlamentari.\nModerata inizialmente dal giornalista Gianni Granzotto, fu varata per la prima volta mercoled\u00ec 11 ottobre 1960 e trasmessa in prima serata (allora fissata alle ore 21) in vista delle elezioni amministrative del novembre successivo.\nIl suo scopo era quello di consentire ai partiti del cosiddetto arco costituzionale, ovvero rappresentati in Parlamento, di utilizzare il medium televisivo a fini di propaganda politica.\nAnaloga a quella di \"Tribuna elettorale\" \u00e8 stata l'esperienza della trasmissione \"Tribuna politica\".\nLa formula.\nLa nascita di \"Tribuna elettorale\" fu determinata, oltre che dall'apertura all'espressione pluralistica del nuovo orientamento politico di centro-sinistra propugnato da Amintore Fanfani (che si contrapponeva al centrismo maggiormente conservatore di Mario Scelba), da una specifica indicazione della Corte costituzionale che nel luglio dello stesso anno aveva ribadito il dovere del servizio pubblico televisivo di assicurare imparzialit\u00e0 nella diffusione del pensiero.\nLa trasmissione - la cui formula ricalcava precedenti esperienze radiofoniche come \"La voce dei partiti\" e \"La campagna elettorale\" - era articolata in un dibattito in diretta e in una conferenza stampa con giornalisti delle diverse testate giornalistiche presenti in studio che formulava domande alle personalit\u00e0 politiche intervenute in rappresentanza dei partiti.\nIl brano che inizialmente costituiva la sigla iniziale della trasmissione si intitola \"Mighty Ocean\".\nNel tempo la formula della trasmissione cambi\u00f2; nonostante ci\u00f2, gi\u00e0 dai tardi anni settanta emerse un certo calo di interesse da parte del pubblico verso la trasmissione; questo calo era peraltro sollecitato da altre proposte televisive su questo argomento che venivano dalle allora nascenti emittenti private.\nNel corso degli anni 2010 la trasmissione venne soppressa, ma la sua formula viene ripresa ancora oggi da altre trasmissioni, curate da Rai Parlamento o dalla Testata Giornalistica Regionale, in occasione delle elezioni politiche italiane e delle elezioni europee.\nI primi partecipanti.\nGli uomini politici che parteciparono alle prime puntate della trasmissione furono Mario Scelba e i segretari di partito Aldo Moro (Democrazia Cristiana), Arturo Michelini (Movimento Sociale Italiano), Palmiro Togliatti (Partito Comunista Italiano), Alfredo Covelli (Partito Democratico Italiano di Unit\u00e0 Monarchica), Giovanni Malagodi (Partito Liberale Italiano), Oronzo Reale (Partito Repubblicano Italiano), Giuseppe Saragat (Partito Socialdemocratico Italiano), Pietro Nenni (Partito Socialista Italiano).\nLa prima puntata ebbe un ascolto di sette milioni di spettatori, numero che quasi raddoppi\u00f2 nelle puntate successive. Alla conduzione della trasmissione si alternarono poi altri giornalisti fra cui Luciana Giambuzzi e Jader Jacobelli."}
{"id": "3941957", "revid": "712737", "url": "https://it.wikipedia.org/wiki?curid=3941957", "title": "Lago di Arsi\u00e8", "text": ""}
{"id": "3941961", "revid": "1305772", "url": "https://it.wikipedia.org/wiki?curid=3941961", "title": "Labyrinth/Toki ni ai wa", "text": "Labyrinth/Toki ni ai wa \u00e8 un singolo pubblicato il 2 luglio 1999 dalla Starchild. Il singolo \u00e8 arrivato alla ventinovesima posizione nella classifica settimanale Oricon dei singoli pi\u00f9 venduti, rimanendo in classifica per quattro settimane e vendendo 26.110 copie. Il brano \"Labyrith\" \u00e8 stato utilizzato come tema musicale per il film d'animazione ', mentre \"Toki ni ai wa\" \u00e8 stato utilizzato come tema musicale per '"}
{"id": "3941964", "revid": "1543377", "url": "https://it.wikipedia.org/wiki?curid=3941964", "title": "Papa (mitologia)", "text": "Nella mitologia dell'Isola Cook, Papa era la dea della terra, figlia di Varima-te-takere, la dea madre primordiale.\nOgni popolo la identifica come la moglie di un dio diverso: gli hawaiani dicono che and\u00f2 in sposa al dio del cielo Vatea oppure al dio Wakea; i M\u0101ori invece pensano che sia andata in sposa a Rangi."}
{"id": "3941965", "revid": "599013", "url": "https://it.wikipedia.org/wiki?curid=3941965", "title": "Figuerola", "text": ""}
{"id": "3941969", "revid": "1573940", "url": "https://it.wikipedia.org/wiki?curid=3941969", "title": "Sore wa totsuzen yatte kuru", "text": " \u00e8 un brano musicale di Masami Okui scritto da Yabuki Toshiro e dalla stessa Okui, e pubblicato come singolo il 26 novembre 1999 dalla Starchild. Il singolo \u00e8 arrivato alla quarantaquattresima posizione nella classifica settimanale Oricon dei singoli pi\u00f9 venduti, rimanendo in classifica per quattro settimane e vendendo 10.000 copie. Il lato B del singolo \"eternal promise\" \u00e8 stato utilizzato come image song della serie televisiva anime \"Soreyuke! Uch\u016b senkan Yamamoto Y\u014dko\"."}
{"id": "3941973", "revid": "322321", "url": "https://it.wikipedia.org/wiki?curid=3941973", "title": "Diocesi di Oreto", "text": "La diocesi di Oreto (in latino: \"Dioecesis Oretana\") \u00e8 una sede soppressa e sede titolare della Chiesa cattolica.\nStoria.\nOreto, il cui sito archeologico si trova nell'odierno comune spagnolo di Gran\u00e1tula de Calatrava, fu sede di un'antica diocesi della Spagna visigota, suffraganea dell'arcidiocesi di Toledo; sono attestati vescovi ancora nel VII secolo.\nLa sede scomparve con l'invasione araba della penisola.\nDal 1969 Oreto \u00e8 annoverata tra le sedi vescovili titolari della Chiesa cattolica; dall'8 marzo 1986 il vescovo titolare \u00e8 Patrick Percival Power, gi\u00e0 vescovo ausiliare di Canberra e Goulburn."}
{"id": "3941975", "revid": "1573940", "url": "https://it.wikipedia.org/wiki?curid=3941975", "title": "Only One, No.1", "text": "Only One, No.1 \u00e8 un brano musicale di Masami Okui scritto da Yabuki Toshiro e dalla stessa Okui, e pubblicato come singolo il 13 dicembre 1999 dalla Starchild. Il singolo \u00e8 arrivato alla trentaquattresima posizione nella classifica settimanale Oricon dei singoli pi\u00f9 venduti, rimanendo in classifica per quattro settimane e vendendo 22.050 copie. \"Only One, No.1\" \u00e8 stato utilizzato come sigla d'apertura della serie televisiva anime \"Di Gi Charat\"."}
{"id": "3941976", "revid": "69794", "url": "https://it.wikipedia.org/wiki?curid=3941976", "title": "Giulio Geroli", "text": "Carriera.\n\u00c8 stato uno dei personaggi pi\u00f9 rilevanti della storia della Reyer Venezia, societ\u00e0 nella quale ha militato prima da cestista (dal 1946 al 1958) e poi da allenatore (dal 1956 al 1971; per due anni fu allenatore-giocatore). Il suo nome all'anagrafe era Mario, ma \u00e8 sempre stato noto come Giulio."}
{"id": "3941979", "revid": "1573940", "url": "https://it.wikipedia.org/wiki?curid=3941979", "title": "Over the End", "text": "Over the End \u00e8 un brano musicale di Masami Okui scritto da Yabuki Toshiro e dalla stessa Okui, e pubblicato come singolo il 26 aprile 2000 dalla Starchild. Il singolo \u00e8 arrivato alla quarantacinquesima posizione nella classifica settimanale Oricon dei singoli pi\u00f9 venduti, rimanendo in classifica per due settimane e vendendo 9.660 copie. Si tratta del primo singolo della Okui a non essere in qualche modo collegato ad un anime."}
{"id": "3941988", "revid": "69794", "url": "https://it.wikipedia.org/wiki?curid=3941988", "title": "Luigi Borsoi", "text": "Carriera.\nEsord\u00ec nella Laetitia Venezia, e nel 1950 si trasfer\u00ec alla Reyer Venezia. Con la Nazionale ha disputato 6 incontri nel 1952, mettendo a referto 13 punti totali. Tra il 1949 e il 1951 ha vestito anche la maglia della Nazionale juniores.\n\u00c8 morto prematuramente il 21 ottobre 1957 all'et\u00e0 di 27 anni, in seguito alle complicazioni dovute a un attacco di influenza asiatica."}
{"id": "3941991", "revid": "311148", "url": "https://it.wikipedia.org/wiki?curid=3941991", "title": "SS-Gruppenf\u00fchrer", "text": ""}
{"id": "3941992", "revid": "767487", "url": "https://it.wikipedia.org/wiki?curid=3941992", "title": "Halbblut", "text": "Halbblut (italiano: \"meticcio\", \"mezzosangue\") \u00e8 il primo film muto tedesco diretto nel 1919 da Fritz Lang.\nIl film \u00e8 andato perduto.\nTrama.\nEdward incontra a Santa Fe la meticcia Juanita, una prostituta proveniente da una fumeria di oppio. Si innamora di lei, la sposa e la porta in Europa.\nIn un incontro con il suo amico Axel van der Straaten, la conversazione si sposta su Juanita e Axel rimprovera Edward di averla sposata: \u201cSi pu\u00f2 certamente avere una meticcia come amante, ma non si deve certo arrivare a sposarla\u201d. Juanita ha sentito la conversazione di nascosto, disprezza il marito che non l'ha difesa e giura vendetta. Provoca Edward in mille modi. Divorato dalla gelosia, morir\u00e0 in manicomio.\nAxel finir\u00e0 in carcere. Irretito e sedotto dalla donna, frequenta la sala da gioco clandestina gestita da lei e da un altro meticcio, suo nuovo amante. Gioca d'azzardo e perde la sua fortuna. Denunciato dalla stessa Juanita, sar\u00e0 arrestato. Juanita vuole fuggire con il bottino e il suo amante per il Messico ma il destino non glielo consente: \u00e8 colpita da una pallottola sparata da un cliente truffato e muore.\nProduzione.\nIl film \u00e8 stato prodotto dalla Decla Filmgesellschaft, Holz &amp; Co, Berlino. Produttore: Erich Pommer.\nRiprese.\nGli esterni e le scene di interni sono state girate in studio. Fritz Lang racconta a Peter Bogdanovich che lo fece in cinque giorni. Le riprese si svolsero a fine gennaio-inizio febbraio 1919 a Berlino, mentre esplodeva la rivolta spartachista; non durarono pi\u00f9 di una settimana.\nPrima.\nLa prima si ebbe il 3 aprile 1919 alla Marmorhaus, un celebre cinema sul Kurf\u00fcrstendamm, a Berlino.\nAccoglienza.\nIl film fu favorevolmente accolto, come documentano gli articoli apparsi sulla stampa dell'epoca: fu definito \"dramma di costume\", la regia di Lang di \"gusto fine e di sensibilit\u00e0 rara\" (\"Der Film\").\nCritica.\nUn giudizio da un giornale dell'epoca:\n\u00abIl film si distingue particolarmente per l'azione drammatica in crescendo che, con la regia ottima e la realizzazione impeccabile ne fanno un lungometraggio di prima qualit\u00e0\u00bb.\nFrancesco Bono:\n\u00abIn \"Halbblut\" Lang intrecci\u00f2 nuovamente i luoghi tipici dei romanzi d'appendice...Tema del film non era una critica dell'ideologia razzista o un'analisi di problemi sociali; tra le pieghe del \"feuilletton\" affiorano motivi che traverseranno l'intera opera di Lang: la vendetta femminile, la donna quale forza distruttrice\u00bb."}
{"id": "3941993", "revid": "599013", "url": "https://it.wikipedia.org/wiki?curid=3941993", "title": "Italo Campanini (cestista)", "text": "Carriera.\nMilit\u00f2 nel dal 1947 al 1956. Nella stagione 1948-49 ha giocato nella squadra B, nel campionato di Serie C. Con la Nazionale ha disputato 6 incontri nel 1951, mettendo a referto 11 punti."}
{"id": "3941994", "revid": "287204", "url": "https://it.wikipedia.org/wiki?curid=3941994", "title": "Italo Campanini", "text": ""}
{"id": "3941995", "revid": "287204", "url": "https://it.wikipedia.org/wiki?curid=3941995", "title": "La croce perduta", "text": "La croce perduta \u00e8 un romanzo storico di Guido Cervo ambientato nel XIII secolo, pubblicato nel 2010 dalla casa editrice Piemme.\nTrama.\n\u00c8 il 1241. Dalle steppe dell'Est un'ondata di uomini dilaga nel centro dell'Europa. Sono assetati di sangue e saccheggi, una fama di crudelt\u00e0 ed efferatezza li precede. Sono Tartari, un nome ormai sinonimo di terrore. Le forze cristiane chiamate a raccolta dal duca di Slesia, Enrico il Pio, li considerano selvaggi. Pagheranno caro lo sprezzo. Nella battaglia di Liegnitz, l'esercito viene annientato. Le citt\u00e0 che si trovano sulla strada degli invasori sono rase al suolo, le popolazioni disperse. Di ritorno dalla Terrasanta, Eustachius von Felben, monaco guerriero dell'Ordine dei cavalieri teutonici, sta attraversando con un pugno di compagni quelle terre devastate. \u00c8 un uomo d'arme, animato per\u00f2 da una fede incrollabile e ardente, nella quale soltanto trova rifugio dall'incalzare dei suoi tormenti interiori. In marcia verso il Nord, deve scortare un mercante veneziano, latore di un'importante missiva del Doge per il Gran Maestro dell'Ordine in Prussia, e di un dono di valore inestimabile, prezioso quanto una reliquia: una croce tempestata di gemme, appartenuta a Sant'Elena, madre dell'imperatore Costantino. Dopo quasi vent'anni di battaglie in Terrasanta, Eustachius dovr\u00e0 misurarsi con altri infedeli, pi\u00f9 pericolosi di Turchi e Saraceni, perch\u00e9 molto pi\u00f9 prossimi ai confini del mondo cristiano. I Tartari infatti sono ormai ovunque, tutto intorno al piccolo manipolo di uomini che viene assalito e depredato. Armato solo della propria spada e della sua fede, Eustachius dovr\u00e0 combattere per strappare al capo dell'orda nemica la croce rubata e per sottrarre centinaia di cristiani alla crudelt\u00e0 dei barbari invasori. Perch\u00e9 quella \u00e8 la sua missione di cavaliere: difendere i deboli e la Croce. Sempre e a qualunque costo."}
{"id": "3941996", "revid": "88812", "url": "https://it.wikipedia.org/wiki?curid=3941996", "title": "Anacyclosis", "text": ""}
{"id": "3941997", "revid": "110157", "url": "https://it.wikipedia.org/wiki?curid=3941997", "title": "Dialoghi della vita armonica", "text": "Dialoghi della vita armonica \u00e8 una serie di racconti fantastici di Paola Masino, pubblicata a puntate sulla rivista mensile \"Domus\" tra il gennaio 1941 e il novembre 1942.\nConsta di 18 capitoli.\nAi primi 8 capitoli segue un capitolo dal titolo \"Intermezzo\"; concludono l'opera i successivi 9 capitoli.\nL'opera non \u00e8 mai stata pubblicata in volume intero."}
{"id": "3942000", "revid": "287204", "url": "https://it.wikipedia.org/wiki?curid=3942000", "title": "La battaglia sul lago ghiacciato", "text": "La battaglia sul lago ghiacciato \u00e8 un romanzo storico di Guido Cervo pubblicato nel 2011; ambientato nel XIII secolo, \u00e8 il secondo romanzo della serie \"Il Teutone\".\nTrama.\nSecolo XIII. Eustachius von Felben non aveva mai vacillato. In Terrasanta, dove aveva combattuto per vent'anni, sapeva con certezza quale fosse il suo compito di cavaliere dell'Ordine Teutonico. Difendere la Croce con la sua spada. Diffondere il vero Credo tra gli infedeli. Ma ora che \u00e8 tornato in Prussia, sede del suo Ordine, sente nascere nell'animo un'inquietudine insopprimibile. La sua missione non \u00e8 cambiata, anche qui ci sono pagani da convertire, ma le urla di uomini, donne e bambini arsi vivi nel rogo delle loro case ora sembrano pi\u00f9 acute, i cadaveri che si aggiungono ai cadaveri disegnano un trionfo della morte sconosciuto al pi\u00f9 visionario dei pittori. Davvero \"Deus vult\", Dio lo vuole? E quando si trova coinvolto nella crociata mossa dai cattolici contro il principato russo di Vladimir-Suzdal e la potente citt\u00e0 di Novgorod, il suo dubbio si fa disgusto. Lungo la marcia, l'esercito cristiano, formato in gran misura da suoi compagni d'arme, si concede ogni genere di violenza, che il vescovo von Buxthoeven, promotore della crociata, non pu\u00f2 che benedire. Ma stavolta i nemici sono ortodossi: scismatici ma pur sempre fratelli di fede. Eustachius riceve l'incarico di scortare un confratello inviato dall'Ordine a trattare la pace con i russi, ma lungo il cammino si render\u00e0 conto con crescente amarezza che sono in molti a preferire la guerra. Attraverso un succedersi di battaglie, assedi e scontri sanguinosi in uno scenario di ghiaccio e di gelo, fitte foreste e immense paludi, si avvicina il momento della resa dei conti tra l'esercito cristiano e quello russo, guidato dall'impavido principe Nevskij. Ma sulla piatta superficie ghiacciata del Lago dei Cjudi (Lago Peipus), i crociati si accorgeranno che forse Dio sta per far sentire la sua collera."}
{"id": "3942002", "revid": "729019", "url": "https://it.wikipedia.org/wiki?curid=3942002", "title": "Autolib'", "text": "Autolib', contrazione delle parole francesi \"automobile\" e \"libert\u00e9\" (libert\u00e0), era un servizio di auto elettriche a noleggio automatico ad alta rotazione esistente a Parigi, cessato il 31 luglio 2018.. La societ\u00e0 era presente anche a Lione, con il nome Bluely, ad Arcachon e Bordeaux con il nome BlueCub, a Torino con il nome BlueTorino e ad Indianapolis con il nome BlueIndy. Le auto ritirate dal servizio di Parigi, si trovano parcheggiate a Loir-et-Cher, nei pressi di Romorantin.\nParigi.\nGestito dalla societ\u00e0 Bollor\u00e9, \u00e8 stato messo in servizio a dicembre 2011, contava inizialmente con 250 auto su 250 stazioni di cui 180 nel comune di Parigi. Contestualmente \u00e8 stata prevista la progressiva estensione nel corso del 2012 fino a 3000 veicoli su 1200 stazioni, ripartite tra Parigi e altri 46 comuni dell'\u00cele-de-France.\nLa presenza nel mondo.\nArcachon e Bordeaux.\nA Bordeaux il servizio venne attivato il 9 gennaio 2014 co il nome di BlueCub e conta 200 vetture e 80 stazioni distribuite sia nel capoluogo che in sei comuni limitrofi. Nel giugno 2015 il servizio venne esteso anche ad Arcachon con l'installazione di 4 stazioni.\nIndianapolis.\nLa prima filiale al di fuori della Francia venne aperta a Indianapolis, negli Stati Uniti d'America. Il servizio di car sharing elettrico venne attivato nel settembre 2015 e dispone di 200 stazioni e circa 500 veicoli.\nLione.\nIl servizio, venne fondato nel 2013 con il nome di Bluely. Conta circa 250 veicoli su 100 stazioni, distribuite in tutta l'area metropolitana di Lione.\nTorino.\nIl 24 ottobre 2016 venne attivato a Torino, in Italia, il servizio BlueTorino, che conta 130 veicoli e 54 stazioni."}
{"id": "3942003", "revid": "440069", "url": "https://it.wikipedia.org/wiki?curid=3942003", "title": "Autolib", "text": ""}
{"id": "3942008", "revid": "92723", "url": "https://it.wikipedia.org/wiki?curid=3942008", "title": "Diocesi di Elvira", "text": "La diocesi di Elvira () \u00e8 una sede soppressa della Chiesa cattolica in Spagna. Con il titolo di Illiberi \u00e8 dal 1969 una sede titolare della Chiesa cattolica.\nStoria.\nIlliberi \u00e8 il nome di un'antica citt\u00e0 iberica, chiamata dai romani \"Municipium Florentinum Iliberitanum\". In epoca tardo-romana e poi nei secoli successivi il nome della citt\u00e0 ebbe diverse varianti, finch\u00e9 prevalse la forma Elvira. A tutt'oggi \u00e8 discussa l'ubicazione della citt\u00e0, che alcuni vogliono identificare con Granada, altri con \"Medina Elvira\", sito archeologico a 10\u00a0km circa da Granada.\nIlliberi fu sede di un'antica diocesi della Spagna visigota, nella provincia della Betica, suffraganea dell'arcidiocesi di Siviglia. Una tradizione leggendaria attribuisce la fondazione della Chiesa iliberritana a san Cecilio, uno dei 7 \"varones apost\u00f3licos\" che si dice siano stati mandati da san Pietro e san Paolo ad evangelizzare la penisola iberica. Di certo il cristianesimo era gi\u00e0 largamente diffuso all'inizio del IV secolo, a tal punto che la citt\u00e0 fu scelta come sede del primo concilio nazionale della Chiesa iberica.\nUn manoscritto dell'Escorial, datato al 962, riporta una lista di 62 vescovi di Elvira, da san Cecilio, attribuito al I secolo, a Gapio nel IX secolo. Enrique Fl\u00f3rez crede nella storicit\u00e0 di quest'elenco, bench\u00e9 pochi siano i vescovi documentati anche da altre fonti storiche, il primo dei quali \u00e8 Fabiano, il 10\u00ba della lista, che corrisponde certamente a Flaviano documentato dagli atti del famoso concilio. Tuttavia manca un vescovo storicamente accertato, san Gregorio, proficuo scrittore ecclesiastico e strenuo difensore della fede nicena contro gli ariani, vissuto alla fine del IV secolo. Inoltre il secondo vescovo ha un nome goto, Leubesindo, anacronistico nei primi tre secoli dell'era cristiana.\nTra la fine del VI e la fine del VII secolo 8 vescovi della lista dell'Escorial sono storicamente documentati per la loro presenza ai concili nazionali della Chiesa visigota, celebrati a Toledo tra il 589 e il 693. A partire dall'VIII secolo la citt\u00e0 fu conquistata dagli Arabi e degli oltre 20 vescovi di questo periodo, solo 3 sono storicamente documentati anche da altre fonti: Egila, inviato come vescovo missionario da papa Adriano I (777-784); Nifridio, che prese parte al sinodo di Cordova dell'839; Samuele, suo successore, menzionato nell\"Apologeticum\" di Sansone di Cordova, che abiur\u00f2 la propria fede e si fece persecutore dei cristiani.\nOltre alla lista, sono noti due soli vescovi. Recemundo fu ambasciatore di Abd al-Rahman III presso l'imperatore Ottone I ed ottenne come premio la cattedra di Elvira nel 956; fu autore del \"Liber Anoe Harib\", calendario in arabo offerto al califfo di Cordova (861). La sede di Elvira continu\u00f2 a sussistere probabilmente fino al XII secolo, quando gli Almohadi distrussero la citt\u00e0 e posero fine all'antica diocesi. L'ultimo vescovo noto \u00e8 un anonimo, menzionato nella \"Historia Compostellana\", che nel 1116 soggiorn\u00f2 alla corte reale di Castiglia e Leon. Sul suo territorio fu eretta, il 10 dicembre 1492, l'arcidiocesi di Granada.\nDal 1969 Elvira \u00e8 annoverata tra le sedi vescovili titolari della Chiesa cattolica con il nome di Illiberi; dal 5 luglio 2014 il vescovo titolare \u00e8 Luis Fernando Rodr\u00edguez Vel\u00e1squez, vescovo ausiliare di Cali."}
{"id": "3942009", "revid": "1605525", "url": "https://it.wikipedia.org/wiki?curid=3942009", "title": "Cinquale ritrovato", "text": "Cinquale ritrovato \u00e8 una raccolta di racconti di Paola Masino del 2004 pubblicati originariamente tra il 1946 e il 1948. I tre racconti riuniti in questo volume hanno come motivo ispiratore la guerra. Gi\u00e0 nel dicembre del 1944, con la novella \"Lino\", l'autrice aveva scritto del conflitto che insanguinava l'Italia ambientando la storia nella Roma devastata e bombardata ma fiera di resistere. In questi racconti che seguono, la guerra \u00e8 ormai finita; le macerie e l'odore ancora fresco della morte ne sono protagonisti.\nContenuti.\nL'opera contiene:"}
{"id": "3942011", "revid": "110157", "url": "https://it.wikipedia.org/wiki?curid=3942011", "title": "Numero rifattorizzabile", "text": "In teoria dei numeri, un numero rifattorizzabile o numero tau \u00e8 un intero divisibile per il numero dei suoi divisori, ovvero un numero formula_1 tale che formula_2 (dove formula_3 \u00e8 la funzione dei divisori). I primi numeri rifattorizzabili sono: 1, 2, 8, 9, 12, 18, 24, 36, 40, 56, 60, 72, 80, 84, 88 e 96. Ad esempio, il numero 60 ha 12 divisori ed \u00e8 divisibile per 12.\nPropriet\u00e0 matematiche.\nCi sono alcuni problemi irrisolti riguardanti i numeri rifattorizzabili. La congettura di Colton afferma che per ogni numero intero formula_1 il numero di numeri rifattorizzabili minori o uguali a formula_1 \u00e8 almeno la met\u00e0 della quantit\u00e0 di numeri primi minori o uguali a formula_1. Zelinsky ha inoltre congetturato che se esiste un numero rifattorizzabile formula_11, allora deve necessariamente esistere un formula_12 tale formula_1 \u00e8 rifattorizzabile e formula_14.\nStoria.\nI numeri rifattorizzabili furono definiti per la prima volta dai matematici Curtis Cooper e Robert E. Kennedy che dimostrarono che questo insieme ha densit\u00e0 asintotica nulla. Successivamente furono riscoperti dall'informatico Simon Colton, usando un software di sua invenzione, che inventa ed esamina definizioni relative a varie aree della matematica, come la teoria dei numeri e la teoria dei grafi. \u00c8 stata una delle prime volte in cui una nuova idea matematica veniva scoperta autonomamente da un computer. Fu Colton a chiamare questi numeri \"rifattorizzabili\". Colton ha dimostrato che esistono infiniti numeri rifattorizzabili, oltre a diversi teoremi relativi alla loro distribuzione."}
{"id": "3942014", "revid": "1543377", "url": "https://it.wikipedia.org/wiki?curid=3942014", "title": "Eritrea ai Giochi della XXVII Olimpiade", "text": "L'Eritrea ha partecipato alle Giochi della XXVII Olimpiade di Sydney, con una delegazione di 3 atleti. Questa edizione \u00e8 la prima a cui partecipa la delegazione eritrea."}
{"id": "3942015", "revid": "128334", "url": "https://it.wikipedia.org/wiki?curid=3942015", "title": "Ernesto Assante", "text": "Biografia.\nIntraprende la sua attivit\u00e0 giornalistica nel 1977, collaborando con il \"Quotidiano dei lavoratori\". Nel 1978 collabora come critico musicale a \"Il manifesto\", per il quale scriver\u00e0 fino al 1984. Nel 1979 comincia a scrivere per \"La Repubblica\", dove \u00e8 stato critico musicale e caporedattore. Attualmente lavora come inviato. \u00c8 stato direttore di McLink e Kataweb. \u00c8 collaboratore dell\u2019Enciclopedia Italiana Treccani, per le voci che riguardano la musica popolare.\n\u00c8 stato collaboratore negli oltre trent'anni della sua attivit\u00e0 con numerosi settimanali e mensili italiani e stranieri, tra i quali \"Epoca\", \"L'Espresso\", \"Rolling Stone\". Ha ideato ed \u00e8 stato responsabile dei supplementi Musica, Computer Valley e Computer, Internet e Altro di \"Repubblica\".\nHa scritto libri di critica musicale, alcuni dei quali insieme con il collega Gino Castaldo, con il quale dal 2005 tiene delle \"Lezioni di rock. Viaggio al centro della musica\" con lo scopo di approfondire, grazie anche a un ascolto guidato e ai video mostrati, la storia di coloro che sono entrati nella leggenda del rock.\nDal 2003 al 2009 ha insegnato \"Teoria e tecnica dei nuovi media\" e in seguito \"Analisi dei linguaggi musicali\", alla facolt\u00e0 di Scienze della comunicazione dell'universit\u00e0 la Sapienza a Roma.\nRadio.\nLa prima esperienza come \"speaker\" radiofonico \u00e8 nel 1975 in una piccola radio romana, Roma International Sound. Poi, sempre nel 1975, e fino al 1982, lavora con Radio Blu, una delle prime emittenti rock della Capitale.\nHa cominciato a lavorare alla Rai nel 1980, a Rai Radio 1, con \u201cLa civilt\u00e0 dello spettacolo\u201d, poi ha collaborato ai canali della Filodiffusione e quindi, nel 1982, a Rai Radio 3, quando ha incominciato a condurre \"Un certo discorso\" e quindi \"Pomeriggio Musicale\", per poi passare a \"Stereonotte\", dove \u00e8 stato conduttore dal 1983 al 1987.\nNegli anni seguenti ha condotto diverse trasmissioni a Italia Radio. Dal 2010 al 2017 \u00e8 stato conduttore con Gino Castaldo di \"Playlist\" su Radio Capital. Sulla stessa emittente ha condotto con Mary Cacciola il programma domenicale \"Sunday Afternoon,\" fino all'estate del 2018. Dall'autunno del 2018 conduce, sempre su Radio Capital, \"Newsroom\", il sabato e la domenica mattina, con Antonio Iovane, e \"Assound\", il luned\u00ec sera.\nTelevisione.\nIn tv comincia a collaborare nel 1982 come consulente per \"Domenica in\". Nel 1983 e nel 1984, \u00e8 consulente dellOrecchiocchio\", programma musicale condotto da Claudio De Tommasi e poi da Fabio Fazio, quindi intraprende l'attivit\u00e0 di autore con due trasmissioni, nel 1983 e nel 1984, \"Beat Club\", sempre su RaiTre. Nel 1987 due altri programmi televisivi per la Rai, ', di Renzo Arbore, dove era consulente, e \"Ieri Goggi e Domani\" con Loretta Goggi su RaiUno, dove andava anche in video e realizzava servizi esterni dedicati alla musica. Nel 1989 ancora consulenza a \"International Doc Club\" di Arbore e poi nel 1988 il lavoro come autore a \"Notte Rock\", per RaiUno, che proseguir\u00e0 fino al 1994.\nIn quegli anni come autore ha lavorato anche alla realizzazione di alcuni speciali, in prima serata su RaiUno, \"The giants of rock'n'roll\", dal Palaeur di Roma, con B.B. King, Fats Domino, Bo Diddley, Jerry Lee Lewis, Ray Charles e James Brown; \"Red Hot and Blue\", trasmissione realizzata con i videoclip di alcuni grandi registi, Wim Wenders, Johnatan Demme, Jim Jarmusch, e grandi musicisti come U2, Tom Waits e David Byrne per raccogliere fondi contro l'Aids; \"Il re degli ignoranti\", serata speciale con Adriano Celentano; \"Zoo tv outside broadcast\", serata live con gli U2, mandata in differita di un'ora e mezza in seconda serata. E la diretta del concerto \"Pink Floyd a Venezia\" nel 1989, come autore e conduttore.\nNegli stessi anni \u00e8 autore di \"Sanremo Rock\", che andava in onda nei giorni del Festival, condotto per tre anni, 1987, 1988 e 1990 da Carlo Massarini e per un anno, 1989, da Kay Rush, ma anche autore e curatore di \"Sanremo Blues\" e \"Sanremo Jazz\", curati e, nel 1991, di \u201cSanremo Famosi\u201d, dove esordirono Laura Pausini e Andrea Bocelli.\n\u00c8 stato autore del \"Cantagiro\" per RaiDue nel 1993. \u00c8 stato autore nel 1989 e nel 1990 di \"Tam Tam Village\", settimanale musicale di RaiUno con Carlo Massarini. \u00c8 stato autore della prima edizione del \"Pavarotti &amp; Friends\" nel 1992 e ha condotto con Renzo Arbore, nel 1994, la diretta degli \"American Music Awards\" su Telemontecarlo. Come autore ha firmato molte prime serate di RaiUno con conduttori come Fabrizio Frizzi, Eleonora Brigliadori, Renzo Arbore, Milly Carlucci, Elisabetta Gardini, Loretta Goggi.\nHa realizzato, come ideatore e autore, dal 1996 al 2002, sette edizioni del Pim, Premio Italiano della Musica, andate in onda su Italia 1, prodotte da Repubblica e condotte da Serena Dandini e Linus.\nDal 2013 \u00e8 ideatore, autore e conduttore, con Gino Castaldo, di \"Webnotte\", trasmissione dal vivo che \u00e8 on line su Repubblica.it e su Facebook, e in onda su Radio Capital Tv.\nNel 2016 \u00e8 stato consulente del programma di RaiUno \"L'importante \u00e8 avere un piano\" condotto da Stefano Bollani, consulente, ospite e selezionatore dei concorrenti per \"Rischiatutto\" condotto da Fabio Fazio, e autore di \"Fan Caraoke\", sempre su RaiUno.\nNel 2017 \u00e8 stato autore e conduttore di \"Celebration\", un prima serata il sabato su RaiUno, con Neri Marcor\u00e9 e Serena Rossi.\nNel 2019 \u00e8 autore di \"Una vita da cantare\", condotto da Enrico Ruggeri e Bianca Guaccero, in prima serata il sabato su RaiUno.\nFestival e rassegne.\nNel 1983 \u00e8 stato uno dei curatori di Progetto Germania, festival di musica, cinema, teatro e arte a Roma. Dal 2011 \u00e8 direttore artistico del Medimex, festival organizzato da Puglia Sounds in diverse localit\u00e0 della Puglia. Dal 2012 \u00e8 direttore artistico del festival Collisioni a Barolo. Dal 2016 al 2018 ha diretto la rassegna Jazz al Vittoriano a Roma, nel 2019 ha diretto la rassegna Notti di Musica a Castel S.Angelo a Roma.\nMostre.\nNel 2004 ha curato \u201cOn the Road\u201d, mostra dedicata a Jack Kerouac, con l\u2019esposizione del manoscritto originale del libro, nello spazio Auditorium Arte di Roma. Nel 2015 ha curato DMX \u201cDigital Music Experience\u201d al museo MAXXI di Roma. Nel 2016 ha curato la mostra \u201cLucio Dalla, immagini e suoni\u201d al Complesso del Vittoriano a Roma. Nel 2019 ha curato la mostra \u201c1969, parole, musica, immagini\u201d nello spazio Auditorium Arte di Roma. Nel 2021 ha curato la mostra \u201cParole di carta\u201d all\u2019Universit\u00e0 di Taranto\nTelematica.\nDal 1986 incomincia a scrivere su \"Repubblica\" e \"l'Espresso\" di quello che si poteva fare con un computer collegato a un modem. Mentre collabora con la casa editrice Technimedia al mensile Audio Review lancia un servizio di news musicali per via telematica, da distribuire a radio e giornali italiani e internazionali. Nel 1988 nasce Music Link, la prima agenzia telematica di news musica italiana, che distribuisce il proprio notiziario quotidiano in Italia e, attraverso ITAPAC e in lingua inglese, anche in Inghilterra, Francia, Stati Uniti e Giappone.\nMcLink.\nNel 1989 diventa direttore responsabile di MC-link e negli anni seguenti continua a seguire la telematica in prima persona, scrivendo per \"Repubblica\" e \"l'Espresso\" e passando, come direttore di McLink, attraverso tutte le fasi che portarono allo sviluppo di Internet e del Web nel nostro paese. Nel 1996 ha collaborato alla realizzazione di \"Computer No Problem\", un corso per computer che fu venduto assieme a \"Repubblica\".\nRepubblica.it e Kataweb.\nPoi assieme a Vittorio Zambardino e Gualtiero Peirce, ha progettato e realizzato nel 1996 la prima \"edizione elettronica\" di \"La Repubblica\", in occasione delle elezioni di quell'anno, offrendo in diretta sul web i risultati della notte elettorale, primi in Italia a realizzare un simile servizio e con grande successo.\nIl passo successivo fu, nel 1997, la progettazione e la realizzazione, sempre con Vittorio Zambardino e Gualtiero Pierce, di Repubblica.it. E sempre nel 1997 \u00e8 responsabile della nascita del primo settimanale dedicato alle tecnologie e alla cultura digitale, \"Computer Valley\", progettato e curato, realizzato con la McGraw Hill, distribuito in oltre seicentomila copie tutte le settimane con \"La Repubblica\", diventato poi, al termine della collaborazione con la McGraw Hill, \"Computer, Internet &amp; Altro\". Quando il settimanale ha chiuso, ha ideato e curato le pagine multimedia di \"Affari &amp; Finanza\".\nNel 1999 diventa direttore del Broadcast Network di Kataweb, Internet company del gruppo Espresso che contribu\u00ec a inaugurare l'era di Internet in Italia, firmando con la Siae uno storico accordo sui diritti d'autore, mandando il primo film in streaming (\"Il vigile\" di Alberto Sordi). Kataweb propose per la prima volta on line Beppe Grillo, mandando in streaming tre suoi spettacoli, integrali, che erano andati in onda sulla tv satellitare Tele+. Con Kataweb mise per la prima volta on line un'opera (il \"Faust\", dal Massimo di Palermo, 2000), un concerto in diretta di Antonello Venditti (1999), uno di Gianna Nannini (2000), realizz\u00f2 il primo videonotiziario quotidiano sulla Rete, e uno dei primi servizi streaming italiani, con cinquanta canali radio.\nDal 2006 ha un suo blog, Mediatrek, dal 2008 realizza un podcast settimanale. Cura anche una web radio, Mediatrek Radio, on line 24/7.\nHa curato l'edizione quotidiana di \"Repubblica\" su iPad, ha ideato e realizzato il primo settimanale italiano solo su iPad, R7, e ha ideato con Aldo Lastella, RSera, il primo quotidiano italiano solo su iPad.\nCon una piccolissima, indipendente e autofinanziata casa editrice, Alea, pubblica libri sia su iTunes sia su Amazon, non solo musica ma anche cinema, romanzi, fantascienza e comedy."}
{"id": "3942021", "revid": "3115", "url": "https://it.wikipedia.org/wiki?curid=3942021", "title": "Elda Bossi", "text": "Poetessa e scrittrice di romanzi e racconti, spesso ispirati dalle proprie esperienze e raccontati con uno stile post-verista, la sua poetica ha per tema la vita comune e le relazioni tra le persone.\nNel corso della sua vita ha promosso la letteratura per l'infanzia in veste di editore e curatore di collane editoriali, ma anche come autrice di romanzi e raccolte di filastrocche e raccontini destinati all'infanzia e come traduttrice di alcuni importanti classici della letteratura per l'infanzia. \u00c8 stata inoltre traduttrice in versi di classici greci e latini.\nBiografia.\nPrima di cinque figli, nasce a Firenze, da Ugo Bossi, direttore di uno zuccherificio, e da Teresa Marchesini, casalinga. Gi\u00e0 in giovane et\u00e0 mostra il suo talento letterario, all'et\u00e0 di 25 anni pubblica una versione in versi dell'\"Ifigenia in Tauride\" di Euripide. All'et\u00e0 di 16 anni, liceale a Bologna, si fidanza con Giuseppe Maranini, di un anno pi\u00f9 grande di lei, che in seguito diventer\u00e0 suo marito. Il Maranini, destinato a diventare un eminente costituzionalista, veniva da una famiglia colta con molti interessi e attivit\u00e0 nel campo dell'editoria. Laureata in Lettere all'Universit\u00e0 di Bologna, si trasfer\u00ec successivamente a Venezia, dove nel 1926 fond\u00f2 la casa editrice La nuova Italia insieme al marito e a Ernesto Codignola. Nel 1928 ebbe la prima figlia, Letizia, di cui si racconta nell'opera \"Il fiore in mano\", nel 1933 nasceva invece il figlio Paolo, al quale, molti anni dopo, si ispir\u00f2 per l'opera \"Pierino in guerra: avventure di un bimbo pacifico\" del 1960. Negli anni trenta fond\u00f2 la Novissima Editrice dedicata alle collane per l'infanzia, successivamente (nel 1934) anche la casa editrice Ofiria.\nDal 1929 fino alla fine degli anni quaranta fu, con un buon successo, autrice ed editore di testi scolastici per il primo ciclo della scuola dell'obbligo. Sul finire della guerra dopo l'emissione delle leggi razziali, le radici ebraiche del marito costrinsero la famiglia a nascondersi. \nAvendo vissuto stabilmente a Firenze, prima in citt\u00e0 e successivamente in collina, pot\u00e9 godere di quell'intimo contatto con la natura che le fu sempre d'ispirazione per la sua attivit\u00e0 di scrittrice.\nVinse diversi premi letterari, tra cui il Premio dell'Accademia d'Italia nel 1938 per la sua attivit\u00e0 di traduttrice, il Premio Carducci per la poesia e il Premio Venezia per la narrativa, entrambi nel 1951. Nei primi anni cinquanta fu nella giuria del Premio Letterario Laura Orvieto. Nel 1975 fu finalista del Premio Strega con \"Giornale del soldato stanco\".\nDopo la morte del marito, nel 1969, ne cur\u00f2 l'edizione delle \"Lettere da Fiume alla fidanzata\" (1973), e nel 1977 pubblic\u00f2 una sua biografia, \"Un uomo libero: Giuseppe Maranini\".\nCollabor\u00f2 nel corso degli anni con diversi quotidiani, scrivendo articoli ed elzeviri.\nAmante di una natura che sentiva fonte di vita e prima ispiratrice della sua arte, culturalmente lontana sia dal mondo cattolico, sia dalla cultura comunista, di fatto rest\u00f2 isolata nel panorama culturale dell'Italia del dopoguerra, lontana dalla mondanit\u00e0 e dai circoli letterari.\nRiposa nel cimitero del Convento di San Domenico (Fiesole).\nLa poesia.\nOltre a numerose traduzioni in versi di classici della letteratura greca (Euripide) e latina (Catullo, Fedro, Prudenzio) Bossi \u00e8 autrice di raccolte di poesie tra cui vanno ricordate \"Poesia nuda\" (1956) e \"Libro della sera\" (1980).\nSempre in versi una parte importante della sua produzione per l'infanzia: filastrocche, canzoncine e poesie che in una metrica eccellente e musicale sanno divertire ancora oggi \"grandi e piccini\".\nI romanzi.\nCon \"Bimba con fiori in mano\" (1943, ripubblicato in seguito con il titolo \"Il fiore in mano\") la Bossi esordisce non pi\u00f9 in giovane et\u00e0 nel campo della prosa, con un romanzo che \u00e8 una sorta di diario poetico di una neo-mamma che accudisce la sua piccola. Fu pubblicato negli Stati Uniti nel 1954 con il titolo \"Child with a flower\", riscuotendo un discreto successo di critica.\nSegu\u00ec nel 1951 la raccolta di racconti \"I poveri\" (Premio Venezia), poi ampliata e ripubblicata nel 1967 con il titolo \"Dalla parte dei magri\". Del 1960 \u00e8 \"Pierino in guerra\", pubblicato nella collana per ragazzi Il Martin Pescatore e del 1965 \"Vietato agli uomini\".\nSeguirono due opere dal contenuto fortemente biografico: il \"Giornale del soldato stanco\" (1974) e \"Un uomo libero\" (biografia di Giuseppe Maranini pubblicata nel 1977, vincitrice del Premio del Ricetto).\nAll'et\u00e0 di 87 anni pubblic\u00f2 infine \"Il cielo di cartavelina\".\nI suoi romanzi si ritrovano nelle biblioteche di scrittori come Aldo Palazzeschi e Eugenio Gatto\nLa letteratura per l'infanzia.\nSin dagli anni venti, con \"Giglietta e Fiordilino\" (novelle per ragazzi, 1926) e \"L'anellino comandovoglio\" (fiabe, 1929), Bossi scrisse per l'infanzia testi dotati di freschezza e allegria, molto lontani dall'idea di una letteratura per ragazzi \"edificante\", \"didascalica\" e impegnata ad orientare moralmente la giovent\u00f9. Spesso i suoi testi erano pensati per la primissima infanzia, testi che le mamme avrebbero letto ad alta voce, come le opere in versi.\nImportante fu il suo lavoro di traduttrice in questo settore: si ciment\u00f2 con autori come Lewis Carroll (\"Alice nel paese delle meraviglie\" e \"Alice nello specchio\"), J. M. Barrie (\"Peter Pan nell'isola di mai\") e W. M. Thackeray (\"La rosa e l'anello\").\nNotevole anche la scelta degli artisti a cui affid\u00f2 il compito di illustrare le opere che uscivano dal suo lavoro editoriale: Piero Bernardini, Antonio Rubino, Giancarlo Bartolini Salimbeni, Irene Hruschka, Leo Mattioli."}
{"id": "3942026", "revid": "119732086", "url": "https://it.wikipedia.org/wiki?curid=3942026", "title": "Essere nella fossa dei leoni", "text": "Essere nella fossa dei leoni \u00e8 un'espressione o modo di dire della lingua italiana che indica il trovarsi in una situazione o condizione fortemente sfavorevole, delicata, disagiata e rischiosa in cui si \u00e8 costretti a difendersi e lottare per sopravvivere o far valere i propri diritti di fronte a minacce o vessazioni altrui.\nIl motto \u00e8 una reminiscenza sia delle vicende bibliche di Daniele, condannato a essere divorato dalle fiere ma salvatosi per miracolo, sia di un supplizio in uso nell'antica Roma per eseguire alcune condanne a morte, consistente nel far sbranare il condannato da animali feroci (\"damnatio ad bestias\")."}
{"id": "3942028", "revid": "287204", "url": "https://it.wikipedia.org/wiki?curid=3942028", "title": "P\u0159eho\u0159ov", "text": "P\u0159eho\u0159ov \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3942029", "revid": "287204", "url": "https://it.wikipedia.org/wiki?curid=3942029", "title": "Prehorov", "text": ""}
{"id": "3942030", "revid": "48008219", "url": "https://it.wikipedia.org/wiki?curid=3942030", "title": "Farne una questione di lana caprina", "text": ""}
{"id": "3942031", "revid": "110157", "url": "https://it.wikipedia.org/wiki?curid=3942031", "title": "240-Robert", "text": "240-Robert \u00e8 una serie televisiva statunitense in 16 episodi trasmessi per la prima volta nel corso di due stagioni dal 1979 al 1981.\n\u00c8 una serie d'avventura incentrata sulle vicende della 240-Robert, un'unit\u00e0 specializzata del Los Angeles County Sheriff's Department (LASD), che utilizza veicoli a quattro ruote motrici e un elicottero. La maggior parte degli incarichi sono operazioni di ricerca e salvataggio nell'estesa (oltre 4.000 miglia quadrate) giurisdizione. Creatore dello show \u00e8 Rick Rosner (un ex sceriffo riservista del LASD), che aveva gi\u00e0 creato la serie di successo \"CHiPs\" due anni prima per la NBC.\nProduzione.\nLa serie, ideata da Rick Rosner, fu prodotta da Filmways Television e Rosner Television e girata a Cabrillo Beach in California. Le musiche furono composte da Pete Carpenter e Ken Heller e Mike Post e J.A.C. Redford.\nHarmon e Cassidy lasciarono la serie quando i loro contratti scaddero dopo la prima stagione. Burns e Hensley furono deputati a sostituirli, ma la seconda stagione dur\u00f2 solo tre episodi prima che la ABC si decidesse ad annullare la serie.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 28 agosto 1979 al 21 marzo 1981 sulla rete televisiva ABC. In Italia \u00e8 stata trasmessa con il titolo \"240-Robert\".\nAlcune delle uscite internazionali sono state:"}
{"id": "3942033", "revid": "767487", "url": "https://it.wikipedia.org/wiki?curid=3942033", "title": "Ps\u00e1rov", "text": "Ps\u00e1rov \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3942034", "revid": "15756", "url": "https://it.wikipedia.org/wiki?curid=3942034", "title": "Karim Ansarifard", "text": "Biografia.\nNato il 3 aprile del 1990 ad Ardabil, egli \u00e8 l'ultimo figlio della famiglia composta da quattro fratelli e tre sorelle.\nCaratteristiche tecniche.\nGiocatore molto fisico abile nel gioco aereo e nell'uno contro uno; per il suo modo di giocare \u00e8 stato paragonato pi\u00f9 volte ad Ali Daei e a Thomas M\u00fcller.\nCarriera.\nClub.\nGiovanili ed esordio al Saipa.\nKarim Ansarifard inizia la sua carriera da calciatore nel 2000, quando milita per cinque stagione nell'Inter Campus prima di trasferirsi al Zob Ahan, dove ci rimarr\u00e0 per una sola stagione. Nel 2006 viene acquistato dal Saipa dove trascorre due anni nelle formazioni giovanili prima di debuttare in prima squadra: esordisce il 21 novembre 2008 durante il match di campionato con il Bargh Shiraz; in quell'occasione realizza anche la sua prima rete in carriera, da calciatore professionista. Realizza la sua prima doppietta in carriera il 1\u00ba ottobre 2009 in occasione della partita di campionato con il Sepahan. Il 18 agosto 2010 durante la partita con il Malavan, rimedia la sua prima ammonizione in carriera. Il 7 agosto 2011 in occasione della partita di campionato con il Shahrdari Tabriz, dopo aver portato il risultato in parit\u00e0 (1 a 1), ottiene la sua prima espulsione in carriera. Realizza una tripletta, la prima in carriera, il 9 marzo 2012 durante il match di campionato giocato con il Fajr Sepasi.\nIl passaggio al Persepolis.\nNel luglio del 2012 viene acquistato dal Persepolis, dove esordisce il 19 luglio in occasione del match con il Sanat Naft. Realizza la sua prima rete con la nuova squadra il 30 luglio, durante la partita di campionato giocata con il Gahar Zagros. Riesce a segnare un gol nella finale di Coppa Hazfi persa ai rigori contro il \nIn prestito al Tractor Sazi e Osasuna.\nViene messo fuori rosa dall'allenatore del Persepolis Ali Daei e il 14 luglio 2013 viene per questo mandato in prestito al . Esordisce con la nuova squadra il 1\u00ba agosto 2013 nel derby cittadino contro il Gostaresh Foolad. A fine stagione vince la Coppa dell'Iran e ottiene il premio di Miglior giocatore della manifestazione. In campionato risulta al primo posto della classifica cannonieri per la seconda volta consecutiva. Nel luglio 2014 rescinde il proprio contratto col Tractor.\nIl 29 agosto 2014 firma un contratto biennale col club di Segunda Divisi\u00f3n dell'. Il 4 ottobre debutta con la squadra di Pamplona nel match contro il .\nIn Grecia: Panionios e Olympiakos.\nNell'estate 2015 si accorda col , squadra della Superleague greca. Il 4 ottobre 2015 segna il suo primo gol in Grecia nella vittoria per 5-1 contro il . Confermato anche per la stagione successiva, si rende protagonista di una buona partenza in campionato.\nNel mercato invernale le sue prestazioni vengono notate dai campioni in carica dell', che lo ingaggiano il 13 gennaio 2017 e gli offrono un contratto di tre anni e mezzo. Il 24 gennaio esordisce in Coppa di Grecia contro l', gara in cui marca la sua prima rete con l'Olympiakos. A fine stagione vince il titolo di Superleague 2016-2017, secondo trofeo personale in carriera. All'inizio della Superleague 2017-18 mette a segno 7 reti in 11 presenze. A fine campionato risulta il secondo miglior marcatore della competizione con 13 gol, ad una rete soltanto dal capocannoniere Aleksandar Prijovi\u0107. A fine stagione rescinde il contratto con l'Olympiakos.\nNottingham Forest e Al-Sailiya.\nIl 3 novembre 2018 si trasferisce in Inghilterra, al , club di seconda divisione inglese. Segna la prima marcatura con la nuova squadra nella gara vinta 3-0 contro l'Hull City.\nIl 12 luglio 2019 viene ufficializzato il suo passaggio al club qatariota dell'.\nNazionale.\nNel 2005 gioca la sua prima partita con la Nazionale iraniana Under-17 e , in due anni, colleziona 3 partite e nessuna rete segnata prima di partecipare al Campionato asiatico, giocando due partite con il Tagikistan e con lo Yemen.\nNel 2010 con la divisione nazionale Under-23, partecipa alla XVI edizione dei Giochi asiatici organizzati a Canton, in Cina. Debutta l'8 novembre durante il match con la Nazionale turkmena, dove realizza anche la sua prima rete con la divisione Under-23. A fine torneo colleziona 7 partite e 4 reti segnate.\nDebutta nella Nazionale maggiore nel novembre del 2009 durante la partita con l'Islanda realizzando, in quell'occasione, anche la sua prima rete ufficiale. Gli fu assegnato il leggendario numero 10, in precedenza appartenuto ad Ali Daei, nel match di Coppa d'Asia, con la Corea del Nord, del 15 gennaio 2011.\nViene convocato per i Mondiali 2018, dove in 3 partite ha segnato 1 gol, al 93\u00b0 minuto, su rigore, contro il Portogallo, fissando il risultato sull'1-1."}
{"id": "3942035", "revid": "287204", "url": "https://it.wikipedia.org/wiki?curid=3942035", "title": "Psarov", "text": ""}
{"id": "3942039", "revid": "1833487", "url": "https://it.wikipedia.org/wiki?curid=3942039", "title": "Mangiare pane e veleno", "text": "Mangiare pane e veleno \u00e8 un modo di dire della lingua italiana che indica una vita fatta di inquietudini e di umiliazioni (Petrocchi, Fanfani). Una delle pi\u00f9 note occorrenze di questa espressione si trova nel film \"Miseria e nobilt\u00e0\" (1954): "}
{"id": "3942040", "revid": "287204", "url": "https://it.wikipedia.org/wiki?curid=3942040", "title": "Raden\u00edn", "text": "Raden\u00edn \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3942041", "revid": "287204", "url": "https://it.wikipedia.org/wiki?curid=3942041", "title": "Radenin", "text": ""}
{"id": "3942042", "revid": "767487", "url": "https://it.wikipedia.org/wiki?curid=3942042", "title": "Unione di lotta per l'emancipazione della classe operaia", "text": "L'Unione di lotta per l'emancipazione della classe operaia () fu un'organizzazione socialdemocratica creata nel 1895 a San Pietroburgo dalla fusione dei due principali gruppi rivoluzionari gi\u00e0 esistenti nella capitale, quello dei seguaci di Michail Brusnev, a cui nel 1894 aveva aderito anche Lenin, e un circolo guidato da Julij Martov e formato da militanti originari per lo pi\u00f9 da Vilnius. Il nome fu dato all'organizzazione da Martov nel dicembre del 1895, quando gi\u00e0 da mesi i due gruppi operavano insieme.\nLenin e Martov furono i maggiori esponenti dell'\"Unione di lotta\" che fu pi\u00f9 volte decimata dagli arresti della polizia. Organizzazione d'ispirazione marxista, la sua importanza consiste nell'aver unito la lotta politica a quella economica esercitando una funzione di formazione teorica e di agitazione politica e sindacale nel movimento operaio di Pietroburgo.\nAnche a nome dell'\"Unione di lotta \" parteciparono a Londra, nel 1896, al IV congresso della II Internazionale, i membri dell'\"Emancipazione del lavoro\" Plechanov, Aksel'rod e Vera Zasuli\u010d. Nel 1898, a Minsk, l'\"Unione\" partecip\u00f2 al congresso di fondazione del Partito Operaio Socialdemocratico Russo. L'organizzazione cess\u00f2 di esistere nel 1904.\nStoria.\nNel 1883 a Pietroburgo era stato costituito un gruppo rivoluzionario che, ispirandosi al populismo, a Lavrov e a Lassalle, aveva formulato un suo programma - chiamato \"programma del Partito socialdemocratico russo\" - che prevedeva l'intervento dello Stato a favore delle associazioni operaie, in vista di una trasformazione in senso socialista della societ\u00e0. Questo gruppo, chiamato \"gruppo di Blagoev\" dal nome di uno dei suoi principali attivisti, il bulgaro Dimitar Blagoev (1856-1924), fu dissolto dalla polizia zarista nel 1889.\nUn'altra organizzazione operante dal 1885 a Pietroburgo, la \"Societ\u00e0 per la crescita del livello materiale, intellettuale e morale della classe operaia\", fondata da Pavel To\u010disskij (1864-1918), aveva caratteristiche socialdemocratiche e mirava a formare quadri operai. Anche questo gruppo rivoluzionario fu sciolto dalla polizia nel 1888.\nI seguaci di questi e di altri circoli minori, formati da studenti e operai di Pietroburgo, confluirono nell'organizzazione socialdemocratica fondata nel 1889 da Michail Brusnev (1864-1937). Il gruppo di Brusnev, che stabil\u00ec circoli operai in ogni quartiere della capitale, era formato da due centri direttivi separati di operai e di studenti marxisti. Tenne una manifestazione in occasione del funerale dello scrittore Nikolaj \u0160elgunov (1824-1891), organizz\u00f2 gli scioperi degli operai del porto e della fabbrica Thornton, e manifest\u00f2 il 1\u00ba maggio 1891. In quell'occasione fu dichiarata pubblicamente la necessit\u00e0 di costituire un partito operaio. Il gruppo di Brusnev form\u00f2 anche il primo gruppo socialdemocratico femminile e riusc\u00ec a mettersi in contatto con elementi rivoluzionari di Charkiv, Riga, Ni\u017enij Novgorod, Varsavia, \u0141\u00f3d\u017a e a formare circoli a Mosca e a Tula. Dopo una manifestazione in occasione del 1\u00ba maggio 1892, l'organizzazione fu seriamente colpita dagli arresti di Brusnev e di altri suoi esponenti.\nUn gruppo di elementi dell'organizzazione di Brusnev, rimasto sconosciuto alla polizia, pot\u00e9 tuttavia continuare il lavoro illegale. Ne facevano parte gli ingegneri Gleb Kr\u017ei\u017eanovskij (1872-1959), Aleksandr Mal'\u010denko (1870-1930) e Vasilij Starkov (1869-1925), Jakov Ponomar\u00ebv (1869-1942), Apollinarija e Konstantin Tachtarev (1871-1925), i coniugi Rad\u010denko, Stepan Ivanovi\u010d e Ljubov' Nikolaevna, Nade\u017eda Krupskaja (1869-1939), Michail Sil'vin (1874-1955), Anatolij Vaneev (1872-1899), P\u00ebtr Zaporo\u017eec (1872-1905) e altri. A questi si aggiunse, nel 1894, Lenin (1870-1924), da poco trasferitosi da Samara a Pietroburgo.\nLenin divenne ben presto la figura dominante del gruppo, grazie ai suoi contributi sulle questioni economiche e sociali, e alla sua esposizione del metodo marxista, espresse nei primi scritti \"A proposito della cosiddetta questione dei mercati\", \"Che cosa sono gli 'Amici del popolo' e come lottano contro i socialdemocratici?\" e \"Il contenuto economico del populismo e la sua critica nel libro del signor Struve\". In particolare, lo studio \"Che cosa sono gli 'Amici del popolo'?\", pi\u00f9 volte ciclostilato a Mosca e a Pietroburgo, rispondeva agli attacchi rivolti al marxismo dalla stampa liberale e populista. I populisti di quel tempo \u00abavevano rinunciato al populismo rivoluzionario e diffondevano le idee di un populismo opportunista e filisteo\u00bb, e lo scritto di Lenin esponeva altres\u00ec le tesi del socialismo scientifico, i compiti dei socialdemocratici, il lavoro teorico e pratico e la necessit\u00e0 di costituire il partito socialista operaio per sviluppare il movimento russo nello scenario della politica internazionale.\nAltri scritti di Lenin di questo periodo furono il \"Commento alla legge sulle multe inflitte agli operai nelle fabbriche e nelle officine\", \"Aziende ginnasiali e ginnasi correzionali\", \"Agli operai e alle operaie della Thornton\", \"A cosa pensano i nostri ministri?\" e il \"Progetto e spiegazione del Partito socialdemocratico\". La linea indicata \u00e8 quella di un'agitazione sia economica che politica da condurre tra gli operai. Di Aaron Kremer (1865-1935) e Julij Martov (1873-1923) \u00e8 invece l'opuscolo \"Sull'agitazione\", che rileva progressive fasi di sviluppo del movimento operaio, dalla costituzione dei circoli alle cellule di fabbrica, all'allargamento delle richieste economiche in una pluralit\u00e0 di fabbriche fino all'avanzamento di rivendicazioni politiche.\nNell'aprile del 1895 il gruppo di Lenin decise di inviare quest'ultimo in Svizzera, per prendere contatto con Georgij Plechanov, allora considerato il maggior teorico russo del marxismo, e con la sua organizzazione \"Emancipazione del lavoro\", per conoscere gli sviluppi del socialismo europeo, informare gli emigrati russi, raggruppati nell'\"Unione dei socialdemocratici russi all'estero\", dello stato del movimento socialista in Russia e stabilire le forme della collaborazione. In quell'occasione fu deciso di pubblicare a Ginevra una rivista comune, il \u00abRabotnik\u00bb (Il Lavoratore).\nAl ritorno in settembre di Lenin a Pietroburgo, i due maggiori circoli socialisti della citt\u00e0 si unirono, costituendo l'\"Unione di lotta per l'emancipazione della classe operaia\" e dandosi una precisa struttura organizzativa. Il comitato direttivo fu formato da Kr\u017ei\u017eanovskij, Martov, Starkov, Vaneev e Lenin, che era anche capo redattore delle pubblicazioni dell'\"Unione di lotta\", mentre i Rad\u010denko si occupavano dei problemi finanziari. La citt\u00e0 fu divisa in zone. Responsabili dell'agitazione nell'isola Vasil'evskij, e nei quartieri Ochta, Peterburgskaja e Vyborgskaja furono Hoffman, la Nevzorova (1869-1948), Sil'vin, Trenjuchin e Vaneev; il quartiere \u0160lissel'burgskij fu affidato a Kr\u017ei\u017eanovskij, alla Krupskaja, a Ljachovskij e a Mal\u010denko; i quartieri Moskovskaja e Narvskaja alla Jakubova (1870-1913), a Martov, a Ponomar\u00ebv, a Starkov e a Zaporo\u017eec.\nQuesti erano gli intellettuali dell'\"Unione di lotta\", che tenevano anche seminari nei circoli operai ed erano appoggiati nel lavoro organizzativo da numerosi studenti, mentre gli operai pi\u00f9 preparati, tra i quali spiccarono Babu\u0161kin (1873-1906), \u1e60apovalov (1871-1942), \u0160elgunov (1867-1939), Zinov'ev (1874-1900), portavano la propaganda dell'\"Unione\" direttamente nelle fabbriche e nei quartieri operai. Nella preparazione degli scioperi di Pietroburgo l'\"Unione di lotta\" pubblic\u00f2 pi\u00f9 di 70 volantini e si sforz\u00f2 di stabilire contatti con i gruppi socialdemocratici delle altre citt\u00e0 russe. Era prevista per il dicembre del 1895 la pubblicazione di un giornale clandestino, il \u00ab Rabo\u010dee Delo \u00bb (La Causa operaia) ma la sua uscita fu impedita dagli arresti che, su delazione di un provocatore, un certo dentista Michajlov, nella notte del 20 dicembre, colpirono Lenin, Kr\u017ei\u017eanovskij, Starkov, Vaneev, Mal'\u010denko, Zaporo\u017eec e molti operai.\nGli arresti non fermarono l'attivit\u00e0 dell'\"Unione di lotta\", che mantenne contatti con i detenuti nel carcere attraverso messaggi scritti con inchiostro simpatico, e durante la detenzione Lenin riusc\u00ec a scrivere e a trasmettere all'esterno manifestini e a preparare il lungo scritto \"Lo sviluppo del capitalismo in Russia\". Seguirono il 20 gennaio del 1896 nuovi arresti, tra i quali quello di Martov, ma nella primavera l'\"Unione\" riusc\u00ec a organizzare un grande sciopero che coinvolse 30.000 operai e che si protrasse fino all'estate.\nUn duro colpo fu portato all'organizzazione dal sequestro della tipografia e dagli arresti avvenuti in agosto - finirono in carcere 30 attivisti, tra i quali la Krupskaja e Sil'vin - seguiti dai processi che videro imputati 251 persone. Gli scioperi nelle fabbriche di Pietroburgo ripresero per\u00f2 nel gennaio del 1897 e portarono, il 15 giugno 1897, a ottenere la riduzione della giornata di lavoro a undici ore e mezza.\nNel resto della Russia erano intanto sorte altre organizzazioni socialdemocratiche. A Mosca operava dal 1894 l'\"Unione operaia\" di Ljadov (1872-1947) e Mitskevi\u010d (1869-1944), a Kiev diversi gruppi avevano costituito un centro chiamato \"Rabo\u010dee Delo\" (La Causa operaia) e diretto da Ejdel'man (1867-1939), Mel'nikov (1868-1900), Tu\u010dapskij (1869-1922) e Vigdor\u010dik (1874-1954), a Ekaterinoslav esisteva l'\"Unione\" di Petrusevi\u010d (1872-1949), a Nikolaev Trockij (1879-1940) aveva organizzato l'\"Unione operaia del Meridione russo\", che pubblicava illegalmente il \u00abNa\u0161e Delo\u00bb (La nostra causa), in molte citt\u00e0 era attivo il \"Bund\", ossia l'\"Unione operaia generale ebraica di Lituania, Polonia e Russia\".\nA Kiev, nel marzo del 1897, l'\"Unione di lotta\" di Pietroburgo e il gruppo del \"Rabo\u010dee Delo\" si riunirono in convegno decidendo di pubblicare un giornale comune, la \u00ab Rabo\u010daja Gazeta \u00bb (La Gazzetta operaia), di operare per unirsi con tutte le altre organizzazioni marxiste assumendo tutte il nome di \"Unioni di lotta\", e di convocare quanto prima il congresso di fondazione di un Partito socialdemocratico. Tale congresso si tenne dal 1\u00ba al 3 marzo 1898 a Minsk con la partecipazione di Ejdel'man, Tu\u010dapskij e Vigdor\u010dik per conto dei socialdemocratici di Kiev, di Rad\u010denko per l'\"Unione di lotta\" di Pietroburgo, di Petrusevi\u010d per l'\"Unione\" di Ekaterinoslav, e di Kremer, Mutnik-Gleb (1868-1930) e Kac (1875-1928) per il \"Bund\". Presidente del congresso fu Ejdel'man e Vigdor\u010dik il segretario. Fu cos\u00ec fondato il Partito Operaio Socialdemocratico Russo."}
{"id": "3942044", "revid": "223320", "url": "https://it.wikipedia.org/wiki?curid=3942044", "title": "Cutie Honey (singolo)", "text": ""}
{"id": "3942046", "revid": "767487", "url": "https://it.wikipedia.org/wiki?curid=3942046", "title": "Ali Akbar Salehi", "text": ", attualmente direttore dell'Organizzazione Iraniana per l'Energia Atomica (AEOI) dal 16 agosto 2013, dopo che aveva gi\u00e0 ricoperto tale incarico dal 16 luglio 2009 al 13 dicembre 2010. Inoltre \u00e8 stato Ministro degli Affari Esteri dell'Iran dal 2010 al 2013, nel governo di Mahmud Ahmadinejad. \u00c8 stato anche rappresentante del suo Paese nell'Agenzia internazionale per l'energia atomica dal 1998 al 2003.\nVita e carriera.\n\u00c8 nato il 24 marzo del 1949 a Karbala, Iraq dove la sua famiglia si era trasferita per motivi lavorativi. Ha conseguito il titolo di BSc all'Universit\u00e0 Americana di Beirut e un Ph.D. al Massachusetts Institute of Technology nel 1977. Salehi \u00e8 stato anche professore associato nella Universit\u00e0 di Sharif, membro della Academy of Sciences of Iran e dell'International Centre for Theoretical Physics in Italia.\nMissioni diplomatiche.\nAli Akbar Salehi ha svolto il ruolo di diplomatico del Ministero degli Esteri iraniano come:\nRappresentante permanente presso l'AIEA.\n\u00c8 stato nominato rappresentante permanente dell'Iran presso International Atomic Energy Agency dal Presidente Mohammad Khatami nel marzo del 1997 e ha mantenuto questa carica sino al 22 agosto del 2005. Fu proprio Salehi a firmare, il 18 dicembre del 2003, il Protocollo aggiuntivo del Trattato di Non Proliferazione, successivamente mai ratificato dall'Iran. Egli \u00e8 stato sostituito da Ali Asghar Soltanieh.\nVicesegretario dell'OIC.\n\u00c8 stato Vicesegretario dell'Organizzazione della cooperazione islamica sotto Ekmeleddin \u0130hsano\u011flu dal 2007 al 2009. Si \u00e8 dimesso nel luglio del 2009 per divenire capo dell'AEAI.\nCapo dell'Agenzia Atomica dell'Iran.\nNominato a capo dell'AEAI il 16 luglio del 2009 dal Presidente Mahmoud Ahmadinejad, ha preso il posto di Gholam Reza Aghazadeh. Come detto, in questa posizione \u00e8 stato soggetto alle sanzioni da parte dell'UE e della Gran Bretagna per il suo contributo al programma nucleare iraniano. Salehi si \u00e8 dimesso da capo dell'AEAI il 23 gennaio del 2011, quando Ahmadinejad lo ha nominato Ministro degli Esteri. Il suo posto \u00e8 stato preso dallo scienziato Fereydoon Abbasi, anch'egli sotto sanzione internazionale per il suo contributo al programma nucleare militare dell'Iran (risoluzione ONU 1747 del 24 marzo del 2007)\nMinistro degli Esteri.\nNominato Ministro degli Esteri il 13 dicembre del 2010 da Ahmadinejad, ha preso il posto di Manouchehr Mottaki rimosso dal suo incarico senza preavviso mentre si trovava in un viaggio ufficiale in Africa. Salehi \u00e8 il solo Ministro che non \u00e8 stato sostituito dopo la contestata rielezione di Ahmadinejad nel 2009. \nCoinvolgimento nel programma nucleare.\nSecondo quanto dichiarato da David Albright, responsabile del Think Tank ISIS, Ali Akhbar Salehi sarebbe stato a conoscenza del programma nucleare iraniano sin da quando era a capo dell'Universit\u00e0 di Sharif nel 1991. In quegli anni, infatti, Salehi avrebbe lavorato a stretto contatto con il Physics Research Center, centro che faceva da ombrello al Ministero della Difesa iraniano nella coordinazione delle attivit\u00e0 nucleari clandestine del paese. Salehi, in particolare, avrebbe coperto la compravendita di materiale utile al programma nucleare militare dell'Iran, facendo in modo che le importazioni dei materiali per il programma nucleare avessero una copertura \"civile\" a scopi di ricerca. In realt\u00e0, secondo Albright, le importazioni venivano fatte per conto del Physics Research Center e a fini militari. "}
{"id": "3942047", "revid": "767487", "url": "https://it.wikipedia.org/wiki?curid=3942047", "title": "Rad\u011btice (Boemia meridionale)", "text": "Rad\u011btice \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3942048", "revid": "84184", "url": "https://it.wikipedia.org/wiki?curid=3942048", "title": "Alabama HB 56", "text": "L'Alabama HB 56, o anche Hammon-Beason Alabama Taxpayer and Citizen Protection Act, o semplicemente HB 56, \u00e8 un provvedimento contro l'immigrazione illegale, divenuta legge nello Stato dell'Alabama negli Stati Uniti d'America nel giugno del 2011. \u00c8 ritenuta la legge pi\u00f9 dura nei confronti dell'immigrazione illegale di tutti gli Stati Uniti, persino pi\u00f9 dura della similare Arizona SB 1070.\nLa legge, scritta in gran parte dal Segretario di Stato del Kansas Kris Kobach, fu appoggiata dal deputato dell'Alabama Micky Hammon e dal senatore dell'Alabama Scott Beason, passando alla camera dei deputati e al senato dell'Alabama con una larga maggioranza. La legge fu firmata e approvata dal governatore Robert J. Bentley il 9 giugno 2011.\nCaratteristiche.\nLa legge prevede che se la polizia, durante un qualsiasi controllo o arresto, ha il \"ragionevole sospetto\" che una persona sia un immigrato irregolare pu\u00f2 procedere agli adempimenti necessari per verificare lo status del sospetto. Viene fatta eccezione se tale attivit\u00e0 contrasti un'indagine ufficiale di altra natura in corso sulla stessa persona.\nLa legge impedisce agli immigrati illegali di avere qualsiasi servizio o provisione pubblica a livello statale e locale. Impedisce di frequentare le scuole di tutti i livelli fino all'universit\u00e0. Nelle scuole pubbliche fino al livello delle superiori l'Alabama HB 56 obbliga i presidi a comunicare annualmente la lista degli studenti sospettati di essere immigranti illegali. Addirittura gli studenti devono dichiarare lo stato d'illegalit\u00e0 dei loro genitori. Formalmente per\u00f2 non \u00e8 proibito frequentare la scuola. ma molti studenti figli d'immigrati illegali vi rinunciano.\nL'HB 56 proibisce di trasportare sul proprio mezzo di trasporto gli immigrati illegali. Vieta l'affitto di propriet\u00e0 immobiliari. Nessuno pu\u00f2 assumere in qualsiasi forma gli irregolari. La legge HB 56 rende discriminatorio il rifiuto di assunzione di una persona in regola con la cittadinanza se nella ditta \u00e8 presente un lavoratore immigrato irregolare. \u00c8 obbligatorio per i datori di lavoro validare lo status dei propri dipendenti applicando il programma federale degli Stati Uniti \"E-Verify\". Ovviamente viene proibito agli immigrati illegali di fare domanda per un qualsiasi lavoro.\nLa produzione di false dichiarazioni o certificati riguardo alla regolarit\u00e0 dello status dell'immigrante \u00e8 considerato un reato. Tutti i contratti in cui una delle parti \u00e8 un immigrato illegale sono nulli. Ci\u00f2 impedisce anche solo di ottenere un allacciamento alla rete elettrica o telefonica. Gli elettori sono obbligati a provare la regolarit\u00e0 della loro posizione e della loro cittadinanza.\nControversie.\nEra previsto che l'Alabama HB 56 divenisse operativa il 1\u00ba settembre 2011 ma l'amministrazione Obama insieme a gruppi religiosi e organizzazioni per i diritti civili si opposero chiamando in causa l'anticostituzionalit\u00e0 del provvedimento. Il 29 agosto 2011 il giudice Sharon Lovelace Blackburn, blocc\u00f2 temporaneamente la legge asserendo di aver bisogno di tempo per studiare il caso. Il 28 settembre dello stesso anno lo stesso giudice diede via libera al provvedimento. In seguito il Dipartimento di Giustizia degli Stati Uniti d'America e una coalizione di gruppi che includeva anche l'ACLU presentarono ricorso contro la sentenza il 14 ottobre del 2011, ponendo di nuovo molte questioni d'incostituzionalit\u00e0, come l'obbligo per le scuole di raccogliere informazioni sullo status di cittadinanza degli studenti e delle loro famiglie.\nIl 23 novembre dello stesso anno il giudice Myron Herbert Thompson, blocc\u00f2 una parte della legge che impediva la registrazione sulle case mobili. In una sentenza successiva del 12 dicembre il giudice Thompson attacc\u00f2 la storia dietro la nascita della legge dichiarando che il dibattito legislativo fu \"condotto con commenti denigratori verso gli Ispanici\" Aggiunse che fu come se l'intera legge fosse stata redatta su base discriminatoria e che il legislatore us\u00f2 stereotipi etnici usando indifferentemente i termini \"ispanico\" e \"immigrato illegale\".\nIl 5 dicembre 2011 il procuratore generale dell'Alabama Luther Strange raccomand\u00f2 di revisionare diverse parti della legge: l'obbligo di raccolta d'informazioni sullo status legale degli studenti immigrati, l'obbligo per gli immigrati di portare sempre con loro i permessi di soggiorno e la possibilit\u00e0 ai cittadini di fare causa ai pubblici ufficiali sospettati di non applicare adeguatamente la legge sull'immigrazione. Strange ha dichiarato che questi cambiamenti permetterebbero alla legge di essere meno contestata nelle aule di tribunale.\nUn'organizzazione importante in campo economico nelle pi\u00f9 importanti aree urbane dell'Alabama ha chiesto una revisione della legge esprimendo preoccupazione per l'immagine negativa a livello mondiale che grava sull'Alabama a causa della HB 56."}
{"id": "3942049", "revid": "1123126", "url": "https://it.wikipedia.org/wiki?curid=3942049", "title": "Sede titolare di Urci", "text": "Urci (in latino: \"Urcitana\") \u00e8 una sede titolare della Chiesa cattolica.\nStoria.\nUrci, l'odierna Almer\u00eda, \u00e8 stata una sede episcopale spagnola durante l'epoca romana e quella visigotica; sono attestati vescovi ancora nel X secolo, dopo la conquista araba della penisola. La sede di Urci \u00e8 stata restaurata nel 1492 con il nome di diocesi di Almer\u00eda.\nDal 1969 Urci \u00e8 annoverata tra le sedi vescovili titolari della Chiesa cattolica; la sede \u00e8 vacante dal 12 febbraio 2022."}
{"id": "3942051", "revid": "539461", "url": "https://it.wikipedia.org/wiki?curid=3942051", "title": "HB 56", "text": ""}
{"id": "3942052", "revid": "767487", "url": "https://it.wikipedia.org/wiki?curid=3942052", "title": "Radimovice u T\u00e1bora", "text": "Radimovice u T\u00e1bora \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3942053", "revid": "287204", "url": "https://it.wikipedia.org/wiki?curid=3942053", "title": "Radimovice u Tabora", "text": ""}
{"id": "3942054", "revid": "92723", "url": "https://it.wikipedia.org/wiki?curid=3942054", "title": "Kapust", "text": "Kapust indica la Dinastia Chassidica Kopuster basata sulla scuola di pensiero e filosofia Chabad.\nI primi tre Rebbe di Chabad furono Shneur Zalman di Liadi, Dovber Schneuri e Menachem Mendel Schneersohn, noto anche come lo \"Tzemach Tzedek\". Quando lo \"Tzemach Tzedek\" mor\u00ec, non lasci\u00f2 un successore chiaramente indicato come tale. Suo figlio, Shmuel Schneersohn divenne Rebbe della citt\u00e0 di Ljubavi\u010di, nota in tedesco come Lubavitch. Un altro figlio, Rabbi Yehuda Leib Schneersohn (il MaHarI'L, acronimo di \"Moreinu HaRav Yehuda Leib\") divenne il \"Kopuster Rebbe\" (cio\u00e8, il Rebbe di Kopys in Bielorussia). Sfortunatamente, quest'ultimo mor\u00ec poco dopo esser diventato Rebbe; suo figlio, Rabbi Shlomo Zalman, rimase successivamente a capo della dinastia Kopuster. Rabbi Shlomo Zalman scrisse \"Magen Avos\", uno sefer sul Chassidismo.\nAnche lo \"Tzemach Tzedek\" lasci\u00f2 diversi figli che diventarono Rebbe rispettivamente nelle citt\u00e0 di Ljady (russo \u041b\u044f\u0434\u044b), Babrujsk e Ni\u017eyn.\nSembra che durante il suo breve insediamento quale Rebbe, il MaHarIL ebbe pi\u00f9 seguaci di quanti non ne avesse l'allora Rebbe di Ljubavi\u010di, Rabbi Shmuel. Ma dopo la sua morte, molti chassidim Kopuster ritornarono da Ljubavi\u010di. Nonostante questo, pare che il movimento Kopust rimase numeroso o pi\u00f9 numeroso di quello di Ljubavi\u010di, anche durante la guida di Sholom Dovber Schneersohn, il quinto Rebbe di Ljubavi\u010di.\nNon esisteva antagonismo tra le due branche del movimento chassidico - infatti il secondo e terzo Rebbe di Kopys furono inviati a Ljubavi\u010di coi loro nonni e zii. Rabbi Menachem Mendel Schneerson, l'ultimo Rebbe Lubavitcher si riferiva ai Rebbe di Kopes come \"Admorim\", (l'acronimo di \"Adoneinu Moreinu v'Rabeinu\", termine usato per un Rebbe Chassidico o Gran Rabbino), indicando cos\u00ec il suo profondo rispetto per la dinastia Kopes.\nIl figlio maggiore di Yehuda Leib, Shlomo Zalman, divenne il secondo Rebbe di Kopys alla morte del padre nel 1866, e quando anche lui mor\u00ec nel 1900, i chassidim diventarono seguaci di suo fratello, Shmaryahu Noah Schneersohn di Kopys, che era il Rebbe di Babrujsk. Quando mor\u00ec il terzo Rebbe nel 1926, i chassidim di Kopys riconfluirono nella branca principale dei Chabad di Ljubavi\u010di."}
{"id": "3942056", "revid": "717966", "url": "https://it.wikipedia.org/wiki?curid=3942056", "title": "Dinastia Chassidica Kopuster", "text": ""}
{"id": "3942058", "revid": "717966", "url": "https://it.wikipedia.org/wiki?curid=3942058", "title": "Kopuster", "text": ""}
{"id": "3942059", "revid": "92723", "url": "https://it.wikipedia.org/wiki?curid=3942059", "title": "Diocesi di Severino", "text": "La diocesi di Severino (in latino: \"Dioecesis Severinensis\") \u00e8 una sede soppressa della Chiesa cattolica.\nStoria.\nIn seguito all'attivit\u00e0 missionaria condotta a partire dal XIII secolo dagli Ordini mendicanti francescani e domenicani, nei territori dell'odierna Romania si svilupparono diverse comunit\u00e0 cattoliche di rito latino. Questo indusse alla creazione di sedi episcopali, in particolare a sud e ad est dei Carpazi (ossia in Valacchia e in Moldavia), per lo pi\u00f9 di durata effimera.\nIn Valacchia, verso la fine del XIV secolo furono erette due diocesi, quella di Arge\u0219 e quella di Severino (l'odierna Drobeta-Turnu Severin), agglomerato urbano dotato di una cittadella fortificata, centro politico di particolare interesse sotto il controllo dei voivodi di Valacchia. La diocesi era suffraganea dell'arcidiocesi di Kalocsa.\nLa citt\u00e0 fu assediata e conquistata dagli Ottomani nel 1524. Questo determin\u00f2 la fine della diocesi."}
{"id": "3942061", "revid": "110157", "url": "https://it.wikipedia.org/wiki?curid=3942061", "title": "Radimovice u \u017del\u010de", "text": "Radimovice u \u017del\u010de \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3942062", "revid": "287204", "url": "https://it.wikipedia.org/wiki?curid=3942062", "title": "Radimovice u Zelce", "text": ""}
{"id": "3942064", "revid": "538800", "url": "https://it.wikipedia.org/wiki?curid=3942064", "title": "Numero tau", "text": ""}
{"id": "3942066", "revid": "830939", "url": "https://it.wikipedia.org/wiki?curid=3942066", "title": "All's Fair (serie televisiva)", "text": "All's Fair \u00e8 una serie televisiva statunitense in 24 episodi trasmessi per la prima volta nel corso di una sola stagione dal 1976 al 1977.\n\u00c8 una sitcom incentrata sulle vicende del giornalista conservatore Richard C. Barrington (interpretato da Richard Crenna) e della fotoreporter liberale Charlotte 'Charley' Drake. \"All's Fair\" \u00e8 inoltre il debutto cinematografico dell'attore Michael Keaton nel ruolo di Lenny Wolf.\nTrama.\nWashington DC. Un quarantanovenne giornalista conservatore, Richard C. Barrington, e una giovane fotoreporter liberale, Charlotte 'Charley' Drake, diventano sentimentalmente coinvolti. Le complicazioni del loro rapporto dovute alle diverse idee politiche e alla differenza di et\u00e0 sono alla base delle trame dei vari episodi.\nProduzione.\nLa serie, ideata da Norman Lear, fu prodotta da TAT Communications Company e girata negli studios del KTTV/Fox Television Center a Los Angeles in California. Le musiche furono composte da Jeff Barry. Bernadette Peters fu nominata al Golden Globe del 1977.\nRegisti.\nTra i registi della serie sono accreditati:\nSceneggiatori.\nTra gli sceneggiatori della serie sono accreditati:\nDistribuzione.\nLa serie fu trasmessa negli Stati Uniti dal 20 settembre 1976 al 30 aprile 1977 sulla rete televisiva CBS. In Italia \u00e8 stata trasmessa su reti locali con il titolo \"All's Fair\".\nAlcune delle uscite internazionali sono state:"}
{"id": "3942067", "revid": "767487", "url": "https://it.wikipedia.org/wiki?curid=3942067", "title": "Radkov (Boemia meridionale)", "text": "Radkov \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3942068", "revid": "400694", "url": "https://it.wikipedia.org/wiki?curid=3942068", "title": "Neo-folk", "text": ""}
{"id": "3942072", "revid": "124123", "url": "https://it.wikipedia.org/wiki?curid=3942072", "title": "Red Bryant", "text": "Fu scelto dai Seattle Seahawks nel corso del quarto giro del Draft NFL 2008. Al college gioc\u00f2 a football a Texas A&amp;M.\nCarriera.\nSeattle Seahawks.\nBryant fu scelto dai Seattle Seahawks nel quarto giro del draft 2008. Tim Ruskell, presidente dei Seahawks, comment\u00f2: \"Siamo molto felici di prendere Red Bryant. Riempie un ruolo in cui avevamo bisogno. Questo \u00e8 un grosso uomo che pu\u00f2 lavorare nel mezzo. Coach (Mike) Holmgren ha sempre cercato quel tipo di ragazzo e penso che l'abbiamo trovato con Red.\" Il 18 luglio, Red firm\u00f2 il contratto con la squadra.\nAlla fine del luglio 2008, Bryant si infortun\u00f2 alla cartilagine del ginocchio sinistro durante uno dei training camp dei Seahawks. Egli sub\u00ec un'operazione chirurgica ma riusc\u00ec a recuperare per giocare nella settimana 1.\nBryant si slog\u00f2 la caviglia nella gara del 2 novembre 2008 contro i Philadelphia Eagles.\nNella sua stagione da rookiie, egli mise a segno 8 tackle totali e fu inattivo per 12 giornate. Nella stagione 2009, Bryant mise a segno altri 8 tackle rimanendo inattivo per 10 partite. Dopo la fine dell'annata, Red fu spostato nel ruolo di defensive dal nuovo capo-allenatore Pete Carroll. Nella stagione 2010, Red Bryant si infortun\u00f2 nella settimana 8 contro Oakland Raiders nel primo tempo della partita. Dopo la gara, Red Bryant fu messo in lista infortunati per il resto della stagione.\nNella stagione 2011, dopo essere riuscito finalmente a giocare tutte le gare della stagione (tutte da titolare) egli blocc\u00f2 4 kick, superando il record stagionale della franchigia. Nella settimana 15 contro i Chicago Bears, Bryant comp\u00ec un intercetto ritornandolo in un touchdown dopo un tentativo di Caleb Hanie dei Bears di liberarsi del pallone poich\u00e9 sotto pressione. Prima dell'ultima gara casalinga stagionale dei Seahawks contro i San Francisco 49ers sabato 24 dicembre, Bryant fu insignito dello Steve Largent Award. Tale premio \u00e8 assegnato annualmente dai Seahawks al giocatore della squadra che ha incarnato meglio lo spirito, la dedizione e l'integrit\u00e0 dell'ex wide receiver dei Seahawks Steve Largent.\nIl 13 marzo 2012, i Seahawks rifirmarono Bryant con un contratto quinquennale del valore di 35 milioni di dollari, di cui 14,5 garantiti. La sua stagione 2012 si concluse giocando come titolare tutte le 16 partite mettendo a segno 29 tackle\nNella stagione 2013, \"Big Red\" disput\u00f2 15 partite, tutte come titolare nella stagione regolare, con 30 tackle e 1,5 sack. I Seahawks terminarono col miglior record della NFC, 13-3, e nei playoff batterono Saints e 49ers. Il 2 febbraio 2014, Bryant vinse il Super Bowl XLVIII quando i Seahawks batterono i Denver Broncos per 43-8.\nIl 28 febbraio 2014, Bryant, uno dei leader difensivi della squadra, fu svincolato dai Seahawks.\nJacksonville Jaguars.\nL'8 marzo 2014, Bryant firm\u00f2 coi Jacksonville Jaguars un contratto quadriennale. Nell'unica stagione in Florida gioc\u00f2 come titolare tutte le 16 partite, con 23 tackle e un sack. Fu svincolato il 12 marzo 2015.\nArizona Cardinals.\nDopo avere passato l'agosto 2015 con i Buffalo Bills, Bryant il 26 novembre 2015 firm\u00f2 con gli Arizona Cardinals con cui quell'anno disput\u00f2 sei partite. Fu svincolato il 3 settembre 2016."}
{"id": "3942073", "revid": "1494169", "url": "https://it.wikipedia.org/wiki?curid=3942073", "title": "All's Fair", "text": ""}
{"id": "3942077", "revid": "198277", "url": "https://it.wikipedia.org/wiki?curid=3942077", "title": "Dario Venitucci", "text": "Carriera.\nCresciuto nel quartiere torinese di Parella, inizia a giocare al calcio nel Paradiso Collegno. Entra poi all'et\u00e0 di nove anni nel settore giovanile della , crescendo in un gruppo che vede, tra gli altri, Sebastian Giovinco e Davide Lanzafame. Con i bianconeri arriva a esordire in prima squadra, facendo parte da comprimario della rosa che vince il campionato di Serie B 2006-2007, in cui il giocatore totalizza 5 presenze.\nL'anno successivo la societ\u00e0 bianconera lo lascia tra i cadetti cedendolo al . Una volta rientrato a Torino, nell'estate 2008 viene quindi girato al , dove rimane fino al gennaio 2009 prima di passare all', concludendo qui la stagione, ancora in Serie B.\nDal 2009 prosegue stabilmente la carriera nei campionati di Lega Pro. Nel successivo triennio trascorre una stagione a testa all', dove arriva a giocarsi i play-off, al e al ; a seguito della mancata iscrizione del club rossonero ai campionati causa fallimento, il giocatore rimane svincolato, cos\u00ec nell'estate 2012 si accorda con la .\nPer la stagione 2013-2014 ritorna a Foggia, mentre l'annata seguente rimane in Puglia passando al . Dopo la stagione 2015-2016 passata tra le file del , nell'estate seguente risolve il suo contratto con il club romagnolo e si accorda con il appena retrocesso dalla serie cadetta.\nDopo una stagione in Toscana, nell'estate 2017 fa ritorno dopo sei anni al Bassano Virtus. Causa il sopraggiunto trasferimento del titolo sportivo giallorosso al nuovo , e la ripartenza del calcio bassanese dai dilettanti, nell'estate 2018 il calciatore si svincola e si accorda con il . L'annata seguente scende in Serie D accasandosi alla .\nStatistiche.\nPresenze e reti nei club.\n\"Statistiche aggiornate all'8 aprile 2018.\""}
{"id": "3942079", "revid": "287204", "url": "https://it.wikipedia.org/wiki?curid=3942079", "title": "Rataje (Boemia meridionale)", "text": "Rataje \u00e8 un comune della Repubblica Ceca facente parte del distretto di T\u00e1bor, in Boemia Meridionale.\nIl comune copre un'area di 10.76 chilometri quadrati e ha una popolazione di 220 abitanti (secondo i dati del 28 agosto 2006).\nSi trova circa a 82 km a sud di Praga."}
{"id": "3942080", "revid": "21880", "url": "https://it.wikipedia.org/wiki?curid=3942080", "title": "Phoenicopterus jamesi", "text": ""}
{"id": "3942081", "revid": "1543377", "url": "https://it.wikipedia.org/wiki?curid=3942081", "title": "Diocesi di Arge\u0219", "text": "La diocesi di Arge\u0219 (in latino: \"Dioecesis Argensis\") \u00e8 una sede soppressa della Chiesa cattolica.\nStoria.\nIn seguito all'attivit\u00e0 missionaria condotta a partire dal XIII secolo dagli Ordini mendicanti Francescani e Domenicani, nei territori dell'odierna Romania si svilupparono diverse comunit\u00e0 cattoliche di rito latino. Questo indusse alla creazione di sedi episcopali, in particolare a sud e ad est dei Carpazi (ossia in Valacchia ed in Moldavia), per lo pi\u00f9 di durata effimera.\nIn Valacchia, verso la fine del XIV secolo furono erette due diocesi, quella di Severino e quella di Arge\u0219 (l'odierna Curtea de Arge\u0219), eretta da papa Urbano VI nel 1381. La diocesi era suffraganea dell'arcidiocesi di Kalocsa.\nLa diocesi cess\u00f2 di esistere agli inizi del XVI secolo, a seguito dell'avanzata ottomana nella regione."}
{"id": "3942082", "revid": "48007364", "url": "https://it.wikipedia.org/wiki?curid=3942082", "title": "Hawaiki", "text": ""}
{"id": "3942083", "revid": "729019", "url": "https://it.wikipedia.org/wiki?curid=3942083", "title": "Simon-Kucher &amp; Partners", "text": "Simon-Kucher &amp; Partners Simon-Kucher &amp; Partners \u00e8 una societ\u00e0 di consulenza manageriale globale con oltre 1.400 dipendenti in 39 uffici. Fondata nel 1985 da Hermann Simon, Eckhard Kucher e Karl-Heinz Sebastian, l'azienda si concentra su strategia, marketing, prezzi e vendite con un fatturato totale di 358 milioni di euro nel 2019.\nGrazie al suo approccio, che consiste nel determinare il prezzo di un prodotto in base al suo valore piuttosto che ai costi di produzione, l'azienda \u00e8 diventata un attore globale ed \u00e8 ora una societ\u00e0 di consulenza leader nel campo del pricing. Simon-Kucher ha collaborato con i propri clienti su un'ampia gamma di progetti che mirano alla crescita dei ricavi piuttosto che alla riduzione dei costi.\nSimon-Kucher &amp; Partners ha i propri quartier generali a Bonn, Germania e a Cambridge, Stati Uniti d'America.\nI suoi clienti appartengono a diversi settori quali automotive, telecomunicazioni, media, healthcare, banche, assicurazioni, private equity e beni di consumo.\nConcorrenti.\nTra i principali concorrenti si annoverano McKinsey, Boston Consulting e Bain.\nSedi ed uffici.\nSimon-Kucher &amp; Partners impiega 1.400 dipendenti ed \u00e8 presente a livello mondiale con 39 sedi in 25 paesi diversi.\nClienti.\nI clienti di Simon-Kucher &amp; Partners sono grandi aziende, medie imprese e startup provenienti da numerosi settori, tra cui case automobilistiche e fornitori del settore, servizi bancari e finanziari, materiali base, edilizia, prodotti chimici, elettronica, energia, societ\u00e0 di vendita e imprese commerciali, mercato immobiliare, industrie, tecnologie internet e telecomunicazioni, assicurazioni, servizi pubblici e sociali, ingegneria, private equity, media e intrattenimento, tecnologia medicale, aziende farmaceutiche, software, turismo, trasporti e logistica.\nPremi.\nLo studio \"Management Consulting 2007\", condotto dal professore di economia tedesca Dietmar Fink, in collaborazione con la rivista Manager Magazin, ha posto Simon-Kucher &amp; Partners in vetta alla classifica nell'area di consulenza \"Marketing e Vendite\". Un altro studio di brand eins Wissen e Statista ha assegnato all'azienda il titolo di \"Best Consultancy\" in Germania per cinque anni consecutivi nel 2014, 2015, 2016, 2017 e 2018 nelle aree \"Marketing e Prezzi\" e \"Vendite e CRM\". La rivista BusinessWeek ha classificato Simon-Kucher come \"leader mondiale nella consulenza alle aziende su come determinare il valore dei propri prodotti\". Nel 2018 il Financial Times ha premiato Simon-Kucher, riconoscendo l'azienda come uno dei leader mondiali sul pricing."}
{"id": "3942092", "revid": "46931", "url": "https://it.wikipedia.org/wiki?curid=3942092", "title": "The Beachcombers", "text": ""}
{"id": "3942094", "revid": "1305772", "url": "https://it.wikipedia.org/wiki?curid=3942094", "title": "Q disc (disambigua)", "text": ""}
{"id": "3942096", "revid": "767487", "url": "https://it.wikipedia.org/wiki?curid=3942096", "title": "Odio i vivi", "text": "Odio i vivi \u00e8 il secondo album da solista del cantante italiano Stefano Rampoldi in arte Edda, gi\u00e0 voce del gruppo Ritmo Tribale.\nIl disco.\nL'album \u00e8 stato pubblicato il 28 febbraio 2012. Segue a tre anni di distanza il precedente lavoro \"Semper Biot\" (2009).\nIl lavoro sul disco \u00e8 stato avviato nel gennaio 2011. L'album si avvale, come il precedente, della collaborazione di Walter Som\u00e0, coautore dei testi, e di Taketo Gohara, produttore artistico. Inoltre viene introdotto l'utilizzo di strumenti elettrici e moderni, a differenza di \"Semper biot\". Gli arrangiamenti orchestrali sono stati curati da Stefano Nanni.\nLa registrazione dell'album \u00e8 stata effettuata tra il Noise Factory, il Perpetuum Mobile Studio, ma anche le case o gli studi dei diversi musicisti e infine, in parte, anche presso il Funtana Budd\u00eca Recording studio. Il progetto discografico \u00e8 stato curato da Fabio Capalbo, Massimo Necchi e Andrea Piccolini.\nIl titolo racchiude un senso d'amore per la vita; Edda infatti afferma: \"Se muoio rinasco, se rinasco mi tocca vivere, se vivo prima o poi mi ammalo, di sicuro invecchio; per questo ODIO I VIVI, perch\u00e9 muoiono.\"\n\"Odio i vivi\" \u00e8 tra i finalisti del Premio Tenco 2012 nella categoria \"Album dell'anno\"."}
{"id": "3942102", "revid": "1543377", "url": "https://it.wikipedia.org/wiki?curid=3942102", "title": "Maestro di San Martino alla Palma", "text": "Il nome del pittore, che risulta anonimo, gli \u00e8 stato assegnato a partire dalla famosa tavola della \"Madonna col Bambino\" in trono fra angeli, esposta sull'altare di sinistra della chiesa di San Martino alla Palma, nel comune di Scandicci.\n\u00c8 un pittore colorito e popolareggiante, tale da amare i colori vivi e gli sfondi luminosi in oro operato. Tra le altre sue opere si ricordano il \"Compianto sul Cristo morto\", il \"Giudizio Universale\" e \"Madonna in trono col Bambino e due angeli\", conservata nella chiesa di Santa Brigida."}
{"id": "3942103", "revid": "137232", "url": "https://it.wikipedia.org/wiki?curid=3942103", "title": "Zeolitizzazione", "text": "La zeolitizzazione \u00e8 il processo tramite cui le rocce, generalmente di tipo felspatico, mutano la loro forma per intero o anche solo parzialmente in zeoliti.\nCause.\nLe cause di questo processo sono generalmente naturali.\nDiffusione.\nLe rocce che subiscono molto frequentemente queste trasformazioni sono situate in regioni soggette ad antiche attivit\u00e0 vulcaniche.\nAttualmente si possono notare trasformazioni zeolitiche in regioni vulcaniche dove vi sono siti di acque termali, come ad esempio nelle regioni di Paratunka e Pau\u017eetka situate in Kam\u010datka, e in altre zone della Nuova Zelanda e dell'Islanda."}
{"id": "3942105", "revid": "1543377", "url": "https://it.wikipedia.org/wiki?curid=3942105", "title": "Guerra civile in Afghanistan", "text": "La guerra civile afghana \u00e8 un lungo conflitto civile, iniziato approssimativamente nel 1978 e tuttora (2021) in corso, che interessa il territorio dell'Afghanistan. Il conflitto non ha mai avuto un andamento unitario, ma ha visto succedersi pi\u00f9 fasi distinte (sebbene collegate tra loro) che hanno coinvolto di volta in volta attori diversi.\nLo scoppio del conflitto e l'intervento sovietico (1978-1989).\nDopo la rivoluzione di Saur del 27 aprile 1978, il Partito Democratico Popolare dell'Afghanistan prese il potere a Kabul istituendo la Repubblica Democratica dell'Afghanistan (RDA) ma trov\u00f2 la netta opposizione delle popolazioni rurali, fedeli ai principi tradizionali afghani ed islamici e contrarie alle idee del marxismo-leninismo, le quali diedero vita al movimento guerrigliero dei \"mujaheddin\". L'estendersi della guerriglia e l'instabilit\u00e0 in cui cadde il paese provoc\u00f2 un primo intervento straniero nel conflitto: l'Unione Sovietica intervenne in aiuto al governo afghano nel Dicembre 1979 provocando per\u00f2 la recrudescenza del movimento guerrigliero ora sostenuto dagli aiuti e dall'appoggio di molti paesi come gli Stati Uniti, il Pakistan, l'Iran, la Cina e l'Arabia Saudita; grazie all'appoggio esterno i \"mujaheddin\" furono in grado di logorare le forze sovietiche fino a provocarne la ritirata nel febbraio del 1989. Priva dell'appoggio dell'URSS, la RDA fu in grado di resistere alle pressioni dei \"mujaheddin\" fino all'aprile del 1992, quando i guerriglieri conquistarono Kabul ed abbatterono il governo del PDPA.\nIl governo di Najibullah (1989-1992).\nNell'aprile 1988 i governi dell'Afghanistan e del Pakistan firmarono gli Accordi di Ginevra per porre fine al conflitto in corso dal 1978 tra il governo centrale appoggiato dai sovietici e i gruppi di resistenza islamista dei Mujaheddin, che ricevevano aiuti finanziari e di armamenti principalmente da Stati Uniti, Arabia Saudita e Pakistan. L'Unione Sovietica e gli Stati Uniti fungevano da potenze garanti. Negli accordi i due Stati si impegnavano, tra l'altro, a non interferire tra loro ed a rimpatriare i circa cinque milioni di profughi afghani dal Pakistan; inoltre, venne redatto un programma per il ritiro graduale delle truppe sovietiche di stanza nel paese dal 1979 entro il 15 febbraio 1989. Tuttavia, a parte il ritiro delle truppe, gli accordi non prevedevano ulteriori passi concreti per risolvere il conflitto tra il governo centrale e i guerriglieri; inoltre, i gruppi mujaheddin che non furono coinvolti nella stesura del trattato non riconobbero le disposizioni in esso previste, cosicch\u00e9 la guerra continu\u00f2 anche dopo il ritiro delle truppe sovietiche.\nL'Unione Sovietica inizi\u00f2 il ritiro graduale in conformit\u00e0 con gli accordi a iniziare dal 15 maggio 1988; nel febbraio 1989 il personale militare sovietico era stato ritirato completamente dall'Afghanistan. Le truppe lasciarono un paese devastato: circa un milione di afgani erano morti nella guerra sovietico-afghana, quasi un milione e mezzo dei sopravvissuti erano stati gravemente e permanentemente feriti e sei milioni di persone erano fuggite dal paese. A seguito di attacchi sovietici diretti contro i rifornimenti di base della popolazione rurale, gran parte delle infrastrutture erano state distrutte e la produzione agricola era scesa a un terzo del livello prebellico.\nContrariamente alle aspettative di quasi tutti gli osservatori, dopo il ritiro delle truppe sovietiche il governo afghano di Muhammad Najibullah, che era militarmente da solo, non croll\u00f2, ma con il sostegno sovietico riusc\u00ec a resistere alla pressione dei guerriglieri per tre anni. Con il colpo di stato contro Gorbaciov nell'agosto 1991 e il crollo dell'Unione Sovietica terminarono gli aiuti sovietici e, poco dopo, avvenne anche il crollo del regime appoggiato dai sovietici a Kabul.\nLa politica di Najibullah.\nEx capo della famigerata polizia segreta afghana KHAD, Muhammad Najibullah fu nominato presidente dell'Afghanistan nel 1986 per succedere a Babrak Karmal; era un ghilzai pashtun e, come Karmal, apparteneva all'ala Partscham del Partito Democratico Popolare dell'Afghanistan, che era dominato da Kabulis di lingua persiana. I ranghi dei Partschamis furono epurati dai sostenitori di Karmal dopo il suo insediamento e Najibullah propag\u00f2 la sua politica con lo slogan della \"riconciliazione nazionale\", che intendeva esprimere l'abbandono di una soluzione militare al conflitto e la fine del legame ideologico coll'Unione Sovietica. Il termine fu coniato da Michail Gorba\u010d\u00ebv nel luglio 1986 e tradotto in persiano con \"\u0100schti-yi Milli\" (\u0622\u0634\u062a\u06cc \u0645\u0644\u06cc).\nIn termini ideologici, Najibullah comp\u00ec un'inversione di marcia con la sua politica dopo il ritiro delle truppe sovietiche: la retorica marxista-leninista fu completamente abbandonata a favore della propaganda nazionalista, che era specificamente diretta contro l'ingerenza pakistana sempre pi\u00f9 impopolare e il wahhabismo arabo. La trasformazione sociale delle regioni rurali, in particolare le controverse riforme agrarie, fu completamente abbandonata. Najibullah cerc\u00f2 anche di legittimare il suo governo facendo riferimento all'Islam. La \"Repubblica Democratica\" fu ribattezzata \"Repubblica dell'Afghanistan\" e la Sharia islamica fu inserita nella costituzione. Nel giugno 1990, Najibullah fond\u00f2 l'Hizb-i Watan (\u062d\u0632\u0628 \u0648\u0637\u0646 \"Partito della Patria\"), che funzion\u00f2 come partito successore del Partito Democratico Popolare comunista.\nAllo stesso tempo Najibullah attu\u00f2 una liberalizzazione politica limitata: il sistema del partito unico fu ufficialmente abolito, fu emessa un'amnistia per i prigionieri politici e l'uso della tortura venne vietato. Ma sebbene anche il numero dei prigionieri politici e l'uso della tortura diminuirono nella pratica, non venne consentito un vero sistema pluralistico e multipartitico e continuarono le ondate di arresti. La soppressione dell'opposizione prese il posto del terrore preventivo di stato, e il politologo Barnett Rubin descrisse la politica di Najibull\u0101h come una transizione da uno stato totalitario a un regime autoritario convenzionale.\nNonostante l'allontanamento dimostrativo di Najibullah dall'Unione Sovietica, il suo regime continu\u00f2 a dipendere pesantemente dagli aiuti sovietici, che furono intensificati dopo il ritiro delle truppe. Kabul venne rifornita di beni civili e militari da un ponte aereo sovietico, e il volume dei rifornimenti raggiunse un valore di 14,2 miliardi di dollari nell'anno del ritiro.\nIn termini militari, dopo il ritiro sovietico Najibullah cerc\u00f2 di assicurare potere al suo regime concentrando le forze governative nelle citt\u00e0 e nelle pi\u00f9 importanti vie di comunicazione. Nel fare ci\u00f2, fece sempre pi\u00f9 affidamento sulle milizie regionali semi-regolari, che furono utilizzate non solo per mettere in sicurezza le citt\u00e0 ma anche per condurre le poche operazioni offensive. La milizia Jozjani di Rashid Dostum, con 30.000 uomini, svolse un ruolo centrale in questo e oper\u00f2 efficacemente contro i ribelli in tutto il paese. In totale, la milizia nel 1990 comprendeva circa 50.000-70.000 uomini, circa il doppio della forza dell'esercito afghano. La pressione militare sulle aree rurali detenute dai mujaheddin fu in gran parte rimossa, e il regime cerc\u00f2 di concludere accordi non ufficiali di cessate il fuoco con i comandanti locali.\nStabilizzazione militare.\nIl tumulto dei gruppi di resistenza contro le posizioni del governo inizi\u00f2 gi\u00e0 con il ritiro sovietico; il morale dei guerriglieri era alto data la loro storica vittoria e il Pakistan aument\u00f2 considerevolmente i suoi rifornimenti di armi. Nell'estate del 1988 numerose sedi governative caddero, e dopo il completamento del ritiro sovietico il governo controllava solo i centri urbani del paese e le strade che li collegavano; tutte le regioni rurali e sei intere province erano nelle mani dei mujaheddin. Durante il governo di Najibullah, il potere statale divenne regionalizzato, ponendo fine al dominio centenario di Kabul sull'intero Afghanistan.\nLe tensioni tra le due ali del Partito popolare emersero di nuovo nel marzo 1990, quando Najibull\u0101h riusc\u00ec a respingere un tentativo di colpo di stato dell'ala Chalq del Partito popolare guidato dal ministro della Difesa Schahnawaz Tanai. Il colpo di stato era stato sostenuto da Gulbuddin Hikmaty\u0101r, leader del partito dei mujaheddin Hizb-i Isl\u0101mi-yi Gulbuddin; dall'inizio dell'anno, il pashtun Hikmaty\u0101r mantenne un collegamento, presumibilmente mediato dal servizio segreto pachistano ISI, con l'ala Chalq del governo, anch'essa di influenza pashtun.\nMa nonostante i successi militari e le tensioni all'interno del regime, i guerriglieri non riuscirono a minacciare seriamente le roccaforti del governo. Si profilava una situazione di stallo: i mujaheddin non avevano la capacit\u00e0 di pianificazione e i mezzi militari per svolgere operazioni militari su larga scala, e sebbene avessero continuato a ricevere rifornimenti di armi americane questi erano stati drasticamente ridotti dalla met\u00e0 del 1988 e non erano per nulla vicini all'entit\u00e0 del sostegno dato al governo centrale dall'Unione Sovietica.\nIn questa situazione la citt\u00e0 di Jalalabad a est di Kabul divenne l'obiettivo principale, soprattutto per i militari pakistani. Il Pakistan vide nella conquista di Jal\u0101l\u0101b\u0101d la chiave della caduta della capitale afghana, che avrebbe dovuto consentire ai sostenitori di Hikmaty\u0101r, favoriti da Islamabad, di prendere il potere. Il governo di Kabul invi\u00f2 15.000 soldati a Jalalabad per proteggere la citt\u00e0. Il 6 marzo 1989 circa 10.000 combattenti dell'Hizb-i Isl\u0101mi-yi Chalis e del Mah\u0101z-i Milli sotto la direzione dell'ISI iniziarono l'offensiva sulla citt\u00e0: il governo riusc\u00ec a respingere l'attacco attraverso un efficace supporto aereo e linee di rifornimento funzionanti da Kabul; il massacro delle truppe governative da parte dei combattenti Khalis rafforz\u00f2 la resistenza dei difensori della citt\u00e0. Le vittime dei combattenti mujaheddin nella battaglia di Jalalabad furono stimate in diverse migliaia, e questo primo successo militare del solo esercito governativo fu una battuta d'arresto decisiva per i guerriglieri. Gli Stati Uniti, cautamente, presero le distanze dalle fazioni che in precedenza avevano sostenuto e continuarono a ridurre i rifornimenti di armi; anche all'interno dei mujaheddin sorsero per la prima volta dubbi circa una vittoria militare sulle truppe governative.\nIl governo ottenne un altro importante successo militare, questa volta all'offensiva, con la presa della citt\u00e0 di Paghm\u0101n, una decina di chilometri a ovest di Kabul. Paghm\u0101n era sotto il controllo dei mujaheddin dal 1985 e fu da loro espansa in una fortezza posta in una posizione strategicamente importante per gli attacchi alla capitale. Raschid Dostum guid\u00f2 le operazioni decisive nella conquista della citt\u00e0.\nSecondo fonti del governo afghano, all'inizio del 1990 dal 70% all'80% dei gruppi di resistenza avevano smesso di combattere, una tendenza supportata anche dai rapporti dell'intelligence internazionale che ipotizzarono una diminuzione del numero di combattenti attivi da 85.000 a 50.000. In questo gioc\u00f2 un ruolo importante il fatto che, agli occhi di molti combattenti, la jihad si era conclusa con il ritiro delle truppe sovietiche e i litigiosi leader mujaheddin non riuscirono a concordare un'alternativa credibile al governo di Najibullah. Tuttavia, il governo non riusc\u00ec ad espandere in modo significativo il proprio controllo territoriale o a firmare accordi formali con importanti leader degli insorti.\nCrollo del governo centrale.\nLa posizione indebolita dell'Unione Sovietica dopo il tentato golpe di Mosca e la distensione tra le due superpotenze permisero per la prima volta di realizzare una fondamentale convergenza di posizioni sul conflitto in Afghanistan. Nel settembre 1991 l'Unione Sovietica e gli Stati Uniti firmarono un accordo per porre fine alle consegne di armi a tutte le parti coinvolte nella guerra civile afghana entro la fine dell'anno; inoltre l'Unione Sovietica si allontan\u00f2 dalla sua precedente richiesta di un ruolo centrale di Najibull\u0101h in un governo di transizione e cedette alla richiesta statunitense di libere elezioni che coinvolgessero i gruppi di opposizione. In cambio il governo statunitense accett\u00f2 che Najibullah rimanesse al potere fino alla formazione di un governo di transizione; un ruolo centrale in questa scelta fu dovuto al disincanto con cui gli statunitensi guardavano ora ai partiti islamisti radicali prima sostenuti, in particolare l'Hizb-i Isl\u0101mi di Gulbuddin Hikmaty\u0101r e l'Ittih\u0101d-i Isl\u0101mi di Abdul Rasul Sayyaf che durante la Guerra del Golfo avevano sostenuto l'invasione irachena del Kuwait.\nNel frattempo le Nazioni Unite elaborarono varie proposte di compromesso per indurre i partiti mujaheddin e le sezioni non comuniste del governo a lavorare insieme in un governo ad interim; tuttavia, i piani per formare un governo di transizione divennero obsoleti quando lo Stato che tale compagine avrebbe dovuto governare croll\u00f2 improvvisamente. Quando l'Unione Sovietica cess\u00f2 il suo sostegno militare e anche i rifornimenti di cibo e carburante come concordato alla fine del 1991, ci\u00f2 port\u00f2 rapidamente al crollo del governo di Najibullah: lo Stato da lui guidato era in definitiva poco pi\u00f9 di una rete di leader antagonisti tenuti insieme solo dalla ridistribuzione degli aiuti sovietici da parte di Najibull\u0101h.\nIl declino del regime di Najibullah fu dovuto a vari fattori. Per prima cosa, l'Hizb-i Watan era in crisi ideologica: molti ex membri del Partito popolare non si convertirono al partito di nuova formazione, poich\u00e9 le politiche di Najibull\u0101h basate sul nazionalismo afghano trovavano scarso sostegno in un paese multietnico senza la possibilit\u00e0 di indicare un nemico esterno credibile. Inoltre Najibullah non fece che timidi tentativi di ricostruire l'economia afghana in rovina per consentire al paese un livello minimo di autosufficienza. Le opportunit\u00e0 di reclutamento relativamente redditizie offerte sia dai mujaheddin che dalle milizie governative e l'esplosione della corruzione fecero s\u00ec che la maggior parte degli afghani avesse pochi incentivi a tornare al lavoro civile, una situazione che lo stesso Najibullah aveva esacerbato attraverso il suo sostegno alle milizie semi-autonome.\nIn definitiva, il fattore decisivo per il crollo fu la massiccia dipendenza dagli aiuti sovietici, che si ridussero gi\u00e0 nel 1990 e vennero totalmente meno dopo il tentato golpe di Mosca. Gli ampi problemi di approvvigionamento che ne derivarono resero difficile ai quadri del partito, e specialmente alle influenti milizie regionali, di legarsi al governo e si rifletterono in sconfitte militari anche prima del crollo finale. Per il governo la peggiore battuta d'arresto dalla relativa stabilizzazione all'inizio del 1990 fu la perdita della citt\u00e0 di Khowst nell'aprile 1991, quando intere guarnigioni disertarono o defezionarono a favore dei mujaheddin. Le tensioni crebbero anche all'interno del regime.\nLa causa immediata del crollo fu la rivolta dei capi delle milizie del nord, che non avevano pi\u00f9 bisogno di Najibull\u0101h come intermediario e si allearono con i partiti mujaheddin regionali. I collegamenti di Kabul con il nord del Paese, assicurati dalle milizie regionali, erano particolarmente critici per la sopravvivenza del regime. Poich\u00e9 Najibullah non poteva pi\u00f9 legare a s\u00e9 queste milizie distribuendo aiuti sovietici, cerc\u00f2 di mettere personalmente alla loro testa gli ufficiali pashtun dell'esercito regolare a lui fedeli, ma quando nel gennaio 1992 il generale tagiko Abdul Mumin nella provincia di Balkh si rifiut\u00f2 di cedere il suo comando a un pashtun, Rashid Dostum colse l'occasione per guidare una ribellione della guarnigione di Mazar-i Sharif, alla quale si unirono rapidamente altre milizie nel nord-ovest. Insieme a Moomin e ad altri capi delle milizie uzbeke e ismailite, Dostum fond\u00f2 un nuovo partito, il Junbish-i Milli-yi Isl\u0101mi (). La ribellione di Dostum fu sostenuta anche da membri dell'ala Partscham del governo, che voleva impedire un controllo pashtun del nord voluto da Najibullah.\nI Partschamis e i capi delle milizie settentrionali si allearono con il Jamiat-i Isl\u0101mi di Burh\u0101nuddin Rabbani e Ahmad Sch\u0101h Massoud, e con l'Hizb-i Wahdat degli sciiti Hazara; Massoud, che come leader popolare della resistenza contro l'Unione Sovietica aveva la pi\u00f9 grande reputazione tra la popolazione, divenne portavoce dell'alleanza, ma militarmente a dominare erano le milizie di Dostum, che comprendevano oltre 40.000 uomini. Il 18 marzo 1992 l'alleanza prese il controllo di Mazar-i Sharif senza combattere, e anche altre localit\u00e0 del nord caddero dopo battaglie relativamente piccole. Najibullah annunci\u00f2 lo stesso giorno che si sarebbe dimesso non appena si fosse formato un governo neutrale; il 24 marzo 1992 l'Hizb-i Watan si sciolse e singoli funzionari del partito presero il potere. A Kabul, membri dell'ala Partscham guidata dal ministro degli Esteri Abdul Wakil, cugino di Babrak Karmal, presero il controllo della citt\u00e0.\nIn lotta per Kabul.\nQuando il governo centrale inizi\u00f2 a disgregarsi, i partiti rivali iniziarono la lotta per Kabul. Mentre Dostum portava il nord del paese sotto il suo controllo, le truppe di Massoud avanzarono da nordest su Kabul e occuparono gli aeroporti vicino a Bagr\u0101m praticamente senza combattere. In precedenza, i Partschami, alleati di Dostum e Massoud, sotto la guida del fratello di Karmal, Mahmud Baryalai, avevano occupato l'aeroporto di Kabul e avevano inviato truppe Junbish nella capitale. Allo stesso tempo, le truppe di Hikmaty\u0101r avanzarono da sud su Kabul e presero posizione alle porte della capitale. Quando Najibullah il 15 aprile cerc\u00f2 di fuggire in India le forze di Baryalai gli impedirono di lasciare il Paese, e l'ex presidente cerc\u00f2 rifugio presso la sede locale delle Nazioni Unite. I ribelli di Partschami denunciarono Najibullah come dittatore e chiesero a Massoud di entrare a Kabul come nuovo capo di stato: speravano di poter strumentalizzare l'eroe nazionale Massoud come una figura simbolica che dipendeva da loro.\nMassoud era consapevole, tuttavia, che i pashtun, sia all'interno dei mujaheddin che tra i quadri governativi, temevano una presa di potere da parte dell'Alleanza del Nord e la loro conseguente emarginazione; questa paura fu strumentalizzata da Hikmaty\u0101r per i propri fini. Massoud vedeva quindi un governo da lui guidato senza la partecipazione pashtun destinato al fallimento, e invit\u00f2 i leader divisi dei partiti mujaheddin a Peshawar, in Pakistan, a formare un governo di transizione congiunto. Fece anche transennare la capitale dall'esterno per impedire l'infiltrazione di combattenti dei vari partiti. Massoud era in costante contatto con i capi delle milizie pashtun, ai quali assicur\u00f2 che non avrebbe preso il potere unilateralmente; tuttavia, i pashtun dell'esercito governativo, per lo pi\u00f9 membri dell'ala Chalq, introdussero clandestinamente combattenti islamici Hizb-i disarmati nella citt\u00e0 e li dotarono di armi tratte dai depositi governativi.\nAl fine di prevenire un imminente colpo di stato da parte di Hikmaty\u0101rs Hizb, Massoud lasci\u00f2 finalmente alle sue truppe di invadere Kabul il 25 aprile; inoltre i Partchamis non pashtun armarono gli sciiti che vivevano a Kabul con il sostegno dell'ambasciata iraniana. Le forze di Dostum, Massoud e dello sciita Hizb-i Wahdat cacciarono dalla citt\u00e0 le forze pashtun Hizb-Chalq dopo pesanti combattimenti; i combattenti pashtun sconfitti sfondarono l'anello di sicurezza di Massoud intorno alla capitale e altri mujaheddin si riversarono in citt\u00e0, erigendo posti di blocco e iniziando a saccheggiare.\nPolitica di altri stati.\nIl conflitto in Afghanistan, passato in secondo piano dopo gli sconvolgimenti conseguenti al crollo del blocco orientale a partire dal 1989, scomparve completamente dalla scena politica mondiale dopo la caduta del governo di Najibullah. Gli Stati Uniti dimezzarono il loro aiuto militare da 600 milioni di dollari a met\u00e0 degli anni 1980 a 280 milioni di dollari dopo il ritiro sovietico, e lo interruppero completamente nel 1992. Politicamente gli Stati Uniti, come gli altri Stati occidentali dal 1992 in poi, in gran parte si astennero da qualsiasi grande influenza sul paese. Se l'Occidente sosteneva all'unanimit\u00e0 gli appelli delle Nazioni Unite per porre fine ai combattimenti, non fu tuttavia intrapresa alcuna azione concreta in tal senso e anche i programmi di aiuto dell'ONU ricevettero relativamente poche risorse finanziarie. Ahmed Rashid descrisse nel 2001 la politica degli Stati Uniti dopo il ritiro sovietico come una fuga dal conflitto afghano, una fuga dopo la vittoria dei mujaheddin nel 1992.\nIl ritiro delle superpotenze diede agli Stati regionali mano libera per influenzare il conflitto a loro vantaggio. La guerra civile assunse nuovamente la forma di una guerra per procura: Dostum fu sostenuto dall'Uzbekistan, l'Hizb-i Wahdat dall'Iran, il Jamiat ricevette aiuti principalmente dall'India e dall'Iran, l'Hizb-i Isl\u0101midi Hikmaty\u0101r e successivamente i talebani agirono come rappresentanti del Pakistan. Il Pakistan comp\u00ec di gran lunga i pi\u00f9 estesi tentativi di controllare lo sviluppo dell'Afghanistan: la politica pakistana mirava a stabilire un governo centrale influenzato dai pashtun sotto il controllo pachistano al fine di acquisire profondit\u00e0 strategica nei confronti dell'India. Gulbuddin Hikmaty\u0101r ricevette la maggior parte degli aiuti finanziari e militari incanalati attraverso i canali pachistani, nonostante lo scarso sostegno alle sue politiche islamiche radicali tra la popolazione afghana.\nLe relazioni tra le potenze regionali e i gruppi sostenuti in Afghanistan furono modellate dalla reciproca strumentalizzazione; nessuno dei partiti afghani era effettivamente controllato dall'esterno. I vari Stati perseguivano interessi particolari divergenti nelle loro politiche e, invece di spingere le parti che sostenevano verso una soluzione pacifica, spesso esercitavano un'influenza che favoreggiava il conflitto. In particolare, vi fu una polarizzazione tra l'Iran sciita da un lato e gli Stati di influenza sunnita come Pakistan e Arabia Saudita dall'altro, che esacerb\u00f2 ulteriormente la situazione.\nIl governo dei Mujaheddin (1992-1996).\nMentre si svolgevano i combattimenti a Kabul, i leader dei mujaheddin a Peshawar, in Pakistan, annunciarono il 26 aprile di aver raggiunto un accordo. I trattati chiamati \"accordi di Peshawar\" furono firmati dai leader di tutte le parti principali del conflitto, e progettavano di istituire un governo di transizione guidato da Sibghatull\u0101h Mujaddidi come presidente in carica; Mujaddidi era stato scelto come candidato di compromesso perch\u00e9 il partito Jabha-yi Nij\u0101t da lui guidato aveva poca influenza. Il Ministero della Difesa and\u00f2 al Jamiat, che corrispondeva alla forte posizione delle truppe di Massoud dello Shur\u0101-yi Niz\u0101r nella capitale; la carica di primo ministro and\u00f2 a Hikmaty\u0101r, e il ministero degli esteri a Gailanis Nahzat-i Hambastagi. Dopo sei mesi un consiglio, la \"Shura-yi ahl-i hal wa aqd\" (), si riun\u00ec per decidere su un nuovo governo ad interim, che avrebbe dovuto poi aprire la strada alle elezioni generali. Il concetto di shur\u0101 era basato sul termine legale islamico \"Ahl al-hall wal-'aqd\" (), che era poco conosciuto in Afghanistan.\nProclamazione dello Stato Islamico dell'Afghanistan.\nIl governo di transizione si riun\u00ec il 28 aprile entrando a Kabul dal Pakistan e, in mezzo ai combattimenti ancora in corso nella citt\u00e0, proclam\u00f2 la nascita dello Stato islamico dell'Afghanistan. Lo stesso giorno, il Pakistan stabil\u00ec relazioni diplomatiche con il nuovo governo, seguito solo poco dopo dagli Stati della Comunit\u00e0 Europea e dagli Stati Uniti. Tuttavia, la nuova entit\u00e0 difficilmente soddisfaceva le caratteristiche di uno Stato sovrano: nella capitale c'era il caos e il governo non aveva entrate; gli aiuti dall'estero erano quasi del tutto cessati e tutte le dogane, che tradizionalmente erano state la principale fonte di reddito per lo Stato afghano, erano nelle mani delle shur\u0101 locali che non pagavano le tasse alla capitale. Un incarico ministeriale non significava alcun controllo sul potere istituzionale interessato.\nL'istituzione dello Stato Islamico dell'Afghanistan fu un accordo d'\u00e9lite in cui vari leader agirono non solo per conto del loro partito, ma efficacemente come rappresentanti di interi gruppi etnolinguistici. Il piano graduale concordato nell'accordo di Peshawar presumeva quindi che tutti i leader coinvolti lavorassero insieme, ma la sfiducia tra i leader mujaheddin e in particolare tra Massoud e Hikmaty\u0101r, l'escalation dell'influenza dei poteri regionali e la mancanza di uno Stato funzionante portarono al fallimento di tale intesa. Gi\u00e0 nella primavera del 1992 vi furono scontri a Kabul tra lo sciita Hizb-i Wahdat e l'antisciita radicale Ittih\u0101d-i Isl\u0101mi; ancora pi\u00f9 grave fu l'opposizione di Hikmaty\u0101r, che rifiut\u00f2 di assumere la carica di primo ministro e invece denunci\u00f2 il governo, in particolare il suo sostegno a Dostum, come comunista. Ad agosto le forze di Hikmaty\u0101r iniziarono a lanciare razzi contro Kabul dalle loro posizioni nel sud della citt\u00e0.\nDopo la caduta di Kabul non vi furono grandi purghe o vendette contro i sostenitori del governo rovesciato, tuttavia la salita al potere dei mujaheddin signific\u00f2 per la maggior parte degli abitanti di Kabul, specialmente per l'\u00e9lite istruita, la fine del loro stile di vita urbano e moderno: tutti i partiti rivali, con l'eccezione dello Junbisch di Dostum, erano islamisti e applicavano le leggi islamiste a vari livelli. Ci\u00f2 includeva l'introduzione della Sharia e la restrizione dei diritti delle donne.\nBattaglia per la capitale.\nFino a quando i talebani non conquistarono la citt\u00e0 nell'autunno del 1996, il controllo della capitale fu il principale obiettivo militare e politico dei partiti rivali: la maggior parte dei combattimenti si svolse quindi a Kabul e nelle immediate vicinanze. La capitale, gi\u00e0 duramente colpita dai combattimenti nella guerra sovietico-afgana, fin\u00ec in gran parte distrutta: tra il 1992 e il 1996, fino a 50.000 persone furono uccise e circa 150.000 ferite in bombardamenti di artiglieria, scaramucce e massacri mirati. La maggior parte fu vittima del bombardamento casuale di aree residenziali da parte delle forze di Hikmatyar. Della popolazione di Kabul, stimata all'epoca intorno ai due milioni, un quarto fugg\u00ec dalla citt\u00e0 nei mesi successivi alla conquista da parte dei mujaheddin, e alla fine del 1994 era diminuita di circa 500\u00a0000 unit\u00e0.\nDopo il crollo del vecchio regime, sei gruppi riuscirono a stabilire una presenza a Kabul o nei dintorni: Massoud, giunto in citt\u00e0 il giorno dopo la proclamazione dello Stato Islamico, occup\u00f2 con le truppe della sua Shur\u0101-yi Niz\u0101r la parte nord di Kabul e il centro della citt\u00e0 con la maggior parte degli edifici governativi. Le forze convogliate da Dostum e dal Junbisch-i Milli continuarono a controllare l'aeroporto e alcuni ministeri. Gli Harakat-i Inghil\u0101b governarono la strada per Jalalabad, ma non intervennero negli eventi della capitale. L'Ittih\u0101d-i Isl\u0101mi sotto Abdul Rasul Sayyaf si stabil\u00ec nel distretto di Paghm\u0101n nella parte occidentale di Kabul, la casa del suo fondatore, mentre l'Hizb-i Wahdat controllava i distretti a ovest del centro della citt\u00e0 con una pi\u00f9 ampia comunit\u00e0 sciita. Gli Hizb-i Isl\u0101mi di Hikmaty\u0101r, che erano stati cacciati dall'area urbana, stabilirono il loro quartier generale a Tschah\u0101r Asy\u0101b nel sud di Kabul e presero posizione lungo un ampio arco nella periferia sud della capitale.\nDopo la presa di Kabul da parte di Massoud e Dostum si svilupparono due fragili alleanze che si contendevano il controllo della capitale. Il nucleo delle forze dietro il governo ad interim form\u00f2 lo Shur\u0101-yi Niz\u0101r associato al Jamiat sotto il comando di Massoud e parti dell'ala Partscham dell'Hizb-i Watan: l'alleanza era sostenuta dallo Junbisch di Dostum e dallo sciita Hizb-i Wahdat, e corrispondeva in gran parte all'alleanza del nord costituita dopo la rivolta di Dostum contro il governo di Najibullah. Hikmaty\u0101r invece collabor\u00f2 con ex membri dell'ala Chalq, l'Ittih\u0101d-i Isl\u0101mi di Abdul Sayyaf e combattenti islamisti volontari provenienti dai paesi arabi. Le altre fazioni mujaheddin erano locali e non partecipavano direttamente alle battaglie per la capitale.\nI due campi collegavano la rivalit\u00e0 di lunga data tra Massoud e Hikmaty\u0101r e tra Jamiat e Hizb con la faida altrettanto duratura tra le ali Chalq e Partscham all'interno del Partito popolare comunista. La polarizzazione assunse la dimensione ulteriore di una lotta di potere tra pashtun e non pashtun per il controllo dell'Afghanistan. Solo l'alleanza riunita attorno al Jamiat fu sostanzialmente in grado di formare un governo: la strategia dell'Hizb-i Islami si limitava a cercare di ostacolare l'instaurazione di un governo efficace, e il devastante lancio di razzi in corso da parte delle forze di Hikmaty\u0101r sulle zone residenziali di Kabul non aveva scopi militari ma mirava unicamente a impedire che la situazione nella capitale si normalizzasse. Il temporaneo appoggio di Hikmaty\u0101r ad altri partiti era quindi solo di natura tattica, per indebolire il governo Rabbani o per migliorare la propria posizione negoziale: ad esempio, Dostum e il Wahdat non avevano alcun interesse a un rafforzamento sostenibile del potere centrale, poich\u00e9 ci\u00f2 sarebbe stato contrario alle loro stesse aspirazioni all'autonomia nelle aree da loro governate. Ma nessuno degli altri attori in realt\u00e0 voleva vedere l'Hizb-i Isl\u0101mi al potere.\nRottura della coalizione di governo.\nNel dicembre 1992, Rabbani riun\u00ec la Shur\u0101-yi ahl-i hal wa aqd, 45 giorni pi\u00f9 tardi di quanto previsto dall'Accordo di Peshawar, che lo conferm\u00f2 nel suo incarico. Circa un decimo dei membri della Shura apparteneva al Junbish di Dostum, il resto era per lo pi\u00f9 associati a Jamiat di Rabbani. Gli altri partiti accusarono Rabbani di manipolare e boicottare l'assemblea, e il rifiuto di Rabbani di ammettere il suo alleato Dostum nel governo erose il sostegno al campo governativo tra l'etnia uzbeka.\nAllo stesso tempo, l'alleanza originale del campo governativo si sciolse in primavera quando Massoud cerc\u00f2 di disarmare con la forza le milizie dell'ex alleato sciita Hizb-i Wahdat. Quando poi il Wahdat pose fine alla coalizione, l'antisciita Ittih\u0101d tagli\u00f2 i suoi legami con Hikmaty\u0101r e si un\u00ec all'alleanza attorno al governo di Rabbani. Shur\u0101-yi Niz\u0101r e Ittih\u0101d iniziarono un'offensiva congiunta contro le posizioni dell'Hizb-i Wahdat ad Afshar, nella parte occidentale di Kabul, nel febbraio 1993, con l'obiettivo di prendere la sede di Kabul del Wahdat e consentire il collegamento tra le aree detenute dalle forze governative a nord e ad est di Kabul da un lato e l'ormai alleato Ittih\u0101d nel distretto di Paghm\u0101n a ovest di Kabul dall'altro. Massoud cit\u00f2 inoltre il maltrattamento dei tagiki da parte delle truppe Vahdat nella loro area di influenza come motivo dell'operazione.\nDurante e dopo la cattura di Afshar vi furono gravi attacchi contro la popolazione civile hazara da parte delle truppe dell'Ittih\u0101d e della Shur\u0101-yi Niz\u0101r. Una commissione istituita dal governo Rabbani su pressione della comunit\u00e0 sciita nell'estate del 1993 stim\u00f2 il numero di civili assassinati a diverse centinaia e il numero di case saccheggiate a diverse migliaia. L'offensiva non riusc\u00ec a eliminare il Wahdat, ma spinse temporaneamente il partito sciita dalla parte di Hikmaty\u0101r prima di firmare un altro accordo di breve durata con il campo governativo nell'autunno del 1993.\nL'accordo di Islamabad.\nSotto la pressione di Pakistan, Arabia Saudita e Iran, Rabbani firm\u00f2 il 7 marzo 1993 nella capitale pakistana Islamabad un accordo con Hikmaty\u0101r e rappresentanti di altri cinque partiti mujaheddin. Con il trattato, Hikmaty\u0101r fu nuovamente nominato primo ministro e incaricato di formare un nuovo governo in coordinamento con il presidente Rabbani e le altre parti. I capi dei gruppi principali si recarono insieme a La Mecca, dove prestarono giuramento sul trattato davanti alla Kaaba. Ma anche il rinnovato accordo fall\u00ec: l'Hizb-i Wahdat continu\u00f2 ad attaccare il governo e Hikmaty\u0101r rimase fuori Kabul, sferrando ad aprile nuovamente pesanti attacchi alle posizioni dei governativi. Per il resto del 1993 l'intensit\u00e0 dei combattimenti a Kabul diminu\u00ec, mentre i successi militari del Jamiat in altre parti del paese aumentarono la pressione sull'Hizb-i Isl\u0101mi.\nFormazione della Shur\u0101-yi Ham\u0101hangi.\nIn vista della relativa stabilizzazione del governo, Dostum, che non era incluso nell'accordo di Islamabad, temette un indebolimento della propria posizione. Nel gennaio 1994 il Junbish di Dostum lasci\u00f2 l'alleanza di governo e si un\u00ec a Hikmaty\u0101r per formare lo Shur\u0101-yi Ham\u0101hangi ( - \"Consiglio di coordinamento\"). La nuova alleanza, che si basava su un accordo segreto tra i servizi segreti iraniani e pakistani, includeva Hizb-i Isl\u0101mi e Junbisch-i Melli nonch\u00e9 Hizb-i Wahdat, e la Shur\u0101-yi Ham\u0101hangi mantenne stretti contatti con Mujadiddi.\nSeguirono i combattimenti pi\u00f9 violenti fino ad allora, con la peggiore distruzione nella storia di Kabul, che fecero s\u00ec che il flusso di profughi dalla capitale continuasse ad aumentare. Il Jamiat e i suoi alleati furono in grado di mantenere le loro linee a Kabul e persino di scacciare le truppe di Dostum dalla maggior parte delle sue posizioni nonostante il cambio di schieramento di Dostum e i massicci attacchi di razzi e artiglieria di Hikmaty\u0101r; tuttavia, l'alleanza di governo non riusc\u00ec a espandere il proprio controllo in altre aree del paese. La battaglia per la capitale si trasform\u00f2 in una sanguinosa situazione di stallo in cui nessuna delle coalizioni rivali poteva ottenere un vantaggio decisivo: tutti i partiti avevano roccaforti regionali e sostegno straniero, ma nessuno di loro aveva una presenza a livello nazionale.\nSviluppi al di fuori di Kabul.\nAl di fuori della capitale, combattimenti ebbero luogo nella regione di Kunduz, dove Jamiat, Junbish e Ittih\u0101d si contendevano l'influenza nella citt\u00e0; ci furono anche limitati combattimenti per il controllo del Tunnel Salang e delle province di Badghis e Kandahar. In tutto il paese, tuttavia, il numero delle vittime fu drasticamente inferiore rispetto alla guerra sovietico-afghana: mentre i combattimenti si intensificavano a Kabul, che era stata fin ad allora quasi risparmiata dalla guerra, i bombardamenti in altre citt\u00e0 e specialmente nelle aree rurali in gran parte cessarono, e anche altre importanti operazioni di combattimento rimasero un'eccezione. La ricostruzione inizi\u00f2 in molte aree e nel 1994 circa 2,8 milioni di rifugiati afghani erano tornati dai paesi vicini. La cronaca internazionale, concentrata sulla capitale, contribu\u00ec alla percezione distorta di un'ulteriore escalation della guerra civile.\nLa situazione nelle regioni influenzate dai pashtun e non pashtun si svilupp\u00f2 in modo molto diverso: nelle aree senza una maggioranza pashtun, l'amministrazione e le forze armate dell'epoca del governo comunista rimasero per lo pi\u00f9 intatte, sebbene fossero riorganizzate sotto la guida dei governanti regionali; le aree dell'ovest, del nord, del nord-est e del centro dell'Afghanistan passarono sotto il controllo uniforme di singole fazioni dopo la caduta del governo di Najibullah. Al contrario, le aree influenzate dai pashtun nel sud e nel sud-est del paese si frammentarono lungo i confini tribali, e il ruolo politico centrale dei gruppi tribali imped\u00ec l'ascesa di singoli governanti, come in altre parti del paese. Le guarnigioni dell'esercito furono sciolte e l'equipaggiamento distribuito ai capi tribali locali; solo le milizie Sarando del ministero dell'Interno guidato dall'ala Chalq disertarono a favore dell'Hizb-Isl\u0101mi-yi Gulbuddin e divennero la spina dorsale delle forze armate di Hikmaty\u0101r. Hikmaty\u0101rs Hizb, che, contrariamente agli altri partiti, non aveva una base regionale o tribale, era l'unica forza pashtun in grado di resistere in tutta la regione. Nella maggior parte delle aree le shura tribali assunsero il restante potere statale; le shura locali, tuttavia, non raccolsero truppe sovraregionali n\u00e9 istituirono un'amministrazione civile effettivamente funzionante.. La seconda citt\u00e0 pi\u00f9 grande dell'Afghanistan, Kandahar, fu divisa tra comandanti rivali le cui lotte di potere portarono all'anarchia.\nNel nord, Dostum fece di Mazar-i Sharif la sua base di potere. I partchamis inferiori collaborarono con Dostum, il quale ottenne il controllo dei capi dei mujahedin locali che si unirono al suo Junbish-i milli. La relativa stabilit\u00e0 del nord sotto il dominio di Dostum e la sua vicinanza all'Uzbekistan determinarono una crescita economica limitata; nell'agosto 1992 le Nazioni Unite trasferirono la loro sede principale da Kabul a Mazar-i Sharif, e sette paesi vi aprirono consolati. Dostum costru\u00ec un efficace sistema amministrativo e fiscale nella sua area di influenza. Si considerava un rappresentante della laicit\u00e0, dell'autonomia regionale e dei diritti delle minoranze, ma allo stesso tempo guid\u00f2 un regime brutale e finanzi\u00f2 il suo stile di vita dissoluto con le scarse risorse della regione.\nA Herat, il capo locale del Jamiat-i Isl\u0101mi, Muhammad Ism\u0101\u02bfil, noto anche come Ismail Khan, prese il controllo della citt\u00e0 senza combattere. Ism\u0101\u02bfil fu in grado di respingere gli attacchi degli alleati di Hikmayt\u0101r con le sue truppe e integr\u00f2 con successo gli importanti gruppi di popolazione sciita della regione nel suo sistema amministrativo. Di conseguenza, Herat divent\u00f2 la regione pi\u00f9 stabile dell'Afghanistan e l'economia si riprese; la crescita economica della citt\u00e0 permise a Muhammad Ism\u0101\u02bfil di attrarre pi\u00f9 capi delle milizie regionali dalla sua parte e di espandere il suo monopolio di potere.\nIl nord-est rimase in gran parte sotto il controllo della Shur\u0101-yi Niz\u0101r di Ahmad Massoud; solo Kunduz era in gran parte controllata da Ittih\u0101d-i Isl\u0101mi di Sayyaf. Alcune guarnigioni dell'esercito regionale furono integrate nella struttura di comando dello Shur\u0101-yi Niz\u0101r, che funzion\u00f2 attraverso un'istituzionalizzazione avanzata anche durante l'assenza di Massoud. La maggior parte dei capi della milizia organizzati nella Shur\u0101-yi Niz\u0101r erano, come Muhammad Ism\u0101\u02bfil, membri del Jamiat-i Isl\u0101mi, sebbene entrambe le regioni avessero solo legami laschi con il governo dominato dal Jamiat a Kabul.\nLe truppe sovietiche si erano ritirate dall'Afghanistan centrale, l'Hazarajat, gi\u00e0 nel 1981, cos\u00ec che la situazione locale cambi\u00f2 poco dopo la conclusione del conflitto sovietico-afghano. L'influenza dell'Iran aument\u00f2 con l'indebolimento del governo centrale e l'Hizb-i Wahdat, sostenuto dagli iraniani, assunse sempre pi\u00f9 il controllo militare e politico sulla regione. Dopo la caduta del governo di Najibullah, l'Afghanistan centrale, come il nord sotto Dostum, divenne un'area autonoma da Kabul, e ci\u00f2 confer\u00ec al gruppo etnico Hazara pi\u00f9 influenza che mai nella storia afghana. La loro posizione fu ulteriormente rafforzata dal fatto che l'Hizb-i Wahdat a Kabul fu in grado di mettere l'una contro l'altra le due principali alleanze sunnite.\nEtnificazione del conflitto.\nDurante la guerra sovietico-afghana e la successiva lotta di guerriglia contro il governo appoggiato dai sovietici, i membri di tutti i gruppi etnici e le trib\u00f9 pi\u00f9 grandi si trovavano su entrambi i lati del fronte. Quando, dopo il crollo del regime, la jihad da un lato e il socialismo e gli aiuti sovietici dall'altro diventarono meno attraenti, alcuni leader fecero sempre pi\u00f9 ricorso alla retorica comunitaria per mobilitare il sostegno al loro partito. Questo cambiamento fu particolarmente evidente con l'Hizb-i Isl\u0101mi-yi Gulbuddin, dove Hikmaty\u0101r cerc\u00f2 di contrastare la minacciata emarginazione sostenendo la difesa degli interessi pashtun. La frammentazione in gruppi rivali lungo i confini etnico-linguistici era evidente sia tra gli ex quadri del regime comunista che tra i mujaheddin. Nell'Afghanistan post-sovietico, i quattro centri di forza pi\u00f9 importanti sembravano essere localizzati etnicamente: i combattenti dell'Hizb-i Wahdat erano esclusivamente Hazara, il Junbish era prevalentemente influenzato dall'etnia uzbeka, la maggior parte dei membri Jamiat erano di lingua persiana e religione sunnita, mentre Hikmaty\u0101r e in seguito i talebani furono reclutati principalmente tra i pashtun.\nTuttavia, sebbene l'etnia abbia acquisito importanza politica nella guerra civile, i combattimenti non erano motivati unicamente sul piano etnico. L'etnonazionalismo non dominava le strategie dei partiti; per Jamiat e Talebani, che volevano unificare il Paese sotto un'unica autorit\u00e0 centrale, fu addirittura un ostacolo. Anche l'unico partito etnicamente omogeneo, l'Hizb-i Wahdat, si riferiva ideologicamente al nazionalismo sciita, non hazara. Il crescente carattere etnico dei vari gruppi era solo in parte dovuto a una strategia di mobilitazione etnicamente orientata, come quella usata da Dostum nel suo Junbisch, e spesso fu una conseguenza involontaria della crescente regionalizzazione dei partiti, che rese le origini locali dei loro leader un fattore decisivo nella mobilitazione dei sostenitori. L'etnologo Bernt Glatzer descrisse l'etnificazione del conflitto come un mero epifenomeno. Anche la percezione della guerra civile afghana come conflitto etnico nei media nazionali ed esteri e tra governi stranieri svolse un ruolo importante: questa percezione port\u00f2 al fatto che i leader delle milizie ricevevano aiuto dall'estero a causa della loro origine etnica e quindi le differenze etniche dall'esterno furono intensificate.\nL'ascesa dei talebani (1994-1996).\nLa politica del Pakistan sull'Afghanistan, che continuava ad essere orientata verso un governo afghano dominato da Hikmaty\u0101r, si trov\u00f2 in una situazione di stallo al pi\u00f9 tardi nell'estate del 1994 a causa del sanguinoso impasse attorno a Kabul: era evidente che Hikmaty\u0101r e Shur\u0101-yi Ham\u0101hangi non erano n\u00e9 in grado di conquistare la capitale n\u00e9 di unire i pashtun contro il governo di Rabbani non influenzato dai pashtun; Hikmaty\u0101r era anche sempre pi\u00f9 odiato dai pashtun a causa dei suoi attacchi missilistici militarmente insensati su Kabul. Per la prima volta, il Pakistan rimase senza un rappresentante in Afghanistan.\nIn questa situazione il Pakistan decise di sostenere l'organizzazione transfrontaliera dei talebani, apparsa per la prima volta sulla mappa politica nel 1994, come suo nuovo cliente in Afghanistan. I cosiddetti talebani erano i membri del \"Movimento talebano islamico dell'Afghanistan\" (pashtun: , \"Da Afghanist\u0101n da Talib\u0101n Isl\u0101mi Tahrik\"); la classificazione del movimento come organizzazione politica \u00e8, tuttavia, controversa, e alcuni autori lo caratterizzano principalmente come organizzazione militare. Partendo dal sud politicamente frammentato, le unit\u00e0 talebane penetrarono rapidamente in gran parte del paese. Fino alla fine del 1994 il ministro dell'Interno pakistano Nasrullah Babar fu il principale patrono dei talebani nel governo pakistano, in seguito anche l'ISI concentr\u00f2 il suo sostegno sul nuovo gruppo a spese del suo precedente protetto Hikmaty\u0101r.\nRadici e ideologia.\nL'ideologia dei talebani si basa su una forma estrema di deobandismo insegnata nei campi profughi afghani in Pakistan. Il partito pakistano Jamiat-e Ulema Islam, fondato da seguaci del deobandismo, allest\u00ec centinaia di madrase nelle aree di confine pashtun del Pakistan durante la guerra sovietico-afghana, che offrirono ai giovani rifugiati istruzione, assistenza e addestramento militare gratuiti. La fazione scissionista Jamiat di Maulana Sami-ul-Haq svolse un ruolo speciale, e nella sua madrasa Darul Uloom Haqqania vennero addestrati numerosi successivi leader talebani.\nL'interpretazione primitiva della Sharia data dai talebani, come rappresentata dall'insegnamento dei mullah semi-istruiti, \u00e8 molto lontana dall'agenda originariamente orientata alla riforma dei Deobandi e fortemente influenzata dal codice legale e d'onore pashtun, il Pashtunwali. Gli elementi adottati dal deobandismo includono soprattutto l'immagine estrema della donna e la profonda antipatia nei confronti dei musulmani sciiti. Rashid definisce l'interpretazione estrema dell'Islam da parte dei talebani, sorta nei campi profughi pakistani, un'anomalia che non rientrava in alcun modo nello spettro di idee e movimenti emersi in Afghanistan dopo la rivoluzione di Saur.\nL'interpretazione dell'ideologia talebana non \u00e8 uniforme. La classificazione come movimento antimoderno e fondamentalista - in particolare il suo carattere messianico dovuto al ruolo di primo piano del suo leader Muhammad Omar - \u00e8 diffusa, ma un orientamento tradizionalista \u00e8 controverso. I talebani progettavano di introdurre una legge morale come immaginavano che fosse esistita in Afghanistan prima delle riforme degli anni 1950 - un obiettivo che era in linea con l'orientamento ideologico dei partiti fondamentalisti mujaheddin come l'Ittih\u0101d-i Isl\u0101mi e l'Hizb-i Isl\u0101mi- yi Gulbuddin. Tuttavia, molti talebani non avevano quasi mai sperimentato l'Afghanistan tradizionale a cui aspiravano: la loro ideologia si riferiva bens\u00ec a una vita immaginaria di villaggio, cos\u00ec come esisteva nella fantasia dei rifugiati cresciuti nei campi o nelle madrase.\nGli elementi totalitari dell'ideologia includevano il monopolio sia della sfera politica che di quella privata e l'esercizio del terrore come strumento di potere psicologico. Il terrore colpiva particolarmente le donne, ma serviva anche a rendere i loro parenti maschi consapevoli della loro impotenza. In contrasto con altre ideologie totalitarie del ventesimo secolo, tuttavia, i talebani salirono al potere in un paese le cui strutture statali erano state completamente distrutte, il che spiega l'applicazione spesso incoerente dei loro decreti.\nI membri dei talebani erano generalmente di etnia pashtun e di origine rurale; la maggior parte era cresciuta durante la guerra, e non aveva ricevuto alcuna istruzione al di fuori delle madrase pakistane. Alcuni avevano gi\u00e0 combattuto in altri gruppi durante la guerra civile afghana, ma solo in rari casi avevano raggiunto posizioni di responsabilit\u00e0. Oltre ai giovani studenti delle madrase - i talebani nel senso originale del termine - l'organizzazione comprendeva anche ex combattenti mujahedin, per lo pi\u00f9 Hizb-i Isl\u0101mi-yi Chalis o Harakat-i Inghil\u0101b i cui comandanti si erano uniti ai talebani, e per lo pi\u00f9 ex ufficiali del regime comunista dell'ala Chalq influenzata dai pashtun.\nCollegamenti con il Pakistan.\nSebbene le figure chiave all'interno dei talebani fossero afghane e l'organizzazione potesse contare sul sostegno locale della popolazione in alcune delle aree influenzate dai pashtun, i legami con il Pakistan erano vari ed estesi. Ahmed Rashid stima che tra gli 80.000 e i 100.000 pakistani abbiano combattuto dalla parte dei talebani in Afghanistan dal 1992 al 1999. L'ascesa dei talebani \u00e8 quindi spesso vista come un tentativo di invasione furtiva del paese da parte del Pakistan.\nIl sostegno del governo pakistano ai talebani inizi\u00f2 nel 1993 con l'elezione di Benazir Bhutto a primo ministro. Il vittorioso Partito Popolare Pakistano della Bhutto form\u00f2 una coalizione con il Jamiat-e Ulema Islam guidato da Maulana Fazlur Rahman, che fino ad allora aveva ricevuto scarso sostegno dal governo. Per la prima volta, il Jamiat fu in grado di stabilire stretti legami con l'ISI, l'esercito pakistano e i governi stranieri, in particolare l'Arabia Saudita, usando intensamente questi canali per sollecitare il sostegno all'organizzazione talebana che si stava formando. Il nuovo ministro degli Interni della Bhutto, Nasirullah Babar, che assunse la guida della politica del Pakistan in Afghanistan, svolse un ruolo decisivo come difensore dei talebani.\nUn altro collegamento dei talebani con il Pakistan erano i potenti gruppi di contrabbandieri di Quetta e Chaman, chiamati da Rashid \"Transportmafia\", che erano strettamente collegati ai talebani attraverso l'affiliazione tribale. L'attivit\u00e0 della \"Transportmafia\" era tuttavia fortemente limitata, poich\u00e9 le rotte terrestri attraverso l'Afghanistan erano bloccate dai combattimenti a Kabul e dalla situazione frammentata nel sud dell'Afghanistan. Gli interessi dei gruppi di contrabbandieri coincidevano con i piani di Bhutto e Babar di aprire una rotta via terra dal Pakistan all'Asia centrale.\nNonostante i loro numerosi legami con il Pakistan, i talebani non sono mai stati controllati dall'esterno. A differenza dei partiti mujaheddin, i cui contatti al di fuori dell'Afghanistan erano limitati all'ISI e al Jaamat-e Islami, gli estesi collegamenti con organi statali, partiti politici, gruppi islamisti, la rete di madrase e la mafia della droga e dei trasporti permisero ai talebani di mettere le lobby pakistane le une contro le altre; invece di ottenere quella profondit\u00e0 strategica in Afghanistan a cui mirava il governo pakistano, vi fu una talebanizzazione nello stesso Pakistan.\nAvanzata militare.\nCi sono poche informazioni affidabili sull'origine esatta dei talebani. Non \u00e8 chiaro se il ministero dell'Interno pakistano sotto Nasrullah Babar o singoli combattenti talebani abbiano formato la nuova organizzazione. I talebani aparvero per certo una prima volta il 12 ottobre 1994, quando circa 200 uomini provenienti dalle madrase afghane e pakistane conquistarono la citt\u00e0 di Spin Baldak, di importanza strategica, tenuta da Hikmaty\u0101rs Hizb-i Isl\u0101mi nella provincia di Kandahar al confine con il Pakistan. In tale occasione entrarono in possesso di grandi quantit\u00e0 di armi e munizioni, che affermavano di aver rubato da un deposito di armi locale, ma queste informazioni vengono messe in discussione come un tentativo di nascondere le consegne di armi da parte del Pakistan. Questo primo successo militare dei talebani segn\u00f2 l'inizio di uno spostamento di forze, sebbene sotto l'impressione dei pesanti combattimenti in corso tra il governo di Kabul e i tre partiti della Shur\u0101-yi Ham\u0101hangi gli eventi nel sud del Paese fossero appena notati a livello nazionale o internazionale. Solo i litigiosi signori della guerra di Kandahar videro la nuova organizzazione come una minaccia imminente e chiesero che il Pakistan smettesse di sostenere i talebani.\nIl 29 ottobre 1994 Babar invi\u00f2 un convoglio di prova con 30 camion guidati da ex militari pakistani via Kandahar e Herat ad A\u015fgabat in Turkmenistan; il giorno prima, la stessa Bhutto aveva assicurato la messa in sicurezza delle sezioni del percorso nei loro territori in un incontro con Raschid Dostum e Muhammad Ism\u0101\u02bfil. Quando il convoglio fu fermato poco prima di Kandahar da unit\u00e0 dei governanti locali, i talebani andarono all'attacco il 3 novembre e con la forza permisero al convoglio di continuare il suo viaggio; si spostarono quindi immediatamente verso Kandahar, dove dopo due giorni conquistarono la citt\u00e0, secondo pi\u00f9 grande centro del paese, con perdite minime e cacciandono i signori della guerra pashtun al potere. La caduta di Kandahar fu celebrata dal governo Bhutto e dal Jamiat-e Ulema Islam. Il governo di Rabbani a Kabul vedeva ancora i talebani come un alleato nella lotta contro Hikmaty\u0101r, il che probabilmente spiega il ruolo passivo del comandante pi\u00f9 potente di Kandahar associato al Jamiat, il Mullah Naqib, nella conquista della citt\u00e0.\nDopo aver conquistato Kandahar, i talebani si diressero a nord verso Kabul, presumibilmente con l'appoggio dell'ISI. Nei tre mesi successivi, i talebani presero il controllo di 12 delle 31 province del paese, in parte con la forza e in parte corrompendo i comandanti locali, e avanzarono verso la periferia di Herat e Kabul. Nel gennaio 1995 conquistarono Ghazni, e a febbraio la capitale della provincia di Vardak, Maidanshahr; nello stesso mese presero a Hikmaty\u0101r il controllo del suo quartier generale di Chah\u0101r Asiy\u0101b, nel sud della capitale. Hikmaty\u0101r poteva detenere ormai solo aree di influenza pi\u00f9 piccole in alcune parti delle province di Paktia, Lowgar e Nangarhar; a seguito dell'avanzata, tutti i partiti influenzati dai pashtun - Mah\u0101z-i Milli, Jabha-yi Milli, Ittih\u0101d-i Isl\u0101mi, Harakat-i Inqil\u0101b e Hizb-i Isl\u0101mi - furono emarginati nel giro di pochi mesi.\nA causa dell'afflusso di migliaia di studenti per lo pi\u00f9 afghani, ma anche pakistani provenienti dalle madrase in Pakistan, che da allora si erano uniti alle unit\u00e0, la forza delle truppe dei talebani era cresciuta fino ad almeno 10.000 unit\u00e0. Contrariamente al mito fondatore diffuso dagli stessi talebani, la loro ascesa non fu affatto una pacificazione non violenta di regioni precedentemente senza legge: a eccezione di Zabol e Oruzgan, la conquista delle province avvenne con aspri combattimenti e talvolta pesanti perdite. Inoltre, a differenza della regione intorno a Kandahar, che in realt\u00e0 era afflitta dall'anarchia, le aree successivamente conquistate dai talebani erano per lo pi\u00f9 pacifiche e in alcuni casi, come Ghazni e Herat, gestite in modo relativamente efficiente.\nMentre le morti dirette nel conflitto erano diminuite rispetto all'occupazione sovietica, il saccheggio e l'arricchimento di \u00e9lite e comandanti erano diventati pi\u00f9 evidenti durante la guerra civile. Soprannomi furono distribuiti tra la popolazione civile: le truppe del generale Dostum venivano talvolta chiamate \"ladri di tappeti\", e dopo che un comandante del generale Massoud aveva apparentemente venduto tubature dell'acqua e tetti di lamiera ondulata su larga scala a ladri di metalli pakistani la sua gente divenne nota come \"i ladri di tetti\". Questa reputazione dei signori della guerra come saccheggiatori causava risentimento, soprattutto tra la povera popolazione rurale; dal momento che i talebani apparivano come governanti estremamente severi, ma almeno giusti, ottennero un sostegno rapido e duraturo.\nPrime battute d'arresto.\nAll'inizio del 1995 i talebani negoziarono sia con il governo Rabbani che con il suo avversario, lo sciita Hizb-i Wahdat sotto Abdul Ali Mazari. Massoud, sollevato dagli attacchi di Hikmaty\u0101rs Hizb-i Isl\u0101mi dall'avanzata dei talebani, us\u00f2 la situazione per cacciare i Wahdat dalle loro posizioni nel sud-ovest di Kabul in una grande offensiva. In questa situazione disperata, Mazari si rivolse ai talebani e offr\u00ec loro la consegna di tutte le armi pesanti se in cambio avessero preso il controllo delle posizioni wahdat e funto da cuscinetto tra il Wahdat e la Shur\u0101-yi Niz\u0101r di Massoud. Quando le armi e le postazioni vennero consegnate, tuttavia, ci furono scaramucce tra unit\u00e0 Wahdat e talebani: Mazari venne catturato dalle unit\u00e0 talebane e mor\u00ec sotto la loro custodia in circostanze non chiarite. L'escalation degli eventi e soprattutto la morte di Mazari resero impossibile a lungo termine qualsiasi intesa tra i talebani e la minoranza sciita in Afghanistan.\nIn un'altra grande offensiva l'11 marzo e dopo una settimana di aspri combattimenti, Massoud riusc\u00ec a cacciare i talebani da Kabul; questo a sua volta port\u00f2 al saccheggio delle aree residenziali sciite della citt\u00e0. Nell'estate del 1995, Rabbani e Massoud avevano il controllo esclusivo della capitale e per la prima volta dall'inizio del 1992 Kabul non era pi\u00f9 sotto assedio. Le agenzie umanitarie ripresero il loro lavoro e iniziarono i progetti di ricostruzione.\nAllo stesso tempo, le unit\u00e0 talebane continuavano ad avanzare nell'ovest del paese e si stavano muovendo verso la roccaforte di Muhammad Ism\u0101\u02bfil ad Herat; inoltre unit\u00e0 di Dostum, che di fatto si erano alleate con i talebani, attaccarono le posizioni di Ism\u0101\u02bfil da nord-ovest. Il governo di Rabbani fece arrivare 2.000 uomini dalla capitale e utilizz\u00f2 il suo controllo aereo illimitato per respingere gli attacchi. Nei combattimenti pi\u00f9 pesanti in Afghanistan dalla battaglia di Jal\u0101l\u0101b\u0101d nel marzo 1989, le unit\u00e0 Jamiat riuscirono a respingere i talebani a Dilaram; i talebani subirono pesanti perdite e molti osservatori previdero la fine dell'organizzazione dopo le sconfitte di Kabul e Herat.\nUlteriore avanzata e caduta di Kabul.\nI talebani sfruttarono l'interruzione dei combattimenti nell'estate del 1995 per riorganizzare le loro unit\u00e0 con il fondamentale supporto logistico dell'ISI e nuove armi e veicoli dal Pakistan e dall'Arabia Saudita. Il reclutamento nelle madrasse pakistane raggiunse un nuovo massimo e migliaia di nuovi combattenti si unirono alle unit\u00e0 talebane, la cui forza di truppe raggiunse circa 25.000 unit\u00e0. Inoltre, con l'aiuto dell'ISI, i talebani formalizzarono la loro cooperazione con Dostum in un accordo segreto.\nQuando Muhammad Ism\u0101\u02bfil, che vedeva i talebani gi\u00e0 sull'orlo della disintegrazione, lasci\u00f2 che le sue truppe avanzassero in un'offensiva mal preparata sulla provincia di Helmand a Kandahar alla fine di agosto 1995, le sue unit\u00e0 furono sorprese da un'efficace controffensiva. Nel giro di pochi giorni, i talebani respinsero le truppe Jamiat a Schindand, mentre Dostum lanciava attacchi di alleggerimento su Herat. Il 3 settembre Ism\u0101\u02bfil ordin\u00f2 una ritirata senza combattimenti da Shindand in circostanze incerte; le sue unit\u00e0 caddero nel caos e due giorni dopo anche Ism\u0101\u02bfil rinunci\u00f2 a Herat e fugg\u00ec in Iran.\nIl 5 settembre i talebani conquistarono Herat senza combattere. Le unit\u00e0 di Muhammad Ism\u0101\u02bfil furono indebolite dalla crescente disintegrazione e dai continui attacchi della Junbish di Dostum; inoltre, Ism\u0101\u02bfil ricevette solo un esitante sostegno dal governo di Kabul, che vedeva con sospetto i suoi tentativi di autonomia all'interno del Jamiat. La sconfitta di Muhammad Ism\u0101\u02bfil e la caduta di Herat segnarono un punto di svolta nel conflitto: poich\u00e9 i talebani non erano pi\u00f9 circondati su due lati dalle forze del Jamiat, potevano concentrare le loro unit\u00e0 sulla conquista di Kabul. Inoltre, i talebani ora controllavano la strada dal Pakistan al Turkmenistan, una richiesta chiave avanzata dal governo Bhutto e dalla mafia dei trasporti pakistani.\nNell'autunno 1995 i talebani ripresero anche le posizioni nel sud di Kabul da cui Massoud li aveva cacciati a marzo; come prima aveva fatto Hikmaty\u0101r, iniziarono quindi a colpire le zone residenziali della capitale con lanci casuali di razzi, ponendo fine al breve periodo di pace estivo a Kabul. Ma anche dopo un assedio di dieci mesi non furono in grado di sfondare le linee difensive di Massoud. Voci moderate all'interno dei talebani, soprattutto tra i pashtun delle aree recentemente conquistate, iniziarono a invocare negoziati con il governo, mentre i kandahariani intorno a Omar volevano continuare con ogni mezzo la conquista militare del paese.\nPer forzare uno sviluppo a loro favore, il nucleo centrale dei kandahariani nomin\u00f2 Muhammad Omar come \"Amir al-Mu\u02bfminin\" (\"Leader dei fedeli\"), titolo islamico che rese Omar l'emiro dell'Afghanistan e leader indiscusso del jihad. Egli sottoline\u00f2 questa denominazione il 4 aprile, quando si present\u00f2 a Kandahar con il mantello del profeta Maometto, e poco dopo un incontro di mullah e ulema pashtun convocato dai talebani dichiar\u00f2 il jihad contro il governo di Rabbani. La dichiarazione fu un duro colpo agli sforzi intrapresi dalle Nazioni Unite per trovare una soluzione pacifica, e l'inviato speciale delle Nazioni Unite Mehmoud Mestiri si dimise successivamente.\nNel maggio 1996, sotto la pressione degli eventi, il governo Rabbani e Hikmaty\u0101r formarono una nuova alleanza, con Hikmaty\u0101r che accett\u00f2 nuovamente la carica di primo ministro. L'alleanza salv\u00f2 Hikmaty\u0101r dal cadere nell'irrilevanza dopo la perdita del suo quartier generale ad opera dei talebani, ma vi furono pochi benefici per Rabbani e Massoud: la legittimit\u00e0 del governo fu anzi gravemente indebolita dalla nomina di Hikmaty\u0101r, che il popolo di Kabul vedeva come il principale colpevole della distruzione della capitale. Il governo suscit\u00f2 ulteriore risentimento quando il primo atto ufficiale di Hikmaty\u0101r fu quello di emettere decreti fondamentalisti, alcuni dei quali anticipavano la futura legislazione talebana. Inoltre, Massoud fu costretto dall'alleanza a sovraccaricare le sue truppe, stimate in circa 30.000 uomini, per coprire le posizioni dell'indebolito Hizb-i Isl\u0101mi di Hikmaty\u0101r.\nIl governo Rabbani fu ulteriormente indebolito nel corso della continua etnificazione del conflitto, che metteva in secondo piano lo sviluppo di un'amministrazione multietnica e di una forza armata a favore della lealt\u00e0 etnica. Di conseguenza, Rabbani e Massoud furono sempre pi\u00f9 dipendenti dalle persone delle loro aree di origine di Punjjir e Badachsch\u0101n, uno sviluppo che port\u00f2 a crescenti tensioni tra le varie ali all'interno del Jamiat-i Isl\u0101mi e dello Shur\u0101-yi Niz\u0101r, che rappresentava una vasta gamma di gruppi non pashtun.\nA settembre i talebani lanciarono una rapida offensiva indiretta sulla capitale dalle loro posizioni a sud di Kabul con circa 10.000 uomini. Inizialmente superarono Kabul a est nella provincia di Nangarh\u0101r; il 12 settembre conquistarono la citt\u00e0 di Jalalabad dopo che il Pakistan aveva aperto il confine al Passo di Chaiber ai sostenitori dei talebani, in modo che la citt\u00e0 fosse sotto pressione da est. Poco dopo, unit\u00e0 talebane si impadronirono anche delle province di Konar e Laghman, e da l\u00ec si voltarono di nuovo verso ovest e invasero le posizioni dello Hizb-i Isl\u0101mi di Hikmaty\u0101r a Sarobi nell'est della provincia di Kabul, che allo stesso tempo formavano il perimetro orientale dell'anello difensivo di Massoud intorno a Kabul. Sorpreso dalla velocit\u00e0 con cui i talebani stavano avanzando, Massoud decise il 26 settembre di rinunciare alla capitale senza combattere, e si ritir\u00f2 con le sue truppe e le armi pesanti in modo ordinato a nord nella Valle del Panjshir.\nIl governo talebano (1996-2001).\nCome primo atto ufficiale dopo la cattura di Kabul, i talebani hanno torturato a morte insieme al fratello l'ex presidente Najibull\u0101h, che si trovava ancora nei locali della missione delle Nazioni Unite, e misero in mostra i loro cadaveri mutilati. Inoltre, nel giro di 24 ore i nuovi governanti attuarono l'interpretazione pi\u00f9 rigorosa della legge della Sharia che il mondo avesse mai visto: vietarono alle donne, che all'epoca costituivano un quarto del settore pubblico e la maggioranza nel settore dell'istruzione e della salute, di lavorare fuori casa, chiusero tutte le scuole femminili, distrussero le televisioni e ordinarono a tutti gli uomini di farsi crescere la barba lunga. Circa 25.000 famiglie alla cui guida erano vedove di guerra dovettero affrontare la fame.\nTutti i leader talebani provenivano dalle province pashtun pi\u00f9 povere, conservatrici e meno alfabetizzate dell'Afghanistan meridionale, e vedevano le citt\u00e0 e soprattutto Kabul, con la sua popolazione femminile istruita, come un covo di peccato. Per le loro reclute, solitamente orfane cresciute in una societ\u00e0 senza donne, e per altre persone senza radici provenienti dai campi profughi, il controllo sulle donne e la loro esclusione dalla vita pubblica era un simbolo della loro mascolinit\u00e0 e della loro devozione al jihad. L'oppressione delle donne divenne cos\u00ec il punto di riferimento del radicalismo islamico dei talebani e svolse un ruolo decisivo nella loro strategia di mobilitazione.\nStruttura dello stato.\nI talebani non erano un partito politico nel senso classico, in quanto non avevano una struttura chiara e dopo essere saliti al potere diventarono praticamente indistinguibili dallo Stato stesso. Il loro leader indiscusso fin dagli inizi dell'organizzazione era Muhammad Omar, che riuniva in s\u00e8 i rami esecutivo, legislativo e giudiziario dello Stato guidato dai talebani. Il principale organo decisionale dei talebani era la Suprema Shura con sede a Kandahar, che era dominata dagli stretti compagni d'armi di Omar, la maggior parte dei quali pashtun Durrani della regione di Kandahar. Anche dopo la conquista delle aree non pashtun, la Shura non venne ampliata per includere membri non pashtun e anche l'influenza dei pashtun Ghilzai rimase limitata, tanto che la leadership dei talebani divenne del tutto non rappresentativa. Dopo la presa di Kabul nell'autunno del 1996, la Shura di Kandahar tramont\u00f2 e tutto il potere fu concentrato su Muhammad Omar, sviluppo formalizzato nell'ottobre 1997 quando i talebani ribattezzarono lo Stato \"Emirato islamico dell'Afghanistan\" con Omar formalmente capo di Stato con il titolo di emiro.\nDue shura successivamente fondate, la Shura Militare e la Shura di Kabul, erano subordinate alla Shura Suprema. La shura di Kabul era guidata da Muhammad Rabbani e si svilupp\u00f2 nel governo de facto dell'Afghanistan; tuttavia, aveva poco effettivo potere di governo, poich\u00e9 anche le decisioni minori dovevano essere confermate a Kandahar. Le decisioni di Muhammad Rabbani, considerate relativamente moderate, venivano regolarmente revocate da Muhammad Omar. La shura militare implementava solo linee guida tattiche, visto che tutte le decisioni strategiche erano prese direttamente da Omar.\nL'amministrazione dello Stato si ferm\u00f2 quasi completamente: i talebani sgomberarono la burocrazia governativa da alti funzionari non pashtun e li sostituirono con pashtun, che spesso non avevano qualifiche e per lo pi\u00f9 non parlavano nemmeno il persiano, la lingua franca del paese. Di conseguenza, i ministeri e le autorit\u00e0 cessarono in gran parte le loro funzioni; gli unici organi funzionanti nello Stato talebano erano la polizia religiosa e l'esercito. Inoltre, a causa della mancanza di rappresentativit\u00e0 etnica, tribale e regionale dei loro delegati nella maggior parte delle aree del paese, i nuovi governanti erano percepiti come una potenza occupante. La situazione fu aggravata dalla politica di Omar di cambiare tutti i funzionari e inviare al fronte ministri che avevano acquisito troppa competenza o erano diventati troppo potenti come comandanti.\nSviluppo militare dopo il 1996.\nDopo la caduta di Kabul, i talebani controllavano circa il 65% del territorio afghano. Tre centri di potere rimasero al di fuori della loro sfera di controllo: il nord-est dell'Afghanistan era stato occupato dalle truppe di Massoud ritirate da Kabul; l'Hazarajat continu\u00f2 ad essere controllato dall'Hizb-i Wahdat, guidato da Muhammad Karim Khalili dopo la morte di Mazari; la terza regione era il nord, governato dal Junbish di Dostum, con Mazar-i Sharif al centro.\nDurante i combattimenti in corso tra i talebani e Massoud, non era chiaro quale posizione avrebbero preso Dostum e il suo Junbisch-i Milli. In vista della pretesa di potere assoluto dei talebani e della loro avanzata apparentemente inarrestabile, tuttavia, Dostum decise un'alleanza con Massoud e Chalili, con i quali form\u00f2 il 10 ottobre 1996 il Consiglio Supremo per la Difesa della Patria. L'unione divenne poi Fronte islamico unito per la salvezza dell'Afghanistan ( , \"Jabha-yi Muttahid\"), noto anche nei media come \"Alleanza del Nord\" che, oltre a Jamiat, Wahdat e Junbish, includeva anche l'Ittih\u0101d-i Isl\u0101mi di Sayyaf e l'Harakat-i Isl\u0101mi di Mohseni. Rabbani fu nominato leader politico e Massoud leader militare dell'alleanza.\nNel febbraio 1997 i talebani avanzarono a nord attraverso il tunnel di Salang sia da Herat che da Kabul. A maggio il vice comandante di Dostum, Jamil Malik, si ammutin\u00f2 e, con l'aiuto delle unit\u00e0 talebane che avanzavano da ovest, prese il controllo di Mazar-i Sharif; Dostum fugg\u00ec in Turchia. L'invasione dei talebani, che immediatamente iniziarono a proclamare decreti islamisti in pashtun nella citt\u00e0 secolarizzate di lingua persiana e uzbeka, provoc\u00f2 una rivolta popolare. Le unit\u00e0 locali di Hizb-i Wahdat si unirono alla rivolta che ruppe l'alleanza tra Malik e i talebani, e anche le truppe uzbeke del Junbish aprirono il fuoco sui loro alleati a breve termine. Centinaia di talebani furono uccisi mentre tentavano di ritirarsi a ovest e fino a 4.000 furono uccisi dopo essere stati presi prigionieri. Massoud chiuse il tunnel di Salang da sud, cos\u00ec che le unit\u00e0 talebane avanzate da Kabul furono circondate anche nella regione intorno a Pol-e Khomri. Dostum torn\u00f2 dall'esilio a settembre e ripristin\u00f2 il controllo sul Junbish, ma non riusc\u00ec a riconquistare la sua vecchia posizione di potere.\nQuesta, che fu la peggiore sconfitta dei talebani fino ad allora, ebbe conseguenze militari, dal momento che la forza assoluta delle truppe di tutte le fazioni afghane era relativamente piccola: si stima che il totale delle truppe talebane prima della sconfitta nel nord fosse di circa 25.000 uomini. Da allora in poi, l'organizzazione fu ancora pi\u00f9 dipendente dalle reclute pakistane e dai jihadisti internazionali, percepiti da molti afghani come occupanti stranieri; d'altra parte, la loro base di reclutamento internazionale permise loro di riorganizzarsi e continuare la lotta nonostante le pesanti perdite.\nAll'inizio del 1998 i talebani aumentarono la pressione sugli hazara dell'Afghanistan centrale attraverso un assedio per fame; era la prima volta in 20 anni di guerra che un partito usava la mancanza di cibo come arma. In estate unit\u00e0 talebane osarono avanzare nuovamente da Herat verso le aree controllate da Dostum nel nord e all'inizio di agosto catturarono il quartier generale di Dostum, che era stato trasferito a Shibirgh\u0101n. Mazar-i Sharif cadde una settimana dopo e Bamiyan, la capitale dell'Hazarajat, un mese dopo. Dopo la cattura di entrambe le citt\u00e0, vi furono massacri sistematici di civili hazara: la Croce Rossa e le Nazioni Unite stimano il numero di civili assassinati dai talebani a oltre 5.000 nella sola Mazar-i Sharif.\nIl massacro degli sciiti hazara e l'assassinio di diversi diplomatici iraniani da parte dei talebani a Mazar-i Sharif portarono a una crisi diplomatica con il governo iraniano, che fece prendere posizione sul confine afghano a 250.000 uomini dell'esercito regolare e della Guardia rivoluzionaria. Nonostante singole scaramucce di confine, non vi fu tuttavia alcuna invasione iraniana, per quanto l'Iran continu\u00f2 ad aumentare le consegne di aiuti a Massoud.\nMassoud era l'unico avversario che i talebani non potevano eliminare. Gli scontri militari tra le sue unit\u00e0 e i talebani si spostarono dopo la caduta della capitale nelle aree settentrionali della provincia di Kabul, la pianura di Shom\u0101li. I distretti di Kalak\u0101n, Mir Batscha Kot, Qarab\u0101gh e Farza, che fanno parte della pianura di Shom\u0101li, furono quasi ininterrottamente teatro di pesanti combattimenti dal 1996 al 2001. I talebani usarono tattiche di terra bruciata specificamente mirate contro i tagiki; al contrario, le truppe di Massoud attaccarono solo i pashtun sospettati di essere simpatizzanti dei talebani. Molti residenti fuggirono a nord nella valle del Panjshir o a sud nelle baraccopoli di Kabul; secondo le stime delle Nazioni Unite pi\u00f9 di 20.000 persone fuggirono dall'area in quattro giorni durante i pesanti combattimenti dell'agosto 1998. Nel luglio 1999, nell'ambito dell'offensiva estiva dei talebani, si verificarono esecuzioni di massa e maltrattamenti sistematici di donne; dopo l'offensiva, le pianure furono praticamente spopolate e le infrastrutture completamente distrutte. Nonostante le loro tattiche brutali, i talebani non furono in grado di controllare la pianura: nel settembre 2001, il fronte era ancora vicino all'aeroporto di Bagram.\nSviluppo economico dopo il 1996.\nA causa della fuga della classe intellettuale urbana afghana, sotto i talebani l'amministrazione civile in gran parte croll\u00f2. I giuristi islamici scelti dai talebani, che ora erano stati nominati giudici e governatori, facevano del loro meglio per mantenere l'ordine e la giustizia, ma le loro istruzioni venivano solitamente impartite oralmente o sotto forma di note sui documenti che venivano loro presentati. Il nuovo governo non aveva una propria burocrazia nemmeno un anno dopo essere salito al potere.\nNel 1999 e nel 2000 l'Afghanistan sub\u00ec la peggiore siccit\u00e0 a memoria d'uomo, con il risultato che i raccolti praticamente fallirono; anche per il 2001 si prevedeva a met\u00e0 anno un rendimento di circa il 40% inferiore ai rendimenti normali. Questa situazione era esacerbata dalla strategia dei talebani di distruggere pozzi e canali di irrigazione per indebolire i nemici nel proprio paese. La carestia ebbe un impatto significativo sulla popolazione, compreso l'aumento della mortalit\u00e0 infantile (circa il 25% prima del quinto anno di vita) e una maggiore disponibilit\u00e0 alla fuga. Dall'estate 2000 all'estate 2001 fuggirono dal paese 700\u00a0000 persone, aggiungendosi ai 3 milioni gi\u00e0 rifugiati dentro e fuori l'Afghanistan. Il Pakistan, che aveva accolto 2,5 milioni di profughi, era sempre pi\u00f9 ostile a chi cercava aiuto. Le condizioni nel campo profughi di Jalozai vennero descritte come insostenibili.\nAll'inizio degli anni 1990 i rimpatriati dall'esilio, compresi gli afghani \"americani\", avevano iniziato una redditizia coltivazione di papaveri da oppio. Nel 1997, i talebani ritenevano che la produzione di droga potesse nel frattempo essere tollerata fintanto che la coltivazione fosse destinata esclusivamente all'esportazione, almeno fino a quando la comunit\u00e0 internazionale non avesse fornito agli agricoltori un'alternativa economica. Non vi furono offerte corrispondenti e nel 2000 l'Afghanistan divenne il pi\u00f9 grande produttore di oppio al mondo. Solo a partire dal 2001 i talebani costrinsero gli agricoltori a passare alla coltivazione del grano per motivi religiosi e nutrizionali, una decisione arrivata troppo tardi per avere un impatto materiale sul business internazionale della droga afghana, soprattutto dopo che erano state accumulate riserve. Le ultime previsioni fatte nell'estate del 2001 erano che il business dell'oppio dei talebani sarebbe crollato nei successivi anni.\nReazioni internazionale.\nSe l'ascesa dei talebani aveva ricevuto fino ad allora poca attenzione al di fuori della regione, la conquista di Kabul, la loro politica di genere e l'assassinio di Najibullah furono aspramente condannati a livello internazionale. In contrasto con la conquista di Herat e di altre citt\u00e0, la caduta di Kabul avvenne alla presenza dei media internazionali, davanti agli occhi di un pubblico mondiale inorridito.\nLe Nazioni Unite si rifiutarono di consegnare il quartier generale delle Nazioni Unite in Afghanistan al nuovo governo talebano e il governo di fatto impotente di Rabbani continu\u00f2 ad agire come rappresentante del paese. Le organizzazioni umanitarie delle Nazioni Unite vennero temporaneamente ritirate nell'estate del 1997 in risposta a restrizioni sempre pi\u00f9 severe. Ad eccezione dei sostenitori talebani (Pakistan, Arabia Saudita ed Emirati Arabi Uniti) nessuno Stato riconobbe l'emirato islamico dell'Afghanistan dichiarato dai talebani. Di tutti gli stati islamici l'Iran fu il pi\u00f9 forte critico della politica di genere dei talebani, e la maggior parte degli altri paesi si espresse a riguardo.\nLa posizione degli Stati Uniti fu inizialmente ambivalente. L'amministrazione Clinton non svilupp\u00f2 una strategia coerente per l'Afghanistan dopo il crollo del regime comunista, ma cerc\u00f2 in larga misura di evitare di prendere posizione nel conflitto; da allora la politica statunitense sull'Afghanistan si limit\u00f2 a regolari appelli a tutte le parti coinvolte per formare un governo unitario. Dopo che i talebani conquistarono Kabul gli Stati Uniti si espressero con una netta condanna, ma all'interno del governo vi erano voci che vedevano i talebani come un'organizzazione anti-iraniana e filo-occidentale che avrebbe potuto aiutare a stabilizzare il paese e frenare la coltivazione dell'oppio. Anche i piani del consorzio CentGas, formato dall'americana Unocal e dalla saudita Delta Oil per costruire un gasdotto attraverso l'Afghanistan dall'Asia centrale al Pakistan, ebbero un ruolo: tale oleodotto faceva parte della strategia statunitense per isolare l'Iran, ma la sua attuazione richiedeva una stabilizzazione della situazione in Afghanistan.\nQueste dichiarazioni portarono soprattutto il governo iraniano ad accusare i talebani di essere un'organizzazione creata e potenziata dalla CIA. In effetti, l'amministrazione Clinton non forn\u00ec ai talebani alcun aiuto finanziario o militare, ma inizialmente diede mano libera agli alleati Pakistan e Arabia Saudita nel loro massiccio sostegno all'organizzazione; allo stesso tempo, gli Stati Uniti si rifiutarono per\u00f2 di soddisfare le richieste pakistane di stabilire relazioni diplomatiche con il governo talebano.\nDal 1997 in poi l'atteggiamento statunitense nei confronti dei talebani cambi\u00f2 radicalmente. La linea politica inizialmente confusa, che permise ai sostenitori dei talebani di proseguire sotto traccia, fu poi sostituita da una linea decisamente antitetica ai talebani. Questa inversione di marcia nella politica statunitense in Afghanistan inizi\u00f2 con la nomina di Madeleine Albright a ministro degli esteri, e inizialmente venne guidata principalmente dalle campagne dei gruppi afghani e statunitensi per i diritti delle donne. Nel 1998 il persistente rifiuto dei talebani di scendere a compromessi con gli oppositori politici, il loro fallimento nel controllare la coltivazione dell'oppio e il loro sostegno a bin Laden portarono a un ulteriore inasprimento della politica statunitense nei confronti dell'organizzazione e dei suoi sostenitori in Pakistan. Gli attacchi di rappresaglia contro le strutture di addestramento di al-Qaeda a Khost dopo gli attacchi alle ambasciate statunitensi in Africa nell'agosto 1998 segnarono il punto di svolta nelle relazioni tra i talebani e gli Stati Uniti. Anche Unocal, sotto la pressione statunitense, rinunci\u00f2 nel dicembre 1998 ai suoi progetti di gasdotti e si ritir\u00f2 dal consorzio CentGas.\nBin Laden e la radicalizzazione dei talebani.\nDopo la conquista di Kabul, per la prima volta dagli anni 1980 migliaia di combattenti stranieri si riversarono in Afghanistan, principalmente provenienti da Stati arabi. Le loro unit\u00e0 erano organizzate da Osama bin Laden, tornato in Afghanistan dal Sudan nel maggio 1996 sotto la protezione dei talebani; I talebani fornirono a bin Laden campi di addestramento in cui venivano addestrati combattenti islamisti di tutto il mondo: i combattenti, conosciuti come Arabi-Afghani, sostennero le offensive dei talebani e furono pesantemente coinvolti nei massacri contro gli hazara.\nSotto l'influenza di bin Laden e della sua al-Qaeda wahhabita, i talebani iniziarono a radicalizzarsi ulteriormente. Dopo gli attacchi in Africa nell'agosto 1998, i decreti e i discorsi di Muhammad Omar si rivolsero sempre pi\u00f9 al sostegno della jihad globale piuttosto che alla situazione in Afghanistan, e se in precedenza cercava il riconoscimento degli Stati occidentali ora era passato alla linea radicalmente anti-occidentale di al-Qaeda. Quando Omar attacc\u00f2 il governo saudita nell'autunno del 1998, anche l'Arabia Saudita smise di sostenere i talebani e il Pakistan rimase l'unico alleato dell'organizzazione.\nDue elenchi di sanzioni contro i talebani adottati dal Consiglio di sicurezza delle Nazioni Unite nell'ottobre 1999 e nel dicembre 2000 testimoniarono l'avanzato isolamento del regime talebano. Nel 2001 i talebani adottarono misure sempre pi\u00f9 radicali contro i non musulmani, e il 10 marzo, nonostante enormi proteste nel mondo islamico, distrussero le statue del Buddha di Bamiyan con cariche esplosive e fuoco di artiglieria. Un mese dopo, Omar eman\u00f2 un decreto che obbligava sikh e ind\u00f9 a indossare piastrine gialle per identificarli in pubblico come non musulmani, e quell'estate arrest\u00f2 gli operatori umanitari cristiani. Allo stesso tempo il sostegno pakistano ai talebani cominci\u00f2 a rivoltarsi contro il suo paese d'origine, dove dal 1998 i partiti neo-talebani stavano guadagnando influenza nel Belucistan e nella provincia della frontiera nordoccidentale e stavano emanando decreti islamisti basati sul modello afghano.\nNonostante la loro radicalizzazione e il loro sostegno retorico agli obiettivi di al-Qaeda, i talebani rimasero in disparte nella jihad globale di bin Laden. Come partito etnocentrico, le proprie attivit\u00e0 furono sempre limitate al quadro nazionale, e nel complesso solo pochi afgani si unirono a reti internazionali di jihad come al-Qaeda visto che l'Afghanistan era estraneo alle loro tattiche preferite, come gli attacchi alla popolazione civile e gli attentati suicidi.\nL'intervento degli Stati Uniti (2001-2021).\nLa presenza di Osama bin Laden e di al-Qaeda in Afghanistan divenne la principale fonte di conflitto con la comunit\u00e0 internazionale e un peso per il governo talebano dal 1998 in poi. Citando l'ospitalit\u00e0 offerta dal codice del Pashtunwali, Muhammed Omar si rifiut\u00f2 categoricamente di ottemperare alle richieste sempre pi\u00f9 insistenti di Stati Uniti, Arabia Saudita e Nazioni Unite per l'estradizione di bin Laden. Le conseguenze della decisione di mettere i jihadisti stranieri sotto la loro protezione furono completamente sottovalutate dai talebani fino all'intervento guidato dagli Stati Uniti nell'ottobre 2001. Sebbene le politiche dei talebani furono fortemente condannate a livello internazionale, nessun paese occidentale fu disposto ad andare oltre gli appelli e le sanzioni in Afghanistan; ma quando dall'Afghanistan venne condotta una jihad globale contro l'unica superpotenza rimasta, il paese torn\u00f2 al centro della politica mondiale. Eventi che erano al di fuori del controllo dell'organizzazione alla fine portarono al rovesciamento dei talebani.\nIl 9 settembre 2001 agenti di al-Qaeda travestiti da giornalisti assassinarono Ahmad Sh\u0101h Massoud, il comandante della restante opposizione militare ai talebani. Due giorni dopo, membri di al-Qaeda compirono attentati suicidi che causarono quasi 3.000 morti negli Stati Uniti. Gli Stati Uniti e i loro alleati risposero con un intervento militare contro al-Qaeda e talebani in Afghanistan, e sotto l'enorme pressione statunitense anche il Pakistan ritir\u00f2 il suo sostegno ai talebani.\nIl 7 ottobre 2001 ebbero inizio massicci attacchi aerei statunitensi sulle posizioni dei talebani, mentre le unit\u00e0 del Fronte unito avanzavano a terra; entro dieci settimane dall'inizio dell'intervento, tutte le postazioni dell'organizzazione erano crollate. Lungi dal seguire gli appelli dei talebani per una nuova rivolta contro gli invasori, la maggior parte degli afghani sper\u00f2 nella protezione delle truppe straniere dai propri governanti screditati e da una nuova caduta nella guerra civile.\nAttacchi aerei e delle forze speciali statunitensi appoggiarono le rinnovate offensive dell'Alleanza del Nord che portarono alla riconquista di Kabul il 12 novembre 2001 ed all'abbattimento dello Stato talebano. Fu quindi istituita la nuova \"Repubblica islamica dell'Afghanistan\", retta dal presidente Hamid Karzai: le forze governative afghane si trovarono per\u00f2 invischiate in una lunga guerriglia contro le residue forze talebane (oltre che contro vari signori della guerra locali e bande criminali), ricevendo quindi assistenza da parte di forze militari della NATO e di altri paesi riunite nella missione International Security Assistance Force (ISAF).\nGli accordi di Doha e il ritorno dei talebani a Kabul.\nNel febbraio del 2020 fu raggiunto un accordo di pace tra le forze alleate a guida della NATO e le forze talebane che prevedeva il ritiro di tutte le forze militari nel Paese dopo meno di un anno. Successivamente, tra maggio ed agosto, inizi\u00f2 l'avanzata dei talebani per il controllo del territorio. Il 15 agosto del 2021 i talebani entrarono nella citt\u00e0 e nel palazzo presidenziale, l'Arg, rifondano l'Emirato Islamico. I militari dell'Operazione Sostegno Risoluto, gli ambasciatori ed i diplomatici abbandonarono le basi con il ponte aereo. Molti cittadini cercarono di entrare nell'aeroporto di Kabul al fine di compiere una disperata fuga."}
{"id": "3942106", "revid": "640389", "url": "https://it.wikipedia.org/wiki?curid=3942106", "title": "Paul Daley", "text": "Nelle MMA combatte nella categoria dei pesi welter per l'organizzazione statunitense Bellator, mentre nel kickboxing \u00e8 sotto contratto con la promozione giapponese K-1.\nIn passato ha militato nelle promozioni Strikeforce, BAMMA, EliteXC, Shark Fights, Impact FC, Cage Warriors, Cage Rage, Pancrase e UFC, dalla quale venne cacciato per comportamento antisportivo nonostante un gran esordio che lo vide come uno dei migliori striker del mondo.\n\u00c8 stato campione nelle promozioni britanniche Cage Rage e FX3, ed \u00e8 stato un contendente per i titoli di categoria nelle organizzazioni Strikeforce ed EliteXC.\n\u00c8 noto anche per i suoi problemi con la dieta, dato che in molte occasioni ha fallito il peso limite per la gara: in un'occasione ci\u00f2 gli imped\u00ec di gareggiare per il titolo dei pesi welter BAMMA.\nCarriera nelle arti marziali miste.\nInizi.\nDaley, inglese di origini caraibiche, inizi\u00f2 ad apprendere le arti marziali all'et\u00e0 di 8 anni, quando si iscrisse ad una scuola di karate.\nCome professionista delle arti marziali miste entr\u00f2 nella palestra Mike's Gym di Amsterdam e nella palestra Team Rough House di Nottingham, dove venne cresciuto assieme ad altri talenti del calibro di Dan Hardy, divenendo principalmente un grande striker.\nLa sua carriera da lottatore professionista inizi\u00f2 nel 2003 con diverse promozioni britanniche quali Extreme Brawl, UKMMAC, Cage Warriors e Cage Rage; l'inizio non fu dei migliori e Daley termin\u00f2 il primo anno con un record personale di 1-2, venendo sconfitto due volte per sottomissione.\nCage Rage e Cage Warriors.\nDal 2004 Daley riesce ad inanellare una serie di vittorie contro avversari di valore come Xavier Foupa-Pokam (futuro lottatore UFC), il campione nazionale Paul Jenkins e Jess Liaudin, tutti e tre messi KO.\nNel 2005 pu\u00f2 cos\u00ec lottare per ben due titoli, ovvero il vacante titolo dei pesi welter Cage Warriors contro Abdul Mohamed ed il titolo nazionale Cage Rage ancora una volta contro il campione Paul Jenkins: entrambi gli incontri terminano in parit\u00e0, e quindi Daley fallisce entrambe le opportunit\u00e0 per ottenere una cintura di campione gi\u00e0 al suo terzo anno da professionista.\nNel frattempo Paul combatte anche per altre organizzazioni locali come l'FX3 e la SF, nella quale viene sconfitto da Pat Healy; la sua quarta sconfitta in carriera avviene nel 2006 per mano del brasiliano Jean Silva, ma lo stesso anno Daley sconfigge il veterano Dave Strasser e combatte per il titolo nazionale Cage Rage contro Ross Mason, vincendo ai punti e divenendo quindi campione.\nHa un'esperienza anche in Giappone nella prestigiosa Pancrase, un incontro con Satoru Kitaoka terminato con la vittoria del giapponese per sottomissione.\nSuccessivamente difende il titolo nazionale Cage Rage mettendo KO Sol Gilbert, perde un incontro con Luiz Azeredo ai punti e nel 2007 pu\u00f2 lottare per il titolo di categoria della promozione FX3 contro Daniel Weichel, futuro dominatore europeo nella categoria dei pesi leggeri: Daley riesce ad imporsi nel primo round per KO con una ginocchiata, vincendo il titolo e detenendo contemporaneamente due titoli di due differenti organizzazioni.\nDaley prosegue la sua striscia positiva vincendo l'incontro della personale trilogia con Paul Jenkins, incontro valido per il titolo nazionale Cage Rage, e sconfiggendo Duane Ludwig per KO Tecnico nel suo primo incontro per la promozione statunitense Strikeforce.\nDaley completa l'opera sempre nel 2007 con la vittoria per KO Tecnico su Mark Weir in un incontro valido sia per il titolo nazionale, sia per il titolo Cage Rage vero e proprio: Daley diviene quindi campione di ben tre cinture contemporaneamente.\nNord America: EliteXC e MFC.\nNel 2008 prova a fare il grande passo, combattendo sempre pi\u00f9 spesso negli Stati Uniti in organizzazioni come la ShoXC, dove stende Sam Morgan nel primo round con una gomitata.\nSi presenta alla sfida per il titolo EliteXC con un record personale di 18-6-2: l'avversario, Jake Shields, sar\u00e0 uno dei pi\u00f9 forti lottatori dei pesi welter negli anni 2010 grazie alle sue prestazioni in Strikeforce ed UFC; Daley viene sottomesso nel secondo round con un armbar, subendo quindi la sua settima sconfitta personale.\nHa un'esperienza anche nella promozione canadese Maximum Fighting Championship, dove sconfigge un lottatore di alto livello come John Alessio ma viene poi sconfitto ai punti dall'ex campione bodogFight Nick Thompson.\nNel 2009 avrebbe dovuto prendere parte all'evento \"\" della nuova promozione statunitense Affliction Entertainment, ma a causa del prematuro fallimento di quest'ultima l'incontro con il campione IFL Jay Hieron salt\u00f2.\nUltimate Fighting Championship.\nDaley viene ingaggiato dalla prestigiosissima UFC nel 2009: raggiunge quindi La Mecca delle arti marziali miste del tempo.\nIl suo esordio \u00e8 eccezionale e viene subito bollato come uno dei migliori striker del mondo: al suo debutto stende a pugni nel primo round il danese Martin Kampmann, stabilmente uno dei primi dieci pesi welter al mondo, e fa lo stesso nel suo secondo incontro con Dustin Hazelett; in quest'ultimo incontro Daley fallisce il peso limite e viene multato, problema quello del peso che il lottatore britannico si porter\u00e0 dietro per tutta la carriera.\nA Daley viene data una grandissima opportunit\u00e0 con l'evento \"UFC 113: Machida vs. Shogun 2\": se avesse sconfitto il rivale Josh Koscheck avrebbe potuto sfidare il campione in carica Georges St-Pierre, uno dei pi\u00f9 forti lottatori pound for pound del mondo in quegli anni.\nKoscheck, al corrente della grande abilit\u00e0 di Daley nella boxe, guida il combattimento sulla lotta a terra e controlla l'avversario al suolo per l'intero incontro, ottenendo una vittoria ai punti: al termine dell'incontro un deluso ed arrabbiato Daley colp\u00ec al volto Koscheck a gioco fermo, gesto antisportivo che caus\u00f2 l'allontanamento definitivo del lottatore europeo dall'UFC e la sospensione per un mese da parte della commissione atletica del Qu\u00e9bec.\nStrikeforce e BAMMA.\nDopo l'indecorosa uscita dall'UFC le possibilit\u00e0 di contratto per un Daley comunque al top non mancarono: sempre riconosciuto come uno dei migliori pesi welter al mondo, successivamente lott\u00f2 per l'australiana Impact Fighting Championships, dove vinse per sottomissione contro l'ex lottatore Pride Daniel Ac\u00e1cio.\nRest\u00f2 negli Stati Uniti, dove affront\u00f2 e sconfisse Jorge Masvidal, prima di firmare per la Strikeforce nel 2010 e per la britannica BAMMA nel 2011.\nCon la prestigiosa Strikeforce vinse il primo incontro mettendo KO l'ex campione WEC Scott Smith e guadagnandosi la possibilit\u00e0 di affrontare il campione in carica Nick Diaz: Diaz era al tempo uno dei primi tre pesi welter al mondo, molto abile nella boxe, e Daley non riusc\u00ec ad arginarlo, finendo KO al termine del primo round; dopo quell'incontro Diaz pass\u00f2 all'UFC come uno dei possibili sfidanti al titolo dei pesi welter.\nL'avventura in Strikeforce prosegu\u00ec male e Daley sub\u00ec altre due sconfitte, questa volta per mano dell'imbattuto Tyron Woodley e del campione Pride Kazuo Misaki.\nNel giugno 2012 Daley rescinde consensualmente il contratto con Strikeforce per potersi dedicare a promozioni che gli permettono di lottare con maggior frequenza.\nCon la BAMMA nel 2011 avrebbe dovuto lottare per il titolo di categoria, ma fall\u00ec il peso e di conseguenza l'incontro con il campione DEEP Yuya Shirai non valse per la cintura: Daley s'impose con un knock out, il ventesimo della sua carriera su 27 vittorie.\nBellator e ritorno in BAMMA.\nNel giugno del 2012 Daley, svincolatosi dal contratto che lo legava alla Strikeforce, firma un nuovo contratto con la Bellator.\nEsordisce il 20 luglio 2012 con una vittoria per KO al primo round contro Rudy Bears.\nSuccessivamente avrebbe dovuto lottare in novembre contro Kyle Baker, ma l'incontro non si materializz\u00f2; tramite una votazione i fan della Bellator chiesero a gran voce un match tra Daley e War Machine, ma il possibile avversario s'infortun\u00f2 e in seguito Daley ebbe problemi con il visto d'ingresso per gli Stati Uniti, e cos\u00ec decise di sfruttare la sua popolarit\u00e0 nel Regno Unito ed in Irlanda per prendere parte ad un evento della promozione irlandese Cage Contender, che lo accolse nel febbraio 2013 facendolo esordire contro il francese Patrick Vall\u00e9e (record: 9-4-1): Daley s'impose per KO durante la seconda ripresa.\nIn maggio lott\u00f2 negli Emirati Arabi Uniti contro la cintura nera di jiu jitsu brasiliano Rodrigo Ribeiro, vincendo ancora una volta per KO nel secondo round.\nDue mesi dopo firma la quarta vittoria consecutiva per KO in Inghilterra contro il polacco \u0141ukasz Chlewicki.\nA causa dei continui problemi ad ottenere un visto d'ingresso per gli Stati Uniti, problemi dovuti ad un precedente penale per il coinvolgimento in una rissa avvenuta in un bar inglese, in luglio la Bellator prese la decisione di interrompere il rapporto professionale con Daley; Daley prosegu\u00ec nel combattere in circuiti europei e firm\u00f2 un nuovo contratto valido per tre incontri con la BAMMA.\nIn novembre Daley vede la propria striscia di risultati positivi venire interrotta da una sconfitta in Russia contro l'atleta di casa Alexander Yakovlev.\nTorna alla vittoria un mese dopo con la promozione BAMMA sconfiggendo Romario da Silva per KO.\nNel febbraio 2014 prende parte ad un evento di kickboxing con regole K-1 promosso dall'organizzazione inglese Contender Promotions in un incontro che lo vede opposto al connazionale Shaun Lomas, incontro vinto per KO tecnico durante la terza ripresa.\nLo stesso anno sempre in un evento di kickboxing mette KO il russo Alexander Surzhko: si tratt\u00f2 dell'evento \"Legend III: Pour Homme\" ospitato a Milano ed organizzato dalla promozione russa Legend.\nIn aprile combatte per la croata FFC un incontro di kickboxing, sconfiggendo lo sloveno Miran Fabjan per KO.\nRitorno in Bellator.\nNel luglio 2014 firma un nuovo contratto con la promozione statunitense Bellator MMA, e gi\u00e0 nel febbraio del 2015 avrebbe dovuto affrontare il campione in carica dei pesi welter Douglas Lima in un incontro valido per il titolo, ma ad un mese dal match il brasiliano s'infortun\u00f2 e cos\u00ec Daley affront\u00f2 l'esperto Andr\u00e9 Santos, vincendo ai punti.\nA luglio affront\u00f2 Dennis Olson all'evento Bellator 140. Dopo primo round molto equilibrato, ottenne la vittoria per KO tecnico nella seconda ripresa.\nAl suo terzo match in Bellator in meno di un anno, Daley affront\u00f2 Andy Uhrich il 29 gennaio del 2016. Vinse l'incontro per KO con un montate destro a soli due minuti dall'inizio dell'incontro.\nDaley avrebbe dovuto affrontare il suo vecchio rivale Josh Koscheck, in un rematch che si doveva tenere a Londra il 16 luglio 2016. Il 6 giugno, per\u00f2, Koscheck rinunci\u00f2 all'incontro e venne rimpiazzato dall'ex campione dei pesi welter Bellator Douglas Lima. Daley venne sconfitto per decisione unanime."}
{"id": "3942109", "revid": "1305887", "url": "https://it.wikipedia.org/wiki?curid=3942109", "title": "Peter Laird", "text": ""}
{"id": "3942113", "revid": "22416", "url": "https://it.wikipedia.org/wiki?curid=3942113", "title": "Open Web Application Security Project", "text": "L'Open Web Application Security Project (chiamato semplicemente OWASP) \u00e8 un progetto open-source che ha l'obiettivo di realizzare linee guida, strumenti e metodologie per migliorare la sicurezza delle applicazioni. Fu avviato il 9 settembre 2001 da Mark Curphey, Dennis Groves e Jeremiah Grossman. \nNel 2004 fu istituita una fondazione no-profit che supporta l'OWASP, che persegue l'obiettivo di aumentare la sicurezza delle applicazioni consentendo di prendere le decisioni in base ai rischi. In Europa \u00e8 un'organizzazione no-profit registrata a partire da giugno 2011; \u00e8 presente anche in Italia con il Chapter OWASP-Italy fondato da Matteo Meucci a Gennaio del 2005.\nPubblicazioni e risorse.\nI progetti OWASP sono suddivisi nelle seguenti categorie:\nFlagship Projects: questi progetti hanno dimostrato un valore strategico per OWASP e la sicurezza delle applicazioni nel loro insieme.\nLab Projects: i progetti di laboratori OWASP rappresentano progetti che hanno prodotto un prodotto di valore rivisto OWASP.\nIncubator Projects: i progetti di incubatori OWASP sono in una fase sperimentale in cui i progetti sono ancora in fase di sviluppo, le idee sono ancora state dimostrate e lo sviluppo \u00e8 ancora in corso.\nIl progetto OWASP conta pi\u00f9 di 140 open source. Sono generalmente suddivisi in 3 categorie:\n- \"Protezione delle applicazioni:\" si tratta di strumenti e documenti che possono essere utilizzati per sviluppare software sempre pi\u00f9 sicuro.\n- \"Verifica della sicurezza:\" si tratta di strumenti e documenti che possono essere utilizzati per trovare le vulnerabilit\u00e0 nel codice o nel servizio.\n- \"Ciclo di vita di sicurezza del software\": Questi sono strumenti e documenti che possono essere utilizzati per aggiungere attivit\u00e0 legate alla sicurezza nel ciclo di sviluppo del software (SDLC).\nI progetti OWASP pi\u00f9 rilevanti sono al momento i seguenti:\n- OWASP Top Ten: la \"Top Ten\", pubblicata per la prima volta nel 2003, \u00e8 riconosciuta a livello globale dagli sviluppatori come il primo passo verso una realizzazione del software pi\u00f9 sicuro. Mira a sensibilizzare sulla sicurezza delle applicazioni identificando alcuni dei rischi pi\u00f9 critici per le organizzazioni. [9] [10] [11] Numerosi standard, libri, strumenti e organizzazioni fanno riferimento al progetto Top 10, tra cui MITRE, PCI DSS, [12] la Defense Information Systems Agency (DISA-STIG), la Federal Trade Commission (FTC) degli Stati Uniti, [13] e molti [quantificare] di pi\u00f9.\n- OWASP Software Assurance Maturity Model : il progetto Software Assurance Maturity Model (SAMM) si impegna a costruire un framework utilizzabile per aiutare le organizzazioni a formulare e implementare una strategia per la sicurezza delle applicazioni che sia su misura per i rischi aziendali specifici dell'organizzazione.\n- OWASP Building Guide : rappresenta la guida linea per lo sviluppo sicuro e fornisce una guida pratica includendo esempi di codice J2EE, ASP.NET e PHP. La OWASP Building Guide copre una vasta gamma di problemi di sicurezza a livello di applicazione, dall'iniezione di SQL a problemi moderni come phishing, gestione delle carte di credito, conformit\u00e0 e problemi di privacy.\n- OWASP Proactive Controls: la OWASP Top Ten Proactive Controls 2018 \u00e8 un elenco di tecniche di sicurezza che dovrebbero essere incluse in ogni progetto di sviluppo software. Sono ordinati per ordine di importanza, con il controllo numero 1 il pi\u00f9 importante. Questo documento \u00e8 stato scritto dagli sviluppatori per gli sviluppatori per aiutare i nuovi a garantire lo sviluppo.\n- OWASP Testing Guide : la Guida alla verifica di sicurezza di OWASP include un framework di test che gli utenti possono implementare nelle proprie organizzazioni e una guida di penetration test pi\u00f9 tecnica che descrive la metodologia per testare i pi\u00f9 comuni problemi di sicurezza delle applicazioni Web e dei servizi Web. La versione 4 \u00e8 stata pubblicata nel settembre 2014, con il contributo di 60 persone. La versione 4.1 \u00e8 stata pubblicata ad Aprile 2020.\n- OWASP Mobile Security Testing Guide: la guida vuole definire lo standard del settore per la sicurezza delle applicazioni mobili. La guida mostra la metodologia per eseguire i test coprendo i processi, le tecniche e gli strumenti utilizzati durante un test di sicurezza delle applicazioni mobili, nonch\u00e9 un set esaustivo di casi di test che consente ai tester di fornire risultati coerenti e completi.\n- OWASP Code Review Guide : la guida alla revisione del codice \u00e8 attualmente alla versione 2.0, rilasciata a luglio 2017.\n- OVASP Application Security Verification Standard (ASVS) : uno standard per l'esecuzione di verifiche di sicurezza a livello di applicazione. \n- OWASP ZAP : Zed Attack Proxy (ZAP) \u00e8 uno strumento di test di penetrazione integrato facile da usare per la ricerca di vulnerabilit\u00e0 nelle applicazioni Web. \u00c8 progettato per essere utilizzato da persone con una vasta gamma di esperienze di sicurezza, inclusi sviluppatori e tester funzionali che sono nuovi ai test di penetrazione.\n- OWASP Webgoat : un'applicazione web volutamente insicura creata da OWASP come guida per pratiche di programmazione sicure. Una volta scaricata, l'applicazione viene fornita con un tutorial e una serie di diverse lezioni che istruiscono gli studenti su come sfruttare le vulnerabilit\u00e0 con l'intenzione di insegnare loro come scrivere codice in modo sicuro.\n- Pipeline AppSec OWASP : il progetto Pipeline DevOps di Application Security (AppSec) \u00e8 un luogo dove trovare le informazioni necessarie per aumentare la velocit\u00e0 e l'automazione di un programma di sicurezza delle applicazioni. Le pipeline di AppSec adottano i principi di DevOps e Lean e lo applicano a un programma di sicurezza delle applicazioni. "}
{"id": "3942116", "revid": "436907", "url": "https://it.wikipedia.org/wiki?curid=3942116", "title": "Ritornano quelli di... Calibro 35", "text": "Ritornano quelli di... Calibro 35, pubblicato nel febbraio 2010, \u00e8 il secondo album del gruppo musicale italiano Calibro 35.\nIl disco.\nIl titolo dell'album contiene una citazione del film \"Ritornano quelli della calibro 38\" di Giuseppe Vari del 1978 ed \u00e8 allo stesso tempo un riferimento al loro primo album, appunto \"Calibro 35\" del 2008.\nCinque tracce delle tredici totali dell'album sono riletture di grandi pezzi. In particolare \"La morte accarezza a mezzanotte\" \u00e8 di Gianni Ferrio, \"Milano odia, la polizia non pu\u00f2 sparare\" \u00e8 di Ennio Morricone, \"Cinque bambole per la luna d'agosto\" \u00e8 di Piero Umiliani, \"Sospesi nel traffico\" \u00e8 (tra gli altri) di Stefano Torossi mentre \"Il Consigliori\" \u00e8 di Riz Ortolani.\nL'album \u00e8 stato registrato allo Studio OmniaB e alle Officine Meccaniche.\nNello stesso 2010 il disco esce in Italia (su Ghost Records) e negli Stati Uniti (per la Nublu Records). La versione in vinile (uscita per Tannen Records) presenta 3 tracce aggiuntive (\"Svolta Sul Caso D'Amario\", \"Milano - New York Solo Andata\" e \"I Milanesi Ammazzano Il Sabato\")"}
{"id": "3942117", "revid": "1543377", "url": "https://it.wikipedia.org/wiki?curid=3942117", "title": "Glafira", "text": "Biografia.\nOrigini.\nGlafira nacque in Cappadocia nel 35 a.C. circa e l\u00ec crebbe; vant\u00f2 ascendenze greche, armene e persiane.\nUn suo antenato era Archelao, il braccio destro del re Mitridate VI del Ponto, che probabilmente ne spos\u00f2 una figlia. Suo figlio era Archelao, che nel 63 a.C. fu nominato gran sacerdote di Comana (Cappadocia) da Gneo Pompeo Magno e che, nel 56-55, fu re d'Egitto in quanto marito di Berenice IV. La terza generazione fu quella di Archelao, alleato dei Romani e gran sacerdote di Comana fino al 47 a.C., quando Gaio Giulio Cesare abol\u00ec questo regno a seguito di una riorganizzazione dei territori vassalli di Roma; questo Archelao spos\u00f2 la famosa etera Glafira. La coppia ebbe un figlio, nato col nome di Sisinna ma meglio noto come Archelao di Cappadocia, in quanto nel 36 a.C. Marco Antonio lo nomin\u00f2 re di Cappadocia in sostituzione di Ariarate X di Cappadocia, alleato dei Parti. Questo Archelao ebbe Glafira e Archelao di Cilicia da una principessa armena di nome ignoto, prima moglie di Archelao, morta prima dell'8 a.C.; potrebbe essere stata una figlia del re Artavaside II di Armenia, figlio di Tigrane II il Grande e di Cleopatra d'Armenia, figlia di Mitridate VI; in tal caso i genitori di Glafira potrebbero essere stati imparentati. Glafira ebbe anche una sorellastra, Antonia Trifena.\nNel 25 a.C., Augusto concesse ad Archelao altri territori da governare, incluso il porto di Elaiussa Sebaste, che Archelao ribattezz\u00f2 in onore di Augusto. La famiglia reale si stabil\u00ec nella nuova capitale, dove Archelao fece costruire una residenza reale e un palazzo sull'isola nella baia. Glafira ebbe il titolo di \"figlia del re\", indicante la sua importante discendenza. Era una donna attraente e dinamica, affascinante e desiderata.\nMatrimonio con Alessandro.\nAugusto favoriva i matrimoni tra le dinastie regali vassalle dell'Impero romano. Erode il Grande prediligeva i matrimoni all'interno della sua famiglia, ma per suo figlio Alessandro, avuto dalla principessa asmonea Mariamne, volle un matrimonio con una principessa straniera, e dunque negozi\u00f2 un'alleanza matrimoniale con Archelao.\nPertanto, nel 18 o 17 a.C. Glafira spos\u00f2 Alessandro alla corte di Erode, a Gerusalemme; in tale occasione divenne ebrea e si convert\u00ec al giudaismo, anche se non \u00e8 fatta menzione della conversione nelle narrazioni di questo matrimonio. Archelao forn\u00ec alla figlia una dote, che successivamente Erode le restitu\u00ec. L'unione di Alessandro e Glafira \u00e8 descritta come felice; i due ebbero tre figli, due maschi \u2013 Alessandro e Tigrane V \u2013 e una figlia dal nome sconosciuto. I nomi scelti da Alessandro e Glafira per i propri figli rifletterono la loro discendenza reale e il loro retroterra culturale.\nAlla corte di Gerusalemme, Glafira si fece molti nemici a causa del suo rimarcare la propria nobilt\u00e0: sottolineava infatti il suo discendere in linea paterna dai sovrani macedoni e in linea materna dai re dell'Impero achemenide, e in questo modo tacciava di natali poco nobili Salome (la sorella di Erode) e le mogli di Erode, che le divennero nemiche. Mostrava indignazione nei confronti di Berenice, figlia di Salome e moglie di Aristobulo (fratello di Alessandro), tanto che lo stesso Aristobulo descriveva la propria moglie come una donna del popolo; a sua volta Salome mise in giro la voce che Erode fosse innamorato di Glafira, cosa che fece infuriare Alessandro e rovin\u00f2 i rapporti col padre.\nErode divenne sempre pi\u00f9 sospettoso dei due figli asmonei, Alessandro e Aristobulo, tanto che, col permesso di Augusto, li fece mettere a morte nel 7 a.C. In tale occasione, Erode mise in dubbio la lealt\u00e0 di Glafira verso di lui, e decise di rimandarla in Cappadocia, pur mantenendo la custodia dei figli. Questo evento, per\u00f2, non ruppe le relazioni amichevoli tra i due regni.\nMatrimonio con Giuba II.\nErode mor\u00ec nel 4 a.C. a Gerico; i figli di Glafira raggiunsero allora la madre in Cappadocia, rinunciarono al giudaismo e abbracciarono la cultura greca dei loro avi, inclusa la religione, ma malgrado ci\u00f2 mantennero i legami con la corte erodiana.\nTra il 2 a.C. e il 2 d.C., il re Giuba II di Mauretania, vassallo dei Romani, fece il giro del Mediterraneo orientale con Gaio Cesare, nipote di Augusto; durante il viaggio, incontr\u00f2 Glafira e se ne innamor\u00f2, sposandola prima del 6. La precedente moglie di Giuba II, Cleopatra Selene II, era probabilmente gi\u00e0 morta; sebbene esistano alcune monete di Cleopatra datate al 17, \u00e8 improbabile che un sovrano romanizzato come Giuba II fosse poligamo, anche se suo padre lo era stato.\nGlafira divenne dunque Regina di Mauretania, ma il suo matrimonio con Giuba II fu probabilmente breve, tanto che non esistono iscrizioni africane in suo onore; un'iscrizione a lei dedicata \u00e8 stata per\u00f2 ritrovata ad Atene:\nMatrimonio con Erode Archelao.\nMentre era sposata a Giuba, Glafira conobbe Erode Archelao, fratellastro del suo primo marito e ora etnarca di Samaria, Giudea e Idumea per volont\u00e0 dei Romani. Si innamorarono e decisero di sposarsi; a tale scopo, Glafira dovette divorziare da Giuba ed Erode dalla sua prima moglie, la cugina Mariamne. Dopo il loro matrimonio, avvenuto prima del 6, entrava in contrasto con le leggi ebraiche, in quanto Glafira era moglie del fratello di Archelao e aveva avuto figli dal primo matrimonio; ci\u00f2 caus\u00f2 uno scandalo religioso in Giudea.\nPoco dopo le nozze, Glafira avrebbe sognato il primo marito rimproverarla per non esserle stata fedele, sposando suo cognato, e dicendole che non l'avrebbe reclamata come sua. Glafira confid\u00f2 il sogno alle persone a lei vicine, e dopo due giorni mor\u00ec."}
{"id": "3942121", "revid": "122993172", "url": "https://it.wikipedia.org/wiki?curid=3942121", "title": "Torneo di Viareggio 1998", "text": "Il Torneo di Viareggio 1998, cinquantesima edizione del torneo calcistico riservato alle formazioni giovanili di squadre di tutto il mondo, si \u00e8 tenuto tra l'8 febbraio e il 23 febbraio 1998. Il torneo al quale hanno partecipato 32 squadre da 7 paesi \u00e8 stato vinto dal Torino per la sesta volta nella sua storia.\nFormato.\nLe 32 squadre partecipanti sono state suddivise in otto gironi. Le quattro squadre di ogni girone si affrontano in gare di sola andata. Si qualificano agli ottavi di finale le prime e le seconde classificate. Dalla seconda fase in poi le squadre si incontrano tra di loro in gara unica ad eliminazione diretta. In caso di parit\u00e0 al termine dei tempi regolamentari degli ottavi di finale si procede all'esecuzione dei calci di rigore. Dai quarti di finale in poi dopo i tempi regolamentari, due tempi supplementari da 15 minuti ciascuno, seguiti in caso di parit\u00e0 dai calci di rigore. Le perdenti delle semifinali si affrontano nella finale di consolazione, eventualmente risolta con i calci di rigore dopo i 90 minuti regolamentari. Le vincenti delle semifinali giocano la finale: in caso di parit\u00e0 dopo tempi regolamentari e tempi supplementari, la gara viene ripetuta e in caso di ulteriore parit\u00e0 dopo tempi regolamentari e tempi supplementari si procede ai calci di rigore"}
{"id": "3942122", "revid": "92723", "url": "https://it.wikipedia.org/wiki?curid=3942122", "title": "Diocesi di Hirta", "text": "La diocesi di Hirta \u00e8 una sede soppressa della Chiesa d'Oriente, attestata dal V all'XI secolo, e una sede titolare della Chiesa cattolica.\nStoria.\nHirta, le cui rovine si trovano nei pressi della citt\u00e0 irachena di Najaf, fu un'antica diocesi della Chiesa d'Oriente, attestata tra il 410 ed il 1012, e direttamente soggetta al \"catholicos\"-patriarca di Seleucia-Ctesifonte.\nLe cronache siriache hanno trasmesso i nomi di dodici vescovi di Hirta. Il primo \u00e8 Osea, che fu presente al concilio indetto dal patriarca Isacco nel 410; in quest'occasione, il Canone XXI non assegna la diocesi a nessuna sede metropolitana, segno delle difficolt\u00e0 per le pi\u00f9 antiche diocesi della Chiesa d'Oriente, quale era quella di Hirta, a sottomettersi ad un'autorit\u00e0 che non fosse la propria. Secondo le liste delle diocesi della Chiesa d'Oriente riportate da Elia di Damasco nel IX secolo, Hirta era una delle tredici diocesi suffraganee dipendenti dal catholicos-patriarca di Seleucia-Ctesifonte. L'ultimo vescovo noto di Hirta fu Giovanni Bar Nazuk, che nel 1012 divenne patriarca della Chiesa d'Oriente.\nDal 2004 Hirta \u00e8 annoverata tra le sedi vescovili titolari della Chiesa cattolica con il nome di \"Hirta\" (in latino: \"Hirtensis\"); dall'11 gennaio 2014 il vescovo titolare \u00e8 Saad Sirop, visitatore apostolico per i fedeli caldei residenti in Europa."}
{"id": "3942126", "revid": "48008022", "url": "https://it.wikipedia.org/wiki?curid=3942126", "title": "La costruzione di un amore (Noemi)", "text": ""}
{"id": "3942127", "revid": "1305772", "url": "https://it.wikipedia.org/wiki?curid=3942127", "title": "Amiche nemiche (serie televisiva 1995)", "text": "Amiche nemiche (\"Girl Friends - Freundschaft mit Herz\") \u00e8 una serie televisiva tedesca in 89 episodi trasmessi per la prima volta nel corso di 7 stagioni dal 1995 al 2005. L'ultimo episodio fu trasmesso con una puntata speciale il 13 ottobre 2007 sulla ZDF.\n\u00c8 una serie del genere drammatico incentrata sulle vicende del personale in un albergo di Amburgo tra amicizie, intrighi e amore. Il plot principale ruota intorno all'amicizia tra Marie Malek e Ilka Frowein e al loro rapporto a volte conflittuale a causa della rivalit\u00e0 sul lavoro. La storia della serie \u00e8 liberamente ispirata alla commedia statunitense \"Una donna in carriera\" (1988) con Melanie Griffith e Harrison Ford.\nProduzione.\nLa serie, ideata da Christian Pfannenschmidt, fu prodotta da Objectiv Film e Zweites Deutsches Fernsehen e girata ad Amburgo in Germania. Le musiche furono composte da Jens Langbein e Robert Schulte Hemming. Il tema musicale \u00e8 \"Girlfriends (Won't Give Up)\".\nRegisti.\nTra i registi della serie sono accreditati:\nSceneggiatori.\nTra gli sceneggiatori della serie \u00e8 accreditato Christian Pfannenschmidt (76 episodi, 1995-2007).\nDistribuzione.\nLa serie fu trasmessa in Germania dal 26 dicembre 1995 al 13 ottobre 2007 sulla rete televisiva ZDF. In Italia \u00e8 stata trasmessa su RaiDue con il titolo \"Amiche nemiche\".\nAlcune delle uscite internazionali sono state:"}
{"id": "3942128", "revid": "124808", "url": "https://it.wikipedia.org/wiki?curid=3942128", "title": "Freundschaft mit Herz", "text": ""}
{"id": "3942129", "revid": "125687849", "url": "https://it.wikipedia.org/wiki?curid=3942129", "title": "Undisputed", "text": "Undisputed \u00e8 un film statunitense del 2002 prodotto da Miramax. \u00c8 interpretato e co-prodotto da Wesley Snipes, e co-interpretato da Ving Rhames.\nIl film \u00e8 stato diretto e prodotto da Walter Hill, e scritto da David Giler e Hill, meglio noto come lo scrittore e regista di \"48 ore\" e \"Strade di fuoco\".\nNon \u00e8 riuscito a emergere al box-office e ha ricevuto recensioni contrastanti da parte della critica. Tuttavia ha trovato il successo sul mercato home video, tanto da essere prodotto un sequel, senza, per\u00f2, i membri del cast originale:\" \" uscito nel 2006. Un secondo sequel, \"\", \u00e8 stato prodotto nel 2010. Successivamente ne \u00e8 stato realizzato un ulteriore capitolo nel 2016: \"Undisputed 4 - Il ritorno di Boyka\".\nTrama.\nGeorge \"Iceman\" Chambers, campione del mondo dei pesi massimi di pugilato, viene arrestato con l'accusa di stupro. Subito dopo il suo arrivo in prigione, Chambers viene a sapere dell'esistenza di un programma di pugilato interno e che il detenuto Monroe \u00e8 campione indiscusso da dieci anni. Chambers non vuole essere secondo a nessuno quindi inizia a istigare Monroe alla lotta, per dimostrare di essere l'unico campione. Vedendo questo, Ripstein, anziano capo mafia detenuto nel carcere, vero storico ed amante del pugilato, organizza un incontro clandestino tra i due per vedere chi sia il vero campione indiscusso.\nBen presto Iceman riesce a inimicarsi l'intera comunit\u00e0 carceraria, nel contempo nega con veemenza la sua colpevolezza per lo stupro. Monroe Hutchen \u00e8 completamente l'opposto, ammette apertamente l'omicidio compiuto, \u00e8 tranquillo, riflessivo e certo delle sue capacit\u00e0.\nL'incontro si svolge secondo le regole di fine '800 (nessun arbitro, conteggio di 60 secondi e non di 10...) con un'unica eccezione, i pugili non combatteranno a pugni nudi, ma con i guantoni"}
{"id": "3942130", "revid": "436907", "url": "https://it.wikipedia.org/wiki?curid=3942130", "title": "Ogni riferimento a persone esistenti o a fatti realmente accaduti \u00e8 puramente casuale", "text": "Ogni riferimento a persone esistenti o a fatti realmente accaduti \u00e8 puramente casuale, pubblicato nel 2012, \u00e8 il terzo album del gruppo musicale italiano Calibro 35.\nIl disco.\nIl disco segue a due anni di distanza il precedente lavoro \"Ritornano quelli di... Calibro 35\" (2010) e a quattro il debutto con \"Calibro 35\" del 2008. \u00c8 stato pubblicato da Venus Dischi, mentre il vinile da Tannen Records.\nDue tracce delle dodici totali dell'album sono riletture di grandi pezzi. In particolare \"Passaggi nel tempo\" \u00e8 di Ennio Morricone mentre \"New York New York\" \u00e8 di Piero Piccioni.\nIl disco \u00e8 stato pubblicato anche negli Stati Uniti dalla Noblu Records il 10 luglio 2012 con il titolo \"Any Resemblance to Real Persons or Actual Facts Is Purely Coincidental\". Inoltre \u00e8 stato registrato a New York negli studi Brooklyn Recording e Mission Sound."}
{"id": "3942132", "revid": "124808", "url": "https://it.wikipedia.org/wiki?curid=3942132", "title": "Girl Friends - Freundschaft mit Herz", "text": ""}
{"id": "3942135", "revid": "22356", "url": "https://it.wikipedia.org/wiki?curid=3942135", "title": "Pachypleurosauridae", "text": ""}
{"id": "3942136", "revid": "1543377", "url": "https://it.wikipedia.org/wiki?curid=3942136", "title": "Collegio rabbinico d'America", "text": "Rabbinical College of America - in italiano: Collegio rabbinico d'America - \u00e8 uno dei pi\u00f9 grandi collegi yeshivah chassidici di Chabad Lubavitch del mondo. Ha sede a Morristown (New Jersey) e ha formato migliaia di studenti rabbinici. La Yeshivah \u00e8 sostenuta da filantropi ebrei, come David T. Chase and Ronald Lauder della \"Est\u00e9e Lauder\". \u00c8 stata fondata ed \u00e8 diretta da rabbi Moshe Herson. La crescita del collegio ha avuto un impatto culturale notevole sulla comunit\u00e0 e ha spinto molte famiglie ebree a spostarsi vicino alla Yeshiva e relative sinagoghe.\nLegalmente riconosciuta dalla commissione statale New Jersey Commission on Higher Education, la Yeshiva assegna una laurea quadriennale in studi religiosi riconosciuta dall'Association of Advanced Rabbinical and Talmudic Schools.\nIl collegio \u00e8 situato nella contea di Morris (New Jersey) in un campus di 330.000 m2. Il campus \u00e8 anche il quartier generale del movimento Chabad-Lubavitch del New Jersey."}
{"id": "3942141", "revid": "256896", "url": "https://it.wikipedia.org/wiki?curid=3942141", "title": "Rabbinical College of America", "text": ""}
{"id": "3942142", "revid": "599013", "url": "https://it.wikipedia.org/wiki?curid=3942142", "title": "Tiziana Alagia", "text": "Biografia.\nLaureata all'universit\u00e0 di Pisa in lingue e letterature straniere, esordisce ai Campionati del mondo di corsa campestre del 1992 a Boston, piazzandosi al 41\u00ba posto nella categoria \"juniores\". Nello stesso anno gareggia ai Campionati del mondo juniores di atletica leggera di Seul, arrivando al 14\u00ba posto nei metri piani, e nel 1995 partecipa ai Campionati del mondo di mezza maratona.\nSotto la preparazione di Renato Canova, vince per due volte consecutive la maratona \"Vivicitt\u00e0 Firenze\" nel 1997 e nel 1998. Nel 1999, corre nella maratona di Assisi e si classifica al 4\u00ba posto. Vince nel 2000 le gare di Cannes, Cesano Boscone, Firenze e Fiumicino."}
{"id": "3942146", "revid": "48008289", "url": "https://it.wikipedia.org/wiki?curid=3942146", "title": "Le vacanze del sor Clemente", "text": ""}
{"id": "3942147", "revid": "767487", "url": "https://it.wikipedia.org/wiki?curid=3942147", "title": "Natale di fuoco", "text": "Natale di fuoco (\"Riot\") \u00e8 un film statunitense del 1996 diretto da Joseph Merhi. \u00c8 un film d'azione incentrato sul rapimento della figlia di un ambasciatore inglese a Los Angeles da parte di terroristi irlandesi.\nTrama.\nLa figlia di un ambasciatore inglese viene rapita da terroristi irlandesi dell'Ira; a questo punto le autorit\u00e0 americane incaricano il maggiore Shane Alcott (Gary Daniels) di intervenire nella delicata operazione.\nProduzione e distribuzione.\nIl film \u00e8 prodotto e distribuito dalla PM Entertainment del regista e produttore siriano Joseph Merhi. In diversi paesi \u00e8 uscito con i titoli seguenti:"}
{"id": "3942149", "revid": "838137", "url": "https://it.wikipedia.org/wiki?curid=3942149", "title": "Costanziano", "text": "Costanziano (\"floruit\": 536-562) \u00e8 stato un generale bizantino.\nBiografia.\nNel 536 era \"comes sacri stabuli\" e fu inviato in Dalmazia dall'Imperatore Giustiniano per riconquistarla agli Ostrogoti: ultimati i preparativi per la campagna ad Epidamno, si diresse successivamente a Epidauro e da qui salp\u00f2 per l'isola di Lysina da dove invi\u00f2 spie per ottenere informazioni sugli Ostrogoti che occupavano Salona; informato da esse che gli Ostrogoti, condotti da Grippa, avevano abbandonato Salona perch\u00e9 difficilmente difendibile per il cattivo stato delle fortificazioni, il generale pot\u00e9 quindi procedere alla rioccupazione della citt\u00e0 e al riparo delle mura una volta rioccupata. Essendosi gli Ostrogoti ritirati dalla Dalmazia, Costanziano occup\u00f2 la Dalmazia e la Liburnia entro l'estate 536, ma la reazione ostrogota non tard\u00f2 ad arrivare: nella primavera del 537 il nuovo re ostrogoto Vitige invi\u00f2 un consistente esercito alla testa dei generali Asinario e Uginisalo ad invadere la Dalmazia con una flotta, con cui tentarono di assediare Salona per terra e per mare; la flotta bizantina riusc\u00ec a distruggere la flotta ostrogota, ma l'assedio per terra continu\u00f2 per qualche tempo, anche se esso fall\u00ec.\nRimase in Dalmazia fino al 540, quando, secondo la continuazione della cronaca di Marcellino comes, raggiunse Ravenna dalla Dalmazia per ordine dell'Imperatore per essere messo al comando delle truppe: ci\u00f2 avvenne dopo la caduta di Ravenna in mani bizantine e il richiamo del generalissimo Belisario a Costantinopoli. L'inazione dei comandanti imperiali durante il 540-541 permise agli Ostrogoti, che sembravano ormai vinti, di riprendersi sotto il loro nuovo re Totila: in seguito alle critiche ricevute da Giustiniano per il fatto che tardavano a infliggere il colpo di grazia al regno ostrogoto per la loro inazione, Costanziano con altri dieci comandanti cerc\u00f2 di espugnare Verona e successivamente Pavia, per spingere gli ultimi resistenti Ostrogoti alla resa; il piano tuttavia fall\u00ec e Totila inflisse due sconfitte decisive all'esercito imperiale, dapprima a Verona e successivamente a Faenza. Dopo i due rovesci, Totila recuper\u00f2 diverse citt\u00e0, mentre i diversi comandanti imperiale si rinserrarono nelle citt\u00e0 fortificate senza pi\u00f9 osare condurre una battaglia in campo aperto contro il re ostrogoto. Nel 543 la situazione era diventata cos\u00ec disperata che Costanziano stesso scrisse all'Imperatore che la situazione in Italia era insostenibile per l'indisciplina dell'esercito e la carenza di rifornimenti. Giustiniano gli diede ascolto e richiam\u00f2 nel 544 Belisario in Italia. Costanziano non viene pi\u00f9 menzionato da Procopio nel seguito della narrazione in Italia, per cui probabilmente fu in quell'occasione richiamato.\nNel 548 Costanziano era a Costantinopoli e fu informato di una congiura contro Giustiniano; fallita la congiura, Germano fu accusato di esservi coinvolto, ma Costanziano e altri cortigiani lo difesero dalle accuse di fronte all'Imperatore. Gli fu affidata, come \"magister militum vacans\", la difesa dell'Illirico: nella primavera del 549 fu inviato con una forza di 10.000 cavalieri, condotti anche da altri generali, per aiutare i Longobardi in un conflitto contro i Gepidi e gli Eruli; quando per\u00f2 Costanziano e gli altri generali scoprirono che i Longobardi avevano fatto pace con i loro nemici, essi dovettero comunque difendere l'Illirico dalle incursioni di Gepidi e Eruli. Ancora nel 551 fu uno dei comandanti subordinati dell'esercito posto a difesa dell'Illirico, partecipando a una spedizione per respingere le incursioni slave nell'Illirico: i Bizantini subirono una sconfitta schiacciante presso Adrianopoli, ma poi seppero rifarsi infliggendo una sconfitta al nemico e recuperando le insegne, costringendo gli Slavi al ritiro.\nEntro il 553 aveva ottenuto la carica di console onorario. Il 25 maggio 553 fu inviato dall'Imperatore insieme ad altri alti ufficiali (tra cui Belisario) in una chiesa di Costantinopoli per tentate di convincere Papa Vigilio a condannare, come richiesto da Giustiniano, i Tre Capitoli, ma egli per il momento rifiut\u00f2 (per approfondimenti, v. Scisma tricapitolino).\nContinu\u00f2 ad esercitare una certa influenza a corte, e l'11 dicembre 562 faceva parte di una commissione che doveva esaminare gli accusati di aver congiurato contro Giustiniano. All'epoca era anche patrizio."}
{"id": "3942156", "revid": "1226", "url": "https://it.wikipedia.org/wiki?curid=3942156", "title": "Una donna nella Luna", "text": ""}
{"id": "3942157", "revid": "126257", "url": "https://it.wikipedia.org/wiki?curid=3942157", "title": "Campionati del mondo di mezza maratona 1998", "text": "I Campionati del mondo di mezza maratona 1998 (7\u00aa edizione) si sono svolti il 27 settembre nelle cittadine di Zurigo e Uster, in Svizzera. Vi hanno preso parte 236 atleti (di cui 139 uomini e 97 donne) in rappresentanza di 54 nazioni."}
{"id": "3942158", "revid": "767487", "url": "https://it.wikipedia.org/wiki?curid=3942158", "title": "Valentina Monetta", "text": "Carriera musicale.\nGli esordi e i primi successi.\nHa iniziato la carriera cantando in diversi gruppi jazz e funky organizzando spettacoli in giro per San Marino e per la Romagna.\nNel 2001 ha partecipato al talent show di Italia 1 Popstars con Daniele Bossari.\nNel 2002 aderisce al progetto Charme con cui pubblica il singolo \"Sharp\" per Sony Music.\nNel 2006 entra nelle \"2Black\" con cui nel 2007 ha pubblicato il singolo \"Vai\", in collaborazione con Papa Winnie.\nNel 2008 si era candidata alla selezione interna per rappresentare San Marino all'Eurovision Song Contest 2008 col il brano \"Se non ci sei tu\".\nNel 2011 ha pubblicato il suo primo mini-album \"Il mio gioco preferito\" con il trio My funky Valentine.\nEurovision Song Contest.\nDopo essere stata notata in un locale di Riccione dall'allora direttore generale di San Marino RTV Carmen Lasorella, nel 2012 viene scelta dalla TV di Stato per rappresentare il Titano all'Eurovision Song Contest 2012 a Baku, in Azerbaigian con il brano \"Facebook Uh Oh Oh\". Il brano, creato dall'esperto autore tedesco Ralph Siegel per le musiche e da Mauro Balestri per i testi, viene accusato di avere contenuti pubblicitari espliciti per via della parola Facebook. Il comitato organizzatore ha confermato la natura pubblicitaria del brano, decretandone la non ammissibilit\u00e0 alla manifestazione, e dando tempo alla tv del Titano di ripresentare una versione modificata del brano.\nIl 22 marzo 2012 viene rivelata la versione definitiva del brano intitolata \"The Social Network Song (Oh Oh-Uh-Oh Oh)\". \nIl brano viene presentato durante la prima semifinale del 22 maggio, dove pur non riuscendo a raggiungere la finale, si classifica 14\u00aa all'interno della semifinale, ottenendo 31 punti.\nIl 30 gennaio 2013 viene annunciato il ritorno di Valentina Monetta per l'Eurovision Song Contest 2013 con la canzone \"Crisalide (Vola)\", degli stessi autori dell'anno passato. Ne esiste anche una versione in inglese dal titolo \"Chrysalis\".\nIl 15 marzo 2013 durante una diretta televisiva su SMtv viene presentato il videoclip ufficiale del brano.\nIl brano viene presentato durante la seconda semifinale del 16 maggio e nonostante fosse dato tra i favoriti, il pezzo non riesce a raggiungere la finale, finendo solo 11\u00ba con 47 punti, miglior risultato per il Titano.\nNel maggio 2013 il direttore Carlo Romeo di SMTv le ha richiesto di rappresentare San Marino all'ESC per la terza volta consecutiva.\nIl 6 giugno 2013 \u00e8 stato ufficialmente pubblicato il secondo album (prima raccolta), della cantante sammarinese intitolato \"La storia di Valentina Monetta\", comprendente suoi successi del passato e versioni speciali della canzone Crisalide (Vola).\nIl 19 giugno 2013 \u00e8 stata ufficialmente riconfermata per la terza volta consecutiva all'Eurovision Song Contest 2014 in Danimarca, risultando essere la prima cantante nota per codesta edizione dell'Eurovision Song Contest, solo dopo un mese dalla sua seconda partecipazione di fila. Con il brano Maybe (Forse), nuovamente opera di Siegel-Balestri, conquista la finale, prima volta per il Titano, posizionandosi al 24\u00ba posto della classifica finale con 14 punti. Con un post pubblicato sul suo profilo Instagram la cantante del Titano annuncia che non ha intenzione di partecipare per la quarta volta all'evento, ma sar\u00e0 comunque presente nel 2015 come portavoce dei voti sammarinesi. Non passa tuttavia molto tempo prima che venga per l'ennesima volta scelta per rappresentare la piccola Repubblica.\nIl 12 marzo 2017 il Titano ufficializza che Valentina torner\u00e0 per la quarta volta nella manifestazione europea, questa volta in coppia con l'internazionale Jimmie Wilson, con il brano \"Spirit Of The Night\" per Kiev. Partecipano alla seconda semifinale, dove, ottenendo un punto, concludono al diciottesimo posto e vengono eliminati dalla competizione."}
{"id": "3942161", "revid": "124684798", "url": "https://it.wikipedia.org/wiki?curid=3942161", "title": "Episodi di Missing (serie televisiva 2012)", "text": "La prima e unica stagione della serie televisiva Missing \u00e8 stata trasmessa negli Stati Uniti per la prima volta dall'emittente ABC dal 15 marzo al 17 maggio 2012.\nIn Italia, la serie \u00e8 andata in onda in prima visione sul canale satellitare Fox dal 30 aprile al 2 luglio 2012. In chiaro la serie \u00e8 andata in onda dall'11 gennaio all'8 febbraio 2013 su Rai 2.\nScomparso.\nTrama.\nBecca Winstone, madre di Michael, un ragazzo di 18 anni, \u00e8 un ex agente della CIA, ritiratasi per dedicarsi al figlio. Era sposata con Paul Winstone, anche lui agente della CIA. Il marito \u00e8 morto in un attentato dieci anni prima a Vienna mentre era in vacanza col figlio. Michael decide di partire per uno stage a Roma. Dopo alcuni giorni senza sue notizie, la madre preoccupata decide di andare a trovarlo e scopre che il suo appartamento \u00e8 vuoto e messo a soqquadro. Mentre la donna \u00e8 in casa, vi entra un uomo armato e Becca lo uccide. Solo in un secondo momento, chiedendo aiuto a un suo vecchio amico, Giancarlo Rossi, la donna scoprir\u00e0 di aver ucciso un agente dell'intelligence italiana e che quindi adesso \u00e8 ricercata dall'Interpol. Per cercare indizi sulla scomparsa del figlio, Becca va a parlare in una discoteca con un'amica del figlio, Francesca, che verr\u00e0 uccisa poco dopo in uno scontro a fuoco che la donna ha avuto con due delinquenti che l'hanno costretta a una fuga in moto. Tramite dei filmati di sorveglianza Becca scopre che Michael \u00e8 stato rapito da due uomini e sequestrato in un furgone con targa francese; inizia cos\u00ec la sua ricerca che la porta a Parigi, dove scopre non solo il luogo nel quale il figlio \u00e8 stato trattenuto e ammanettato, ma anche alcune foto del figlio da piccolo, il che la porta a pensare che l'attentato fosse pianificato da tempo. La donna, camminando per le strade di Parigi viene colpita da un proiettile, e perdendo i sensi, cade da un ponte e finisce nella Senna.\nHard Drive.\nTrama.\nBecca riesce a uscire dal fiume e chiede aiuto a una sua amica per la medicazione della ferita d'arma da fuoco. La donna, ricercata anche dall'intelligence francese decide di farsi arrestare volutamente per poter parlare col vicedirettore Antoine Luciene, al quale promette di consegnare in esclusiva \"Hard Drive\" in cambio del ritrovamento del figlio. Giancarlo raggiunge Becca in Francia. Dall'America la CIA, credendo che Becca stia lavorando ancora come agente, chiede l'immediato rientro della donna in patria. Becca va a trovare Hard Drive che si scopre essere un uomo che l'intelligence americana ha aiutato dodici anni prima a ottenere una nuova identit\u00e0 in quanto aveva informazioni compromettenti su Luciene; la donna viene contattata da Luciene che le mostra un video del figlio, e chiede un appuntamento per portare a termine lo scambio di ostaggi; al momento dello scambio per\u00f2 quando la donna capisce che in realt\u00e0 il figlio non \u00e8 in mano a Luciene, scappa con Hard Drive; quest'ultimo, decide di voler mettere fine alle future minacce che Luciene pu\u00f2 arrecare alla famiglia e propone a Becca di introdursi nella sede dell'intelligence per cercare nel computer dell'uomo sia indizi inerenti al video di Micheal, sia prove che lo condannino definitivamente. Becca e Hard Drive, recatisi nella struttura, trovano le prove di uno scambio tra il video di Micheal e un'autorizzazione a far partire un volo medico (che non necessita di codice identificativo) che fa credere alla Winstone che il figlio sta per lasciare il paese. Hard Drive trova anche le prove della corruzione di Luciene e le pubblica su internet. L'uomo viene portato in salvo con la famiglia da Giancarlo mentre Becca raggiunge in moto l'aeroporto dove dovrebbe partire l'aereo; la donna raggiunge la pista e vede il figlio caricato da due uomini sul velivolo. La donna si dispera: l'aereo decolla davanti ai suoi occhi.\nLa regina di ghiaccio.\nTrama.\nLa CIA fa atterrare l'aereo segnalato da Becca su cui \u00e8 salito Micheal, ma di lui non c'\u00e8 traccia. Il ragazzo infatti \u00e8 prigioniero in un palazzo russo in mezzo a una campagna. La donna a bordo dell'aereo \u00e8 sospetta ma non pu\u00f2 essere trattenuta in custodia, quindi Becca e Giancarlo decidono di seguirla a Ravello dove sar\u00e0 l'organizzatrice di un'asta di beneficenza. Mary intanto preoccupata per l'amica arriva in Italia e la raggiunge a Ravello; la donna non sa del passato di Becca e quest'ultima le mente dicendo che il figlio \u00e8 in viaggio con una ragazza. Mary ha scoperto che viene tradita dal marito e cerca conforto nell'amica che inventa di stare con Giancarlo per farla tornare a casa e poter proseguire le ricerche. Mary per\u00f2 quella sera stessa si presenta al party della donna dell'aereo e Becca temendo per la sua incolumit\u00e0 obbliga Giancarlo a starle sempre vicino. Becca approfittando della concentrazione di tutti sull'asta, sale sullo yacht della donna e sottrae dei diamanti preziosissimi che erano stati rubati e che avrebbero dovuto essere rivenduti; Becca chiede in cambio dei diamanti la verit\u00e0 sul figlio. Mary trova i passaporti falsi di Becca e la donna \u00e8 quindi costretta a rivelarle la verit\u00e0. Nel castello in Russia Micheal viene avvicinato pi\u00f9 volte da una ragazza sua coetanea di nome Oksana, anch'ella prigioniera. Dopo un inseguimento in mare aperto con dei motoscafi, un cecchino che sembrava dovesse sparare a Becca, uccide la donna dell'aereo, proprio mentre stava rivelando a Becca che chi ha rapito il figlio \u00e8 lo stesso responsabile della morte del marito. Becca adesso vuole riesaminare le prove della morte di Paul per fare chiarezza, e per farlo Giancarlo contatta Dex Miller.\nIl traditore.\nTrama.\nMicheal inizia a sospettare che il suo rapimento possa essere collegato alla morte del padre che ha sempre creduto un incidente. Paul in passato era creduto morto per mano dell'intelligence russa dopo che Martin Newmann, suo caro amico lo aveva obbligato a lavorare nonostante fosse in compagnia del figlio, ma distanza di dieci anni per\u00f2 la verit\u00e0 \u00e8 ben diversa perch\u00e8 Newmann rivela a Becca che suo marito era in realt\u00e0 un traditore che collaborava con altri agenti in quella che era una rete composta da membri traditori delle proprie organizzazioni affiliate. Becca ispeziona le telecamere di sicurezza del luogo in cui \u00e8 avvenuta l'esplosione della macchina di Paul a Vienna e nota un uomo sospetto con una cicatrice su un braccio, identificato come Ori Jadin, un sicario ritenuto esecutore o comunque responsabile dell'esplosione. L'uomo abita a Dubrovnik e Becca, in compagnia di Newmann e Dext decide di partire per la Croazia. Micheal cerca di trovare un modo per scappare e lo rivela a Oksana che per\u00f2 cerca di dissuaderlo. Il ragazzo inoltre avendo capito di essere importante e che non gli verr\u00e0 fatto del male, ruba un mazzo di chiavi per provare a scappare; i rapitori quindi picchiano Oksana per impedirgli in futuro di commettere altri tentativi di fuga. Becca trova Jadin che le rivela di sapere dove si trova Micheal, ma \u00e8 disponibile a collaborare solo in cambio di una nuova identit\u00e0; l'autorizzazione dalla CIA non arriva ma Miller \u00e8 disposto a bluffare pur sapendo di rischiare il posto.\u00a0Becca all'incontro con Jadin trova l'uomo morto per mano di un sicario che viene inseguito dalla donna tra le vie della citt\u00e0; quando rimane circondato e sull'orlo di un precipizio sul mare, l'uomo si gira verso la donna, che con grande stupore scopre trattarsi di suo marito Paul, che si getta in mare. Becca a questo punto pensa che \u00e8 stato lo stesso Paul a far rapire Micheal.\nI tre orsi.\nTrama.\nLa CIA si mette alla ricerca di Paul Winstone. Giacomo fa vedere a Becca un video dove si vede Paul a Praga. L'uomo con dei messaggi in codice che solo la moglie conosce la invita a incontrarsi con lei. Oksana cerca di aiutare Micheal a scappare; il ragazzo la vorrebbe portare con lei ma la ragazza \u00e8 sotto insulina e i rapitori le danno solo una dose giornaliera per tenerla sotto controllo. Becca \u00e8 a Praga e cerca di incontrare Paul decifrando i messaggi che l'uomo le lascia in giro per la citt\u00e0, ma si imbatte in un \"amico\" del marito, Victor Azimov che vuole l'impronta digitale della donna per aprire una cassetta di sicurezza in una banca; in soccorso della donna arriva Giancarlo che allontana i malviventi. Anche Becca vuole aprire la cassetta di sicurezza, ma per farlo servono le impronte di tre persone: la sua, quella di Paul e quella di Micheal, cos\u00ec l'unica idea che le viene in mente per aprire la cassetta \u00e8 di rapinare la banca. Micheal fugge in un tunnel e ha la possibilit\u00e0 di scappare lontano dalla villa, ma ha un ripensamento e torna per portare con s\u00e9 Oksana. La rapina escogitata da Becca va a buon fine e nella cassetta di sicurezza vengono trovati i titoli di una compagnia russa, la Iliad Corporation, del valore di 250 milioni di euro e una foto di una casa. Becca collega una storia che Paul spesso raccontava a Micheal col motivo per cui ha trattenuto i titoli e lo rivela a Miller. L'uomo con Becca e Giancarlo, si reca nella casa della fotografia nonch\u00e9 la casa della favola, dove c'\u00e8 un allarme collegato a un ordigno; la bomba apparentemente viene disinnescata da Becca con una password segreta, salvo poi riprendere il countdown\u2026\nFuga in Russia.\nTrama.\nBecca riesce con un secondo codice a disattivare la bomba ma non trova nulla in casa; decidono cos\u00ec di ispezionare un'altra casa in montagna, dove trovano mappe di stazioni ferroviarie e progetti di un contrabbando che lega Paul a un magnate russo, Victor Azimov a Ravello, Parigi, Mosca e altre citt\u00e0. I rapitori al castello notano che manca dell'insulina presa da Micheal per la fuga di Oksana e minacciano il ragazzo; la ragazza decide di coprirlo e si assume la responsabilit\u00e0 del furto venendo isolata in celle segrete. Paul riesce a recuperare i titoli facendo fare un incidente d'auto all'agente Fitzpatrick della CIA incaricato di custodirle. La direttrice della CIA Ortega pensa che anche Becca possa essere corrotta e decide di sospendere le ricerche di Micheal; la madre cos\u00ec decide di sequestrare un elicottero per farsi portare a Mosca. Micheal riesce a sottrarre un cellulare e non riuscendo a contattare la madre lascia un messaggio in segreteria a Mary nel quale riesce a rivelare data ora e coordinate geografiche; il ragazzo sembra trovarsi vicino a Mosca, a poca distanza da una base ferroviaria menzionata dalle mappe trovate nella casa di montagna. Becca decide di andare a incontrare Azimov e, dopo essere stata addormentata, viene condotta al nascondiglio di Micheal, ma proprio in quel momento il figlio sta provando a scappare nuovamente con Oksana e riesce a salire sul treno nuovamente sotto gli occhi della madre che si era liberata dal portabagagli. Dax, ritrovando Becca sotto gli ordini della Ortega arresta la donna. Quando sembrano al sicuro i ragazzi sul treno, in un vagone successivo al loro una delle guardie del castello si \u00e8 nascosta, pronta a tendergli un agguato.\nMisura di un uomo.\nTrama.\nLa direttrice Ortega, interrogando Becca pensa che \u00e8 colpa sua se il figlio \u00e8 stato rapito da Azimov e l'accusa di aver aiutato Paul a rubare le azioni dell'uomo che adesso rivuole indietro. La donna trova inoltre una correlazione tra la scomparsa di Micheal e un vecchio caso del 1999 in cui hanno lavorato insieme Becca e Paul che non and\u00f2 a buon fine perch\u00e8 un bambino che la CIA avrebbe dovuto prelevare e proteggere per consegnarlo alla madre, nonch\u00e8 figlio di Azimov, uccise con tre colpi di pistola proprio la madre salvo poi scappare e tornare da Azimov. Oggi il ragazzo \u00e8 un suo collaboratore fidato, nonch\u00e9 sicario responsabile della morte della signora bionda a Ravello. La direttrice pensa che Becca e Paul abbiano istigato il bambino a compiere l'omicidio perch\u00e8 collaboravano con Azimov. Oksana ha terminato le scorte di insulina e Micheal, per cercare di raggiungere il capotreno e chiedere aiuto, vede il rapitore avvicinarsi; dopo una colluttazione riescono a buttare gi\u00f9 dal treno l'uomo ma il convoglio si ferma e sono costretti a scappare a piedi in un campo sperduto, rifugiandosi in una baracca. Giancarlo e Dex riescono a fermare il treno ma ispezionandolo non trovano i ragazzi che intanto sono raggiunti dal rapitore nel rifugio, che dopo un combattimento viene ucciso da Micheal colpito da una spranga. Becca viene aiutata a fuggire dalla stanza degli interrogatori dalla collega di Dax, Valentine, che pugnala anche la direttrice facendo alimentare ancora di pi\u00f9 i sospetti sul coinvolgimento della donna. \nRisposte.\nTrama.\nOrtega \u00e8 morta e Dax sospetta che Giancarlo abbia aiutato Becca nella fuga. La CIA crede che il \"sospettato 0\" ovvero il criminale a capo dell'organizzazione criminale sia Paul. Intanto Oksana e Micheal riescono a raggiungere una fattoria e scappare con un furgone. Becca chiama Giancarlo per chiedergli di incontrarlo; la telefonata \u00e8 ascoltata da Dex che obbliga l'uomo a indossare un microfono e un segnalatore di posizione, ma una volta incontrata la donna, Giancarlo se ne libera scappando con lei. Micheal riesce a portare Oksana in un ospedale a Budapest e alla ragazza viene salvata la vita. Becca e Giancarlo riescono a risalire a un appuntamento che Azimov avr\u00e0 in una chiesa; l'uomo che deve incontrare \u00e8 Paul, che inseguito da Becca, prima di tramortire la donna, rivela di non essere un traditore e che deve consegnare all'uomo i titoli in cambio di Micheal, anche se sospetta verr\u00e0 ucciso. Micheal viene raggiunto in ospedale da un volto amico: lo zio Martin, che rivela al ragazzo l'appartenenza alla CIA della madre; il ragazzo lo sospettava e non intende andarsene dall'ospedale finch\u00e8 Oksana non si sar\u00e0 ripresa. Becca e Giancarlo intervengono nell'incontro tra Azimov e Paul avvisando quest'ultimo che Azimov non ha rapito Micheal; ne scaturisce uno scontro a fuoco nel quale avr\u00e0 la peggio Azimov ucciso da suo figlio Maxime in una situazione analoga alla morte della madre anni prima. Martin intanto dall'ospedale chiama Azimov; al telefono risponde Maxime davanti a Becca e Paul; l'uomo dice di aver recuperato Micheal facendo rendere conto alla coppia che \u00e8 proprio Martin Newman il sospettato 0.\nLa promessa.\nTrama.\nMentre Giancarlo e i Winston fuggono dalla cripta, Violet prima uccide Maxime e poi spara a un disarmato Giancarlo che stava coprendo la fuga dei coniugi Winston, mandandolo in coma. Valentine \u00e8 in contatto diretto con Newman che chiede di uccidere Giancarlo; la donna cos\u00ec altera i dosaggi dei farmaci in ospedale. Paul confessa a Becca che il responsabile del rapimento di Micheal \u00e8 lui in quanto si \u00e8 avvicinato troppo al ragazzo in Italia. Martin porta Micheal e Oksana a fare un nuovo passaporto in Bulgaria con l'intenzione di trasferire i ragazzi in Turchia senza rivelare loro le intenzioni. Per indagare sulla sparatoria che ha coinvolto Giancarlo l'Interpol manda l'agente Grantam ad affiancare la CIA; Oksana riconosce in uno dei collaboratori di Martin l'uomo che l'ha caricata sul furgone quando \u00e8 stata rapita come schiava del sesso, Newman nota che la ragazza ha capito del suo coinvolgimento e la minaccia facendosi promettere di non raccontare nulla a Micheal. Dext bluffa con Violet e i colleghi annunciando la morte di Giancarlo, in realt\u00e0 l'uomo sospettava gi\u00e0 della ragazza e ha messo sotto controllo i farmaci di Rossi. Violet viene arrestata. Paul per consentire una fuga pi\u00f9 tranquilla di Becca verso la Turchia decide di farsi arrestare e una volta portato in carcere due scagnozzi mandati da Newman lo iniziano a picchiare promettendogli che non uscir\u00e0 vivo di prigione. L'episodio si chiude con Martin che chiede al suo braccio destro di uccidere Micheal se Becca dovesse giungere a Istanbul.\nPioggia sul bene e sul male.\nTrama.\nDex e la Grantam ritrovano il vagone scomparso del convoglio su cui viaggiavano Micheal e Oksana e rilevando delle radiazioni scoprono che all'interno veniva trasportato uranio che minaccia la salute dei cittadini. Dext raggiunge Paul in carcere e lo aiuta a fuggire con l'aiuto di Becca. Micheal non potendo uscire inizia a sospettare di essere prigioniero dello zio e i suoi sospetti sono alimentati quando trova i passaporti che a lui e a Oksana dice di stare ancora aspettando; Micheal ne parla con Oksana che finalmente racconta al ragazzo di essere sotto minaccia dello zio. Violet, poco prima di essere interrogata in quanto ultimo collegamento con Newman, riesce a fuggire uccidendo la scorta nel furgone che la trasportava, ma una volta raggiunta da Dax e i Winston confessa che Micheal sar\u00e0 ucciso visto che la copertura di Newman \u00e8 saltata; all'uomo non resta che vendere l'uranio e fuggire con i soldi. Becca per far parlare Violet inizia a torturarla finch\u00e8 non si fa dire dove avverr\u00e0 lo scambio di uranio e dunque dove si trova Micheal. Dext presiede all'incontro tra Newman e l'acquirente e dopo un iniziale inganno riesce a recuperare l'uranio. Newman riesce a sfuggire e ferisce al braccio Paul, ma \u00e8 inseguito da Becca che segue l'uomo finch\u00e8 non la porta da Micheal e Oxana che dopo uno scontro a fuoco vengono liberati. Newman riesce nuovamente a fuggire ma Becca lo insegue e riesce a imprigionarlo sparandogli a sangue freddo. Per ci\u00f2 che ha fatto la donna viene arrestata, ma grazie all'intervento di Dax che consegna l'uranio al capo della polizia turca la donna viene liberata e pu\u00f2 riabbracciare il figlio, incredulo dall'aver scoperto che il padre \u00e8 ancora vivo. Una settimana pi\u00f9 tardi, a Praga, quando la serenit\u00e0 sembra ormai raggiunta Becca scompare sotto gli occhi di Paul, Micheal e Oksana..."}
{"id": "3942169", "revid": "729019", "url": "https://it.wikipedia.org/wiki?curid=3942169", "title": "Beryl Mercer", "text": " Era una caratterista piuttosto nota per aver interpretato, in molti film, tipici ruoli di figure materne.\nBiografia.\nNata a Siviglia da genitori britannici, sin da bambina ebbe esperienze di recitazione a Londra e si trasfer\u00ec negli Stati Uniti nel 1916, all'et\u00e0 di 34 anni. Dopo una decina d'anni di lavoro a Broadway, nel 1929 si spost\u00f2 a Hollywood. I ruoli che interpretava, quando non si trattava della madre del protagonista, erano in genere cuoche, domestiche e figure analoghe, anche se si contano alcune eccezioni, come la medium in \"Il mastino di Baskerville\" (1939). Ne \"La piccola principessa\" (1939) e ne \"La sposa di Boston\" (1939) imperson\u00f2 la regina Vittoria che ricordava anche fisicamente.\nVita privata.\nSi spos\u00f2 una prima volta con Maitland Stewart Sabine Pasley. Dopo il divorzio da Pasley, spos\u00f2 in seconde nozze l'attore Holmes Herbert; da entrambi ebbe un figlio.\nMor\u00ec nel 1939 per un'infezione a seguito di un intervento chirurgico. Venne sepolta al Forest Lawn Memorial Park di Glendale."}
{"id": "3942171", "revid": "767487", "url": "https://it.wikipedia.org/wiki?curid=3942171", "title": "Zero Tolerance (film 1995)", "text": "Zero Tollerance \u00e8 un film statunitense del 1994 diretto da Joseph Merhi.\nTrama.\nJeff Douglas \u00e8 un agente dell'FBI a cui Ray Manta boss dell'organizzazione mafiosa Mano Bianca ha sterminato la famiglia; Douglas nonostante il dolore personale provato, non si rassegna e inizia una privata caccia senza tregua ai boss mafiosi che lo porta in diverse citt\u00e0 e fa di lui un bersaglio mobile.\nProduzione e distribuzione.\nIl film \u00e8 prodotto e distribuito dalla PM Entertainment del regista e produttore siriano Joseph Merhi. In diversi paesi \u00e8 uscito con i titoli seguenti:"}
{"id": "3942176", "revid": "288300", "url": "https://it.wikipedia.org/wiki?curid=3942176", "title": "Carolina Challenge Cup 2006", "text": ""}
{"id": "3942178", "revid": "1573940", "url": "https://it.wikipedia.org/wiki?curid=3942178", "title": "Drink It Down", "text": "Drink It Down \u00e8 un brano musicale del gruppo musicale giapponese de L'Arc~en~Ciel, pubblicato come primo singolo estratto dall'album \"Butterfly\" il 2 aprile 2008. Il singolo ha raggiunto la prima posizione della classifica Oricon dei singoli pi\u00f9 venduti in Giappone, vendendo 125.728 copie. Il brano \u00e8 stato utilizzato come tema musicale per il videogioco \"Devil May Cry 4\".\nTracce.\nDurata totale: 16:30"}
{"id": "3942185", "revid": "729019", "url": "https://it.wikipedia.org/wiki?curid=3942185", "title": "Solvay Solexis", "text": "La Solvay Solexis (SOLution for EXcellence In Science) \u00e8 stata una societ\u00e0 del gruppo Solvay operante nel settore dei polimeri fluorurati.\nStoria.\nOrigini.\nNel 2002 il gruppo Solvay acquisisce l'Ausimont, (ex gruppo Montedison) e nel 2003 ne cambia il nome in Solvay Solexis, acronimo di SOLvay EXcellence In Science.\nRiorganizzazione produttiva.\nNel 2011, una riorganizzazione all'interno del gruppo Solvay porta alla fusione delle societ\u00e0 operanti nel settore delle plastiche avanzate:\nLa fusione si \u00e8 compiuta ad aprile 2011 con la presentazione della nuova societ\u00e0 Solvay Specialty Polymers con sede a Bollate."}
{"id": "3942186", "revid": "1573940", "url": "https://it.wikipedia.org/wiki?curid=3942186", "title": "Nexus 4/Shine", "text": "Nexus 4/Shine \u00e8 il secondo singolo estratto dall'album \"Butterfly\" il 27 agosto 2008. Il singolo ha raggiunto la seconda posizione della classifica Oricon dei singoli pi\u00f9 venduti in Giappone, vendendo 135.295 copie. Il brano \"Shine\" \u00e8 stato utilizzato come sigla d'apertura per l'anime \"Seirei no moribito\".\nTracce.\nDurata totale: 15:45"}
{"id": "3942190", "revid": "767487", "url": "https://it.wikipedia.org/wiki?curid=3942190", "title": "Alfred Arbinger", "text": ""}
{"id": "3942192", "revid": "1543377", "url": "https://it.wikipedia.org/wiki?curid=3942192", "title": "A scuola di horror", "text": "A scuola di horror (\"Bone Chillers\") \u00e8 una serie televisiva statunitense in 13 episodi trasmessi per la prima volta nel corso di una sola stagione nel 1996.\n\u00c8 una serie horror per ragazzi basata su una serie di romanzi di Betsy Haynes e incentrata sulle vicende di un gruppo di studenti della Edgar Allan Poe High School che devono fare i conti con ogni sorta di strani avvenimenti. Ad assisterli vi \u00e8 Arnie il custode, che abita nel seminterrato della scuola. Alla fine di ogni episodio, l'autrice dei racconti originali, Betsy Haynes, in un segmento educativo incoraggia i giovani spettatori ad esercitare la loro immaginazione.\nProduzione.\nLa serie, ideata da Betsy Haynes, fu prodotta da Hyperion Pictures. Le musiche furono composte da Randall Crissman e Christopher Hoag.\nRegisti.\nTra i registi della serie sono accreditati:\nSceneggiatori.\nTra gli sceneggiatori della serie sono accreditati:\nDistribuzione.\nLa serie fu trasmessa negli Stati Uniti dal 7 settembre 1996 al 30 novembre 1996 in syndication. In Italia \u00e8 stata trasmessa con il titolo \"A scuola di horror\" sulla Rai."}
{"id": "3942193", "revid": "621682", "url": "https://it.wikipedia.org/wiki?curid=3942193", "title": "Fred Arbinger", "text": ""}
{"id": "3942194", "revid": "46931", "url": "https://it.wikipedia.org/wiki?curid=3942194", "title": "Bone Chillers", "text": ""}
{"id": "3942196", "revid": "1573940", "url": "https://it.wikipedia.org/wiki?curid=3942196", "title": "Bless (singolo)", "text": "Bless \u00e8 un brano musicale del gruppo musicale giapponese de L'Arc~en~Ciel, pubblicato come terzo singolo estratto dall'album \"Butterfly\" il 27 gennaio 2010. Il singolo ha raggiunto la seconda posizione della classifica Oricon dei singoli pi\u00f9 venduti in Giappone, vendendo 109.456 copie.\nTracce.\nDurata totale: 23:15"}
{"id": "3942198", "revid": "154893", "url": "https://it.wikipedia.org/wiki?curid=3942198", "title": "Organizzazione metamerica", "text": ""}
{"id": "3942200", "revid": "1305772", "url": "https://it.wikipedia.org/wiki?curid=3942200", "title": "La tigre per la coda", "text": ""}
{"id": "3942201", "revid": "729019", "url": "https://it.wikipedia.org/wiki?curid=3942201", "title": "Solfito di calcio", "text": "Il solfito di calcio (o \"solfito calcico\") \u00e8 il sale di calcio dell'acido solforoso. A temperatura ambiente si presenta come una polvere bianca inodore.\nPropriet\u00e0 chimiche.\n\u00c8 un composto instabile: nell'aria reagisce con l'ossigeno per formare solfato di calcio. Come tutti i solfiti metallici, in presenza di acidi produce diossido di zolfo ed acqua. A contatto con sostanze acide, genera anche acido solforoso. \u00c8 praticamente insolubile in acqua, mentre si dissolve facilmente nell'etanolo.\nProduzione.\nIl solfito di calcio \u00e8 di solito sintetizzato attraverso una delle seguenti reazioni:\nUso come additivo.\nIl solfito di calcio trova impiego come additivo col codice E226. \u00c8 comunemente usato come conservante in vino, sidro, succhi di frutta e altri alimenti, ed \u00e8 anche utilizzato per aumentare la stabilit\u00e0 degli ortaggi in scatola. Oltre all'utilizzo come conservante, il solfito di calcio pu\u00f2 essere utilizzato come agente decolorante nella produzione dello zucchero. La sua DGA \u00e8 di 0,7 mg per kg di peso corporeo."}
{"id": "3942204", "revid": "599013", "url": "https://it.wikipedia.org/wiki?curid=3942204", "title": "K\u014dstas Athanasopoulos", "text": ""}
{"id": "3942205", "revid": "339392", "url": "https://it.wikipedia.org/wiki?curid=3942205", "title": "Kostas Athanassopoulos", "text": ""}
{"id": "3942208", "revid": "287204", "url": "https://it.wikipedia.org/wiki?curid=3942208", "title": "Grace Henderson", "text": "Attrice di teatro, divenne in seguito una delle caratteriste pi\u00f9 note del cinema muto statunitense.\nBiografia.\nNata nel Michigan nel 1861, fece il suo debutto teatrale nel 1877 al McKiver's Theatre di Chicago.\nCominci\u00f2 a lavorare nel cinema sotto la direzione di D.W. Griffith nel 1909, a 48 anni. Nella sua carriera di caratterista cinematografica che durer\u00e0 dieci anni, gir\u00f2 circa centoventi film. L'ultima pellicola in cui appare \u00e8 \"Day Dreams\" dove, nel ruolo di una nonna, \u00e8 diretta da Clarence G. Badger."}
{"id": "3942210", "revid": "729019", "url": "https://it.wikipedia.org/wiki?curid=3942210", "title": "Aeroporto di Olbia-Venafiorita", "text": "L'aeroporto di Olbia-Venafiorita \u00e8 stato il primo aeroporto che ha servito la citt\u00e0 di Olbia.\nInaugurato il 15 maggio 1927, dotato di idroscalo e di campo di aviazione poi intitolato a Fausto Noce, dall'anno successivo divenne operativo per i voli civili.\nNel corso della seconda guerra mondiale l'infrastruttura risult\u00f2 danneggiata dai ripetuti bombardamenti; nel dopoguerra l'aeroporto riprese a funzionare e vennero istituiti nuovi voli con destinazioni anche verso l'Italia continentale.\nNel 1964 divenne sede della compagnia aerea Alisarda e venne deciso l'allungamento della pista.\nL'incremento del traffico aereo e le dimensioni non pi\u00f9 adeguate dell'infrastruttura portarono alla sua dismissione e all'apertura del pi\u00f9 moderno e funzionale aeroporto di Olbia-Costa Smeralda tra la fine degli anni sessanta e l'inizio degli anni settanta.\nL'infrastruttura aeroportuale ospitava anche la stazione meteorologica di Olbia-Venafiorita, anch'essa sostituita negli anni 70 dalla nuova stazione meteorologica di Olbia Costa Smeralda situata presso il nuovo scalo aeroportuale.\nOggi l'ex aeroporto di Venafiorita ospita il 10\u00ba Nucleo elicotteri Carabinieri.\nNel 2018 \u00e8 stato utilizzato come una delle location per la miniserie televisiva Catch-22.\nRecenti progetti ipotizzano il recupero dell'area e la costituzione di un polo aeronautico."}
{"id": "3942211", "revid": "205197", "url": "https://it.wikipedia.org/wiki?curid=3942211", "title": "Coppa di Macedonia 2011-2012", "text": ""}
{"id": "3942213", "revid": "767487", "url": "https://it.wikipedia.org/wiki?curid=3942213", "title": "Good Luck My Way", "text": "Good Luck My Way \u00e8 un brano musicale del gruppo musicale giapponese de L'Arc~en~Ciel, pubblicato come quarto singolo estratto dall'album \"Butterfly\" il 29 giugno 2011. Il singolo ha raggiunto la quarta posizione della classifica Oricon dei singoli pi\u00f9 venduti in Giappone. Il brano \u00e8 stato utilizzato come sigla di chiusura del film \"Fullmetal Alchemist - La sacra stella di Milos\". Il singolo \u00e8 stato pubblicato in tre differenti edizioni: una standard,una a tiratura limitata allegata ad un DVD contenente il videoclip di \"Good Luck My Way\", ed una edizione \"Fullmetal Alchemist\". Quest'ultima contiene tutti i brani cantati dai L'Arc-en-Ciel per il franchise, ed un DVD con il video di \"Good Luck My Way\" ed il trailer di \"Fullmetal Alchemist - La sacra stella di Milos\"."}
{"id": "3942215", "revid": "39692", "url": "https://it.wikipedia.org/wiki?curid=3942215", "title": "Anotheca", "text": ""}
{"id": "3942218", "revid": "767487", "url": "https://it.wikipedia.org/wiki?curid=3942218", "title": "M\u012btsos D\u012bm\u012btriou", "text": ""}
{"id": "3942219", "revid": "461603", "url": "https://it.wikipedia.org/wiki?curid=3942219", "title": "Dimitris Dimitriou", "text": ""}
{"id": "3942224", "revid": "793215", "url": "https://it.wikipedia.org/wiki?curid=3942224", "title": "Fennimore und Gerda", "text": "Fennimore und Gerda \u00e8 un'opera in lingua tedesca in 11 scene, con quattro interludi, del compositore inglese Frederick Delius.\n\u00c8 generalmente messo in scena e registrato in inglese, col titolo \"Fennimore and Gerda\", nella traduzione di Philip Heseltine. Il libretto tedesco, scritto dal compositore stesso, \u00e8 basato sul romanzo \"Niels Lyhne\" dello scrittore danese Jens Peter Jacobsen.\nDelius cominci\u00f2 a scrivere \"Fennimore und Gerda\" nel 1908, lo fin\u00ec nel 1910, ma la prima, che era prevista a Colonia, venne ritardata dalla prima guerra mondiale e non ebbe luogo fino al 21 ottobre 1919, e poi all'Opernhaus a Francoforte. Fu l'ultima opera del compositore.\nRiassunto.\nDue amici, lo scrittore Niels Lyhne e il pittore Erik Refstrup, sono innamorati della cugina di Niels, Fennimore. Lei sceglie Erik ma il matrimonio comincia a vacillare a causa del vizio del bere di Erik e Fennimore inizia una relazione con Niels. Erik \u00e8 ucciso in un incidente e, sopraffatta dalla colpa, Fennimore rompe con la relazione. Respinto, Niels trascorre anni viaggiando prima di stabilirsi e sposare la figlia del vicino, Gerda."}
{"id": "3942225", "revid": "461603", "url": "https://it.wikipedia.org/wiki?curid=3942225", "title": "Mimis Demetriou", "text": ""}
{"id": "3942227", "revid": "1305772", "url": "https://it.wikipedia.org/wiki?curid=3942227", "title": "Oholei Torah", "text": "Oholei Torah (\"Tende della Torah\") \u00e8 il nome comune dato alle scuole di Lubavitch, note come Educational Institute Oholei Menachem \"(Istituto Educativo Oholei Menachem)\" e Talmudical Seminary Oholei Torah \"(Seminario Talmudico Oholei Torah)\". Le sedi principali della Scuola e i suoi uffici amministrativi si trovano a Brooklyn, New York.\nL\"'Educational Institute Oholei Torah\" \u00e8 la principale yeshivah dell'intero movimento Chabad-Lubavitch, con studenti provenienti da tutto il mondo. Con gli insegnamenti di Rabbi Menachem Mendel Schneerson, il Rebbe Lubavitcher, quale parte integrante del programma di studi, l'Oholei Torah offre uno standard educativo tra i pi\u00f9 elevati ed ha avuto un grande aumento di iscrizioni. Fondata nel 1957 con quattro studenti, Oholei Torah \u00e8 diventata ora un centro onnicomprensivo di istruzione ebraica e ospita oltre 1600 studenti di tutte le et\u00e0.\nStoria.\nOholei Torah \u00e8 stata fondata nel 1957 da Rabbi Michoel Teitelbaum, a seguito di una dichiarazione di Rabbi Schneerson (il Rebbe Lubavitcher) che ci doveva essere a tutti i costi una scuola concentrata sullo studio della Torah. La scuola fu inaugurata in una sinagoga a Brownsville con quattro studenti. Nel 1958 la scuola si allarg\u00f2 e venne creato anche un kindergarten per bambini. Nel 1964, Oholei Torah aggiunse una sezione per la scuola media. Alcuni anni dopo fu fondata la Scuola Superiore \"Oholei Torah Mesivta\". Infine, nel 1970 fu fondato il Seminario Talmudico Oholei Torah - Beth Midrash per gli studi talmudici universitari.\nNel 1975 la Scuola inizi\u00f2 ad affittare locali per le classi elementari presso il Centro Ebraico Brooklyn al 667 Eastern Parkway (Brooklyn) e successivamente acquist\u00f2 tutto l'edificio nel 1982. Nel 1997, l'edificio \u00e8 stato allargato, con una nuova ala (nota come \"Deitsch Campus\", intitolata al maggior finanziatore e benefattore Dovid Deitsch) e una sala di studio per il Seminario Talmudico.\nNel 1991, la scuola elementare \u00e8 stata rinominata \"Oholei Menachem\" in onore di Rabbi Menachem Mendel Schneerson, sebbene il vecchio nome persista nell'uso comune.\nSezioni.\nOholei Torah ha quattro sezioni principali:\nKindergarten.\nNoto come \"Oholei Menachem Kindergarten\", si trova presso il Campus Deitsch al 667 Eastern Parkway. Esiste anche un asilo pi\u00f9 piccolo al Cong. B'nai Abraham di East Flatbush, Brooklyn, una sinagoga dove Rabbi Teitelbaum officiava come presidente fino alla morte nel 2005.\nElementare.\nL'Istituto Educativo Oholei Menachem (Oholei Torah) comprende una \"primina\" (Pre-1A) e 8 livelli elementari. Ogni livello ha circa 100 studenti, quindi esistono quattro o cinquel classi per ogni livello. La scuola si trova al 667 Eastern Parkway.\nMesivta.\nMenahel: Rabbi Zushe Willhelm - ospita circa 170 studenti ed \u00e8 basata al 417 Troy Avenue (la Shul di Rabbi Jacob J. Reines). Esiste una filiale della Mesivta (formalmente nota come \"Beis Dovid Shlomo\") al 300 Norton Ave., New Haven. Un blog scolastico avvisa programmi ed eventi\nBeis Medrash.\nChiamata ufficialmente \"Talmudical Seminary Oholei Torah\", e colloquialmente \"Oholei Torah Zal\" (Yiddish: \"zal\", sala di studio), \u00e8 la pi\u00f9 grande yeshivah Lubavitch degli Stati Uniti. Ha circa 250 studenti, un terzo dei quali vive sul posto, mentre gli altri provengono da altre parti degli Stati Uniti, dal Canada, dal Regno Unito, Francia, Israele, Sudafrica e Sud America. Si trova presso il campus di Eastern Parkway.\nShluchim.\nCome per molte altre yeshivah Lubavitch, la Oholei Torah Zal invia i suoi laureandi in varie citt\u00e0 del mondo, principalmente presso altre yeshiva Lubavitch, quali \"Shluchim\". La natura della loro missione varia secondo la localit\u00e0, con alcuni che svolgono attivit\u00e0 assistenziali comunitarie, e altri che aiutano studenti pi\u00f9 giovani di altre yeshivah.\nPubblicazioni.\nDal 1979 Beis Medrash ha pubblicato un bollettino accademico (inizialmente settimanale, ora bisettimanale) intitolato \"Oholei Torah\", che contiene saggi e disquisizioni su vari temi della Torah, solitamente scritti dai docenti e dagli studenti, ma anche da \"alumni\". Ogni tanto un rinomato rabbino non-Lubavitch, come per esempio Rabbi Gavriel Zinner, presenta uno scritto che viene pubblicato sul bollettino. altre riviste e giornali vengono pubblicati dalle varie sezioni della Scuola.\nDormitorio.\nOholei Torah ha un dormitorio per ospitare i suoi studenti Beis Medrash students. Basato a 645 Eastern Parkway, il dormitorio pu\u00f2 accogliere oltre 100 studenti.\nSala da ballo.\nOholei Torah ha anche una sala da ballo per matrimoni, nel campus di 667 Eastern Parkway, e quasi ogni sera viene celebrato un matrimonio.\nAlumni.\nCirca il 70% degli \"alumni\" di Oholei Torah scelgono il ruolo di Shliach (emissari di Chabad)."}
{"id": "3942229", "revid": "1573940", "url": "https://it.wikipedia.org/wiki?curid=3942229", "title": "X X X", "text": "X X X \u00e8 un brano musicale del gruppo musicale giapponese de L'Arc~en~Ciel, pubblicato come quinto singolo estratto dall'album \"Butterfly\" il 12 ottobre 2011. Il singolo ha raggiunto la prima posizione della classifica Oricon dei singoli pi\u00f9 venduti in Giappone, vendendo 108.099 copie.\nTracce.\nDurata totale: 17:34"}
{"id": "3942231", "revid": "1573940", "url": "https://it.wikipedia.org/wiki?curid=3942231", "title": "Chase (L'Arc-en-Ciel)", "text": "Chase \u00e8 un brano musicale del gruppo musicale giapponese de L'Arc~en~Ciel, pubblicato come sesto singolo estratto dall'album \"Butterfly\" il 21 dicembre 2011. Il singolo ha raggiunto la seconda posizione della classifica Oricon dei singoli pi\u00f9 venduti in Giappone, vendendo 88.914 copie.\nTracce.\nDurata totale: 19:36"}
{"id": "3942233", "revid": "767487", "url": "https://it.wikipedia.org/wiki?curid=3942233", "title": "Giorni di fuoco (film 1995 Merhi)", "text": "Giorni di fuoco (\"Rage\") \u00e8 un film statunitense del 1995 diretto da Joseph Merhi.\nTrama.\nUn insegnante di scuola elementare Alex Gainer viene rapito da un gruppo di soldati corrotti che vogliono utilizzarlo in un esperimento che servirebbe a trasformarlo in un supersoldato; non sanno per\u00f2 che quest'ultimo \u00e8 un esperto di arti marziali e che certo non ha voglia di collaborare con loro.\nProduzione e distribuzione.\nIl film \u00e8 prodotto e distribuito dalla PM Entertainment del regista e produttore siriano Joseph Merhi. In diversi paesi \u00e8 uscito con i titoli seguenti:"}
{"id": "3942236", "revid": "671029", "url": "https://it.wikipedia.org/wiki?curid=3942236", "title": "Fotballklubben Lyn Oslo 1964", "text": "Questa pagina raccoglie i dati riguardanti il Football Club Lyn Oslo nelle competizioni ufficiali della stagione 1964.\nStagione.\nIl campionato 1964 si concluse con la vittoria finale del Lyn Oslo, che si aggiudic\u00f2 il titolo per la prima volta nella sua storia.\nMaglie.\nLa maglia casalinga era rossa, con un'ampia striscia verticale al centro. I pantaloncini erano rossi, con calzettoni bianchi."}
{"id": "3942237", "revid": "767487", "url": "https://it.wikipedia.org/wiki?curid=3942237", "title": "Sak\u012bs Kouvas", "text": "Carriera.\nGioc\u00f2 nella massima serie ellenica con il Vyzas Megaron ed il Panathinaikos. Con il club capitolino vinse il campionato nel 1972 ed ebbe occasione di giocare nel dicembre del 1971 la Coppa Intercontinentale, persa contro gli uruguaiani del Nacional Montevideo."}
{"id": "3942239", "revid": "1851848", "url": "https://it.wikipedia.org/wiki?curid=3942239", "title": "Gianni Balugani", "text": "Carriera.\nGiocatore.\nDisputa cinque campionati di Serie B con la maglia del Modena totalizzando 57 presenze in serie cadetta. In seguito, dopo una breve parentesi al Savoia, si trasferisce al Lanciano dove vince il campionato di Serie D 1977-1978 e termina la carriera di calciatore iniziando quella di allenatore.\nAllenatore.\nLa sua lunga carriera da allenatore si svolge dal 1978 al 2006 prevalentemente sui campi della Serie C1 e della Serie C2."}
{"id": "3942242", "revid": "339392", "url": "https://it.wikipedia.org/wiki?curid=3942242", "title": "Athanasios Kouvas", "text": ""}
{"id": "3942244", "revid": "339392", "url": "https://it.wikipedia.org/wiki?curid=3942244", "title": "Thanasis Kouvas", "text": ""}
{"id": "3942245", "revid": "287204", "url": "https://it.wikipedia.org/wiki?curid=3942245", "title": "Coppa Interamericana 1980", "text": "La Coppa Interamericana 1980 \u00e8 stata la ottava edizione del trofeo riservato alle squadre vincitrici della CONCACAF Champions' Cup e della Coppa Libertadores.\nAvvenimenti.\nLa partita d'andata si gioc\u00f2 a Citt\u00e0 del Messico, nello stadio di casa dei Pumas della UNAM. I messicani controllarono piuttosto agevolmente il primo incontro, mostrando un gioco coordinato e rapido. Grazie alla velocit\u00e0 dei propri giocatori, la squadra centroamericana riusc\u00ec a evitare le marcature degli uruguaiani, mettendo pi\u00f9 volte in difficolt\u00e0 Rodolfo Rodr\u00edguez. Al 5\u00ba minuto S\u00e1nchez segn\u00f2 di testa, dopo una deviazione del difensore Enr\u00edquez su cross di Negrete. In seguito al vantaggio messicano il Nacional si trov\u00f2 costretto ad avanzare, in cerca del pareggio; l'UNAM approfitt\u00f2 degli spazi lasciati nelle retroguardie uruguaiane con veloci contropiede. Il Nacional riusc\u00ec comunque a rendersi pericoloso con Victorino, il cui tiro fu respinto sulla linea dal difensore Paolino. Al 57\u00ba un colpo di testa di Esp\u00e1rrago consent\u00ec al Nacional di pareggiare; a contribuire al gol fu anche un errore del portiere Espinoza. Al 60\u00ba minuto Manzo pass\u00f2 il pallone a L\u00f3pez Zarza, mettendolo da solo contro il portiere uruguaiano: il centrocampista serv\u00ec poi Tuca, che fece gol da breve distanza. All'85\u00ba S\u00e1nchez chiuse un triangolo con Manzo, e tir\u00f2 da dentro l'area di rigore, battendo l'estremo difensore avversario.\nLa partita di ritorno si gioc\u00f2 a Montevideo, all'Estadio Centenario. L'incontro fu piuttosto equilibrato: la parte iniziale fu appannaggio dell'UNAM, che presentava una formazione pi\u00f9 difensiva rispetto all'andata (gli unici attaccanti erano S\u00e1nchez e Manzo); il Nacional prese il controllo della gara una volta entrati Wilmar e Jos\u00e9 Cabrera, che diedero maggior profondit\u00e0 al gioco dei padroni di casa, sostenendo Esp\u00e1rrago e Ram\u00edrez. La rete di Vargas, segnata all'85\u00ba, ridusse lo svantaggio maturato nella ripresa (doppietta di Wilmar Cabrera e rete di Jos\u00e9 Cabrera) e rese necessaria una terza partita.\nSi dovette quindi disputare lo spareggio, che venne fissato il 13 maggio a Los Angeles, sebbene in un primo momento fosse stato programmato a Porto Alegre. L'UNAM si schier\u00f2 con un 4-4-2 con S\u00e1nchez e Tuca in attacco, con l'apporto alternato di Paolino e Vargas, che aiutavano le punte con azioni offensive da centrocampo. Il Nacional impost\u00f2 la marcatura a uomo, con Aguirregaray, Blanco e Cabrera deputati al controllo degli attaccanti messicani. A livello tattico fu importante la mossa di L\u00f3pez Zarza che, essendo oggetto della marcature del libero Moreira, si spost\u00f2 verso una posizione pi\u00f9 arretrata, per attirare il difensore lontano dal suo reparto. Al 15\u00ba minuto vi fu la prima occasione della gara: Vargas tir\u00f2, ma la conclusione fu debole e per Rodr\u00edguez non fu difficile bloccarla. Il primo tempo si concluse con un gioco vivace, ma senza pericoli concreti per le due porte. Al 61\u00ba Moreira prese il pallone e la pass\u00f2 a Bica: quest'ultimo la pass\u00f2 a Cabrera, che di testa batt\u00e9 Espinoza. Tuca pareggi\u00f2 su calcio di punizione al 68\u00ba. All'89\u00ba vi fu il gol decisivo. Tuca tir\u00f2 un calcio d'angolo da destra, e nessuno riusc\u00ec a colpire di testa: arriv\u00f2 poi Vargas che, con il destro, segn\u00f2 tirando vicino al palo."}
{"id": "3942246", "revid": "126257", "url": "https://it.wikipedia.org/wiki?curid=3942246", "title": "Campionati del mondo di mezza maratona 1999", "text": "I Campionati del mondo di mezza maratona 1999 (8\u00aa edizione) si sono svolti il 3 ottobre a Palermo, in Italia. Vi hanno preso parte 193 atleti (di cui 120 uomini e 73 donne) in rappresentanza di 48 nazioni."}
{"id": "3942247", "revid": "1573940", "url": "https://it.wikipedia.org/wiki?curid=3942247", "title": "Hylinae", "text": "Hylinae \u00e8 una sottofamiglia di anfibi della famiglia delle Hylidae.\nDistribuzione e habitat.\nLe specie di questa sottofamiglia sono presenti in America, nelle regioni temperate dell'Eurasia, nell'estremit\u00e0 settentrionale dell'Africa e in Giappone.\nTassonomia.\nLa sottofamiglia comprende 18 generi per un totale di 174 specie.:"}
{"id": "3942248", "revid": "2033069", "url": "https://it.wikipedia.org/wiki?curid=3942248", "title": "Buddies (serie televisiva)", "text": "Buddies \u00e8 una serie televisiva statunitense in 13 episodi trasmessi per la prima volta nel corso di una sola stagione nel 1996. \u00c8 uno spin-off della serie \"Quell'uragano di pap\u00e0\" in cui erano gi\u00e0 apparsi i personaggi di Dave Carlisle e John Butler nell'episodio del 14 marzo 1995.\n\u00c8 una sitcom ambientata a Chicago e incentrata sulle vicende di un gruppo di ragazzi tra cui il nero Dave Carlisle e il bianco John Butler, entrambi aspiranti cineasti.\nProduzione.\nLa serie, ideata da Carmen Finestra, David McFadzean e Peter Tolan, fu prodotta da Touchstone Television. Le musiche furono composte da Brian Scott Bennett.\nRegisti.\nTra i registi della serie sono accreditati:\nSceneggiatori.\nTra gli sceneggiatori della serie sono accreditati:\nDistribuzione.\nLa serie fu trasmessa negli Stati Uniti dal 5 marzo 1996 sulla rete televisiva ABC. In Italia \u00e8 stata trasmessa su Rai 1 con il titolo \"Buddies\"."}
{"id": "3942249", "revid": "84184", "url": "https://it.wikipedia.org/wiki?curid=3942249", "title": "Renard", "text": ""}
{"id": "3942250", "revid": "1494169", "url": "https://it.wikipedia.org/wiki?curid=3942250", "title": "Buddies", "text": ""}
{"id": "3942253", "revid": "767487", "url": "https://it.wikipedia.org/wiki?curid=3942253", "title": "Mario Jannarilli", "text": "Carriera.\nStopper cresciuto nel Sora, debutta in Serie B con la Sambenedettese nella stagione 1962-1963 e negli anni successivi disputa altri tre campionati di Serie C con i marchigiani.\nNel 1966 si trasferisce al Taranto con cui vince il campionato di Serie C 1968-1969 con la fascia di capitano e disputa altri due campionati di Serie B, prima di passare al Savoia e poi al Frosinone in Serie C e terminare la carriera calcistica nel 1976."}
{"id": "3942254", "revid": "287204", "url": "https://it.wikipedia.org/wiki?curid=3942254", "title": "Chantal Demming", "text": "Biografia.\nUltima nata di tre figli, fin dalla tenera et\u00e0 si \u00e8 dedicata al canto e alla recitazione. Durante la scuola superiore a Hilversum, cominci\u00f2 a recitare in teatro. Dopo aver studiato psicologia, fece un provino nella \"Lucas Borkel Acteursschool\" ad Amsterdam e riusc\u00ec ad entrare nella scuola.\nHa interpretato ruoli da protagonista in \"Two Hearts One Pulse\", in \"Lilith\" di Stephan Brenninkmeijer e altri cortometraggi. Nel 2010 era in teatro con \"Gevallen Engelen\" di No\u00ebl Coward. Nel 2011 interpreta il ruolo della protagonista Stella nel film drammatico \"Caged\"."}
{"id": "3942264", "revid": "59785", "url": "https://it.wikipedia.org/wiki?curid=3942264", "title": "Torre Maiden", "text": ""}
{"id": "3942265", "revid": "486946", "url": "https://it.wikipedia.org/wiki?curid=3942265", "title": "Casa natale di Giovanni Dupr\u00e9", "text": ""}
{"id": "3942271", "revid": "729019", "url": "https://it.wikipedia.org/wiki?curid=3942271", "title": "Tromboastenia di Glanzmann", "text": "La tromboastenia di Glanzmann \u00e8 una malattia emorragica congenita ereditaria, caratterizzata da ridotta o assente aggregazione piastrinica in risposta a vari agonisti fisiologici. Ci\u00f2 dovuto a deficit di integrine-\u03b23 sulle piastrine, quindi a mancata interazione con il fibrinogeno.\nFisiopatologia.\nIl complesso recettoriale GPIIb/GPIIIa \u00e8 necessario per l'adeguata aggregazione piastrinica indotta dagli agonisti che agiscono in vivo: l'ADP, la trombina, il collageno, l'epinefrina e il trombossano A2. Tale complesso \u00e8 responsabile dell'incorporazione del fibrinogeno dal plasma nei granuli \u03b1-piastrinici.\nAnomalie a carico del complesso determinano un'alterazione dell'adesione-aggregazione piastrinica nei siti di danno vascolare, con conseguente facilit\u00e0 di sanguinamento o scarso controllo di una sindrome emorragica.\nAnche la retrazione del coagulo necessita di un complesso GPIIb/IIIa funzionante.\nAlla base dell'alterata funzionalit\u00e0 del complesso vi \u00e8 spesso una mutazione puntiforme.\nClinica.\nLa clinica emorragica, prevalentemente caratterizzata da manifestazioni di tipo piastrinico (menorraggia soprattutto al momento del menarca, epistassi, gengivorragia e petecchie) pu\u00f2 variare d'entit\u00e0 da individuo ad individuo. I pazienti con questa patologia mostrano una maggiore facilit\u00e0 al sanguinamento o una pi\u00f9 accentuata sindrome emorragica post-trauma.\nLaboratorio.\n\u00c8 presente un numero e una morfologia piastrinici normali. Il tempo di emorragia \u00e8 allungato e retrazione del coagulo \u00e8 ridotta o assente.\nL'aggregazione piastrinica indotta da agonisti fisiologici \u00e8 alterata, mentre si osserva un'iniziale aggregazione indotta dalla ristocetina che riflette il normale livello plasmatico di fattore di von Willebrand e un normale contenuto piastrino di GPIb.\nTerapia e raccomandazioni.\nIn questi soggetti va evitato l'uso di farmaci che possono interferire con l'aggregazione piastrinica. In caso di intervento chirurgico od odontostomatologico, dove sar\u00e0 importante l'accurata emostasi locale, \u00e8 utile il trattamento profilattico con acido tranexamico riservando l'utilizzo della trasfusione piastrinica solo in caso di sanguinamento cospicuo."}
{"id": "3942277", "revid": "3082", "url": "https://it.wikipedia.org/wiki?curid=3942277", "title": "Cleopatra Selene II", "text": ""}
{"id": "3942278", "revid": "37401", "url": "https://it.wikipedia.org/wiki?curid=3942278", "title": "Modalit\u00e0 (linguistica)", "text": ""}
{"id": "3942281", "revid": "1305772", "url": "https://it.wikipedia.org/wiki?curid=3942281", "title": "Stazione meteorologica di Olbia", "text": ""}
{"id": "3942292", "revid": "72396", "url": "https://it.wikipedia.org/wiki?curid=3942292", "title": "Ping (fiume)", "text": "Il fiume Ping () \u00e8 uno dei maggiori affluenti del fiume Chao Phraya, nella Thailandia del nord. Sulle sue rive sorge la seconda citt\u00e0 pi\u00f9 grande del paese, Chiang Mai.\nGeografia.\nIl Ping \u00e8 lungo 658\u00a0km e nasce nel distretto di Chiang Dao, all'estremo nord della provincia di Chiang Mai, ai confini con la Birmania, dalle montagne della catena Daen Lao. Scorre poi nelle province di Lamphun, Tak e Kamphaeng Phet ed entra nella provincia di Nakhon Sawan.\nLa citt\u00e0 di Tak si trova alla confluenza del Ping con il suo maggior affluente, il fiume Wang. Il Ping si unisce infine al fiume Nan nel punto che i thai chiamano \"Paknam Pho\", situato nel territorio comunale di Nakhon Sawan, capoluogo dell'omonima provincia. In questa confluenza, il corso d'acqua prende il nome Chao Phraya e scorre poi per 372\u00a0km verso sud, dove bagna Bangkok, prima di gettarsi nel golfo di Thailandia.\nIl bacino idrografico formato dal Chao Phraya, dal Nan, dal Ping e dai loro affluenti costituisce la parte continentale occidentale del paese e ha una superficie di 157.924\u00a0km\u00b2, circa il 35% dell'intero territorio thailandese. Il solo bacino idrografico del Ping e dei suoi affluenti copre un'area di 44.688\u00a0km\u00b2.\nLe valli formate dal Ping sono molto fertili, tra le varie coltivazioni praticate vi sono quelle del riso, del caff\u00e8, del t\u00e8, delle fragole e del tabacco. Il fiume \u00e8 ricco di pesce, e garantisce sostentamento ai molti pescatori della zona.\nNegli ultimi decenni, il livello del fiume si \u00e8 abbassato, rendendo possibile la navigazione commerciale solo in alcuni periodi dell'anno. Anche lo sviluppo della rete stradale ha determinato un calo della navigazione rispetto a 100 anni fa, quando le imbarcazioni che solcavano le sue acque erano molte di pi\u00f9. Le dighe costruite sul Ping hanno contribuito a proteggere i centri abitati dalle frequenti inondazioni che si verificavano nella stagione delle piogge.\nAttrazioni turistiche.\nIl Ping scorre attraverso l'omonimo parco nazionale Mae Ping, che copre un'area di 1.004\u00a0km\u00b2 nelle province di Lamphun, Tak e Chiang Mai. A Chiang Mai \u00e8 stato istituito un servizio di navigazione turistica sul Ping. Oltre alle crociere diurne, sono previste anche navigazioni serali, durante le quali si pu\u00f2 cenare a bordo.\nLe escursioni lungo il fiume, con imbarcazioni o via terra, danno la possibilit\u00e0 ai turisti di riscoprire l'ambiente tradizionale della Thailandia rurale e di ammirare paesaggi spettacolari."}
{"id": "3942293", "revid": "767487", "url": "https://it.wikipedia.org/wiki?curid=3942293", "title": "Vikt\u014dr M\u012btropoulos", "text": ""}
{"id": "3942302", "revid": "599013", "url": "https://it.wikipedia.org/wiki?curid=3942302", "title": "N\u00e9stor Isasi", "text": ""}
{"id": "3942303", "revid": "287204", "url": "https://it.wikipedia.org/wiki?curid=3942303", "title": "Nestor Isasi", "text": ""}
{"id": "3942310", "revid": "1590006", "url": "https://it.wikipedia.org/wiki?curid=3942310", "title": "Scuderia (equini)", "text": "Per scuderia si intende un edificio destinato alla stabulazione degli equini (cavalli, asini, muli). Per estensione, il termine viene utilizzato anche per indicare i team, soprattutto quelli italiani, di sport automobilistici.\nDescrizione.\nIn questo tipo di struttura, ciascun animale viene generalmente alloggiato in uno spazio chiuso individuale chiamato box. Nel box si trova tipicamente una mangiatoia e una beverina. Accanto alla scuderia si trovano altri locali, come la selleria (dove vengono conservati i finimenti) e i depositi per i mangimi. \nLe scuderie si trovano di solito in prossimit\u00e0 dei maneggi dove si pratica l'equitazione.\nNell'ippica, per scuderia si intende in senso lato il complesso delle strutture di allevamento dei cavalli da corsa e la relativa organizzazione.\nScuderie storiche.\nAlcune scuderie, spesso annesse ad alloggi reali: ville, palazzi, regge; non pi\u00f9 utilizzate per il loro scopo originario, sono diventate veri e propri monumenti d'interesse artistico e culturale; altre sono state riadattate ad altri scopi, come per esempio il Padiglione d'arte contemporanea di Milano ricavato dalle ex scuderie della Villa Reale di Milano."}
{"id": "3942314", "revid": "486946", "url": "https://it.wikipedia.org/wiki?curid=3942314", "title": "Coreografi", "text": ""}
{"id": "3942315", "revid": "1442080", "url": "https://it.wikipedia.org/wiki?curid=3942315", "title": "Stazione meteorologica di Olbia-Venafiorita", "text": "La stazione meteorologica di Olbia Venafiorita era la stazione meteorologica di riferimento per il Servizio meteorologico dell'Aeronautica Militare e per l'Organizzazione mondiale della meteorologia, relativa alla citt\u00e0 di Olbia fino alla dismissione dell'aeroporto di Olbia-Venafiorita e all'apertura del nuovo aeroporto di Olbia-Costa Smeralda.\nDal 1969 \u00e8 stata sostituita dalla stazione meteorologica di Olbia Costa Smeralda, situata in ubicazione diversa, dopo la dismissione del vecchio aeroporto e l'inaugurazione di quello nuovo.\nCaratteristiche.\nLa stazione meteorologica si trovava nell'Italia insulare, in Sardegna, in provincia di Sassari, nel comune di Olbia, presso l'aeroporto di Olbia-Venafiorita, a 13 metri s.l.m. e alle coordinate geografiche .\nEra gestita direttamente dall'Aeronautica Militare e risultava attiva fin dal 1927, anno in cui venne aperto l'aeroporto.\nDati climatologici 1951-1980.\nIn base alla media trentennale 1951-1980, effettivamente calcolata dal 1951 al 1969 (anno della sua definitiva dismissione), la temperatura media del mese pi\u00f9 freddo, gennaio, si attesta a +9,2 \u00b0C; quella dei mesi pi\u00f9 caldi, luglio e agosto, fa registrare il valore di +23,6 \u00b0C (media annua di circa +16 \u00b0C)."}
{"id": "3942317", "revid": "110731855", "url": "https://it.wikipedia.org/wiki?curid=3942317", "title": "Muli", "text": ""}
{"id": "3942321", "revid": "287204", "url": "https://it.wikipedia.org/wiki?curid=3942321", "title": "P\u00e9trusse", "text": "La P\u00e9trusse (luss. \"P\u00e9itruss\", ted. \"Petruss\") \u00e8 un fiume lungo 11\u00a0km che scorre integralmente in Lussemburgo. \u00c8 un affluente dell'Alzette."}
{"id": "3942322", "revid": "1543377", "url": "https://it.wikipedia.org/wiki?curid=3942322", "title": "ACM International Collegiate Programming Contest", "text": "L'ACM International Collegiate Programming Contest, abbreviato ACM-ICPC o ICPC, \u00e8 la pi\u00f9 antica e prestigiosa gara internazionale di programmazione per studenti universitari (programmazione competitiva nella fattispecie). L'iniziativa, patrocinata dalla Association for Computing Machinery (ACM), \u00e8 sponsorizzata da IBM.\nStoria.\nLa manifestazione trae origine dalle competizioni tenute all'interno della Texas A&amp;M University negli anni '70. A partire dal 1989, la sede centrale si trova presso l'Universit\u00e0 di Baylor e sono state create sedi periferiche presso universit\u00e0 di altri continenti al fine di coordinare le gare nel resto del mondo. L'ACM-ICPC \u00e8 sempre stata caratterizzata da una crescita costante in termini di partecipanti e attualmente coinvolge circa duemila universit\u00e0.\nRegolamento.\nLa gara annuale ha inizio con una fase eliminatoria continentale, in cui ogni universit\u00e0 pu\u00f2 inviare una o pi\u00f9 squadre di tre studenti. Successivamente, le squadre classificate nei migliori piazzamenti continentali si affronteranno nella finale mondiale. I problemi propongono argomenti estratti da tutta la branca degli algoritmi, e possono essere risolti utilizzando un linguaggio di programmazione a scelta tra C, C++, Java e Python (anche se non \u00e8 garantito che ogni problema sia risolvibile in Python). Il Pascal, usato in passato, \u00e8 stato abbandonato.\nQualunque studente, ricercatore, docente, professionista del settore o appassionato della materia, pu\u00f2 anche sottoporre fuori concorso la propria soluzione ai problemi delle passate finali. Le migliori soluzioni, ordinate in base al tempo di esecuzione e alla data di invio, vengono inserite all'interno della classifica internazionale relativa a ciascun problema. In caso di risposta non esatta, un messaggio automatico comunicher\u00e0 il tipo di errore (output non corretto, programma che non termina, compilazione non andata a buon fine, uso eccessivo di memoria RAM ecc.).\nRisultati italiani a squadre.\nGli stati dell'Europa sud-occidentale partecipano a una gara a squadre (SWERC) a cui \u00e8 possibile prendere parte senza selezioni preliminari. Per accedere alla fase successiva \u00e8 necessario classificarsi al primo posto (talvolta pu\u00f2 bastare il secondo). L'unica universit\u00e0 italiana ad aver partecipato alle finali mondiali \u00e8 la Scuola Normale Superiore nel 2018. \nNon \u00e8 prevista la partecipazione individuale alle gare. Tuttavia, \u00e8 possibile risolvere gli stessi problemi, fuori concorso, su alcuni siti web dedicati alla programmazione competitiva."}
{"id": "3942323", "revid": "543975", "url": "https://it.wikipedia.org/wiki?curid=3942323", "title": "Episodi di Becker (quarta stagione)", "text": ""}
{"id": "3942324", "revid": "775372", "url": "https://it.wikipedia.org/wiki?curid=3942324", "title": "Agaie", "text": "Agaie \u00e8 un'area ad amministrazione locale dello Stato del Niger, in Nigeria. Ha una superficie di 1903\u00a0km\u00b2 e una popolazione di 132.907 abitanti (2006). Il codice postale \u00e8 911.\nStoria.\nNel XIX secolo Agaie era uno Stato della Nigeria, trasformato in seguito in LGA (Area di amministrazione locale). Originariamente era abitata dai \"Nupi\" (gruppo etnico nigeriano prevalentemente di religione musulmana), ma nel 1822 divenne un emirato come parte dell'Impero Fulani. Nel XX secolo entr\u00f2 a far parte dell'Impero britannico\nEmirato Agaie.\nL'emirato Agaie fu creato da Malam Baba, un guerriero fulano che conquist\u00f2 la terra abitata dai \"Nupi\" nel 1822. Il figlio di Baba, Etsu Abdullahi, fu il primo emiro di Agaia, nominato nel 1832\n\u00c8 governato dall'emiro Muhammadu Kudu Abubakar, a capo dal 2004."}
{"id": "3942325", "revid": "34928", "url": "https://it.wikipedia.org/wiki?curid=3942325", "title": "Stare nella fossa dei leoni", "text": ""}
{"id": "3942327", "revid": "1100311", "url": "https://it.wikipedia.org/wiki?curid=3942327", "title": "EFL Awards", "text": "Gli EFL Awards sono dei premi che vengono assegnati dalla English Football League ai calciatori e alle squadre partecipanti ai tre campionati di calcio di rango immediatamente inferiore alla Premier League.\nStoria.\nI premi furono istituiti nel 2006 per premiare i calciatori e le squadre che si sono contraddistinte durante la stagione. L'assegnazione dei riconoscimenti avviene annualmente, nel mese di marzo, nella citt\u00e0 di Londra. La giuria dei giudici \u00e8 formata da 72 persone, tra cui giornalisti e dirigenti della English Football League."}
{"id": "3942328", "revid": "125983967", "url": "https://it.wikipedia.org/wiki?curid=3942328", "title": "Dorotea Gonzaga", "text": "Biografia.\nEra figlia di Ludovico II Gonzaga, marchese di Mantova dal 1444 al 1478 e di Barbara di Brandeburgo, aveva eredita il nome della zia regina di Danimarca, ma in famiglia veniva chiamata con il diminutivo \"Dea\"..\nLa sorella di Dorotea, Susanna, all'et\u00e0 di tre anni, venne richiesta dal duca di Milano Francesco Sforza quale futura sposa del figlio Galeazzo Maria. Ma quando nella giovane cominci\u00f2 a delinearsi la tara di famiglia, la gobba, nel 1457, fu sostituita con Dorotea.\nI due futuri sposi si conobbero prima del matrimonio che non venne mai celebrato per l'opposizione del marchese di Mantova a sottoporre la figlia a visite mediche che scongiurassero la tara di famiglia. La questione provoc\u00f2 una frattura tra Mantova e Milano e venne sanata solo dopo la morte di Francesco Sforza, avvenuta nel 1466. \nDorotea per\u00f2 non divent\u00f2 mai duchessa di Milano a causa della morte prematura, avvenuta a Mantova nel 1467."}
{"id": "3942329", "revid": "1305772", "url": "https://it.wikipedia.org/wiki?curid=3942329", "title": "Dengler", "text": ""}
{"id": "3942332", "revid": "22475", "url": "https://it.wikipedia.org/wiki?curid=3942332", "title": "Torre San Gennaro", "text": "Torre San Gennaro \u00e8 una frazione balneare del comune di Torchiarolo, in provincia di Brindisi.\nGeografia fisica.\nDista 5\u00a0km dal capoluogo, 15\u00a0km da Brindisi e 20\u00a0km da Lecce. Confina a nord con Campo di Mare e a sud con Lido Presepe. La costa ha una particolare conformazione che protegge il villaggio dalla ventilazione. Non \u00e8 lontano dai principali siti dell'agro di Torchiarolo, e cio\u00e8 il Santuario della Madonna di Galeano e le rovine di Valesio.\nStoria.\nLa zona in cui giacciono Torre San Gennaro e Campo di Mare \u00e8 stata bonificata sotto il fascismo e diventata coltivabile a vigne per la produzione del vino. In passato le due marine erano note come il \"mare degli uomini\" e il \"mare delle femmine\": non era costume infatti, durante la balneazione, esporsi gli uni agli sguardi indiscreti delle altre.\nFra la fine del XIX secolo e l'inizio del XX l'abitato si sviluppa secondo le direttrici attualmente visibili e contemporaneamente\u00a0 la popolazione inizia a trasferirsi verso la costa, in quella parte denominata Torre San Gennaro. La torre di avvistamento originaria, attualmente crollata e posta al di sotto del livello mare, rappresentava il centro di raccolta delle popolazioni e accanto ad essa nacquero, nei primi anni del 900 i primi insediamenti occupati prevalentemente da famiglie di pescatori. Fino al 1950 lo sviluppo urbano della costa era confinato a pochi manufatti, dal carattere minore, prevalentemente al solo piano terra, a tratti isolati.\nSociet\u00e0.\nLa marina di Torre San Gennaro, che unitamente alle altre marine torchiarolesi registra circa 2000 fra arrivi e presenze nel periodo estivo , risulta abitata per tutto l'anno da 85 residenti, quasi esclusivamente italiani \nDa settembre a giugno, la domenica mattina si svolge il mercatino rionale di Torre San Gennaro, mentre in estate si svolge il gioved\u00ec mattina, entrambi in Piazza Garibaldi."}
{"id": "3942333", "revid": "119991", "url": "https://it.wikipedia.org/wiki?curid=3942333", "title": "Stazione meteorologica di Livorno", "text": ""}
{"id": "3942339", "revid": "110157", "url": "https://it.wikipedia.org/wiki?curid=3942339", "title": "Air Polonia", "text": "L'Air Polonia era una compagnia aerea polacca con base all'Aeroporto di Varsavia Fryderyk Chopin. \u00c8 stata fondata nel 2001 a Varsavia e ha chiuso la sua attivit\u00e0 per problemi economici il 5 dicembre 2004. Faceva parte dell'ELFAA e aveva 6 aerei con 28 destinazioni."}
{"id": "3942342", "revid": "339392", "url": "https://it.wikipedia.org/wiki?curid=3942342", "title": "Olimpiadi Invernali", "text": ""}
{"id": "3942346", "revid": "1149807", "url": "https://it.wikipedia.org/wiki?curid=3942346", "title": "Kyotokei", "text": "Kyotokei \u00e8 un videogioco a piattaforme ispirato agli shooter a scorrimento orizzontale sviluppato e pubblicato da Microforum, in collaborazione con Nintendo. Il gioco, acquistabile come WiiWare, \u00e8 uscito in Europa l'11 agosto del 2011.\nScopo del gioco \u00e8 quello di completare i 5 livelli previsti con uno dei due gemelli protagonisti, manovrando un uccello simile ad un grifo."}
{"id": "3942350", "revid": "717966", "url": "https://it.wikipedia.org/wiki?curid=3942350", "title": "Educational Institute Oholei Menachem", "text": ""}
{"id": "3942351", "revid": "717966", "url": "https://it.wikipedia.org/wiki?curid=3942351", "title": "Talmudical Seminary Oholei Torah", "text": ""}
{"id": "3942352", "revid": "287204", "url": "https://it.wikipedia.org/wiki?curid=3942352", "title": "Culiacan", "text": ""}
{"id": "3942355", "revid": "767487", "url": "https://it.wikipedia.org/wiki?curid=3942355", "title": "Minna", "text": "Minna \u00e8 una citt\u00e0 della Nigeria, capoluogo dello stato del Niger. La citt\u00e0 aveva 304.113 abitanti nel 2007 \u00e8 anche la sede dell'area di governo locale di Chanchaga.\nSociet\u00e0.\nReligione.\nMinna \u00e8 una citt\u00e0 in maggioranza islamica. A Minna ci sono molte moschee e organizzazioni islamiche.\nLa citt\u00e0 \u00e8 anche sede vescovile cattolica.\nEconomia.\nCotone, mais e zenzero sono i principali prodotti agricoli della citt\u00e0. Nel territorio \u00e8 presente anche l'allevamento di bestiame, produzione di birra, noci di karit\u00e9. Per l'industria: lavorazione dei metalli, tessitura ed estrazione dell'oro.\nInfrastrutture e trasporti.\nMinna \u00e8 collegata alla capitale Abuja che dista 150\u00a0km dalla citt\u00e0 sia con la strada che con la ferrovia; inoltre Minna \u00e8 collegata tramite la ferrovia alle citt\u00e0 di Kano, Ibadan, Lagos e Illori. La citt\u00e0 possiede un aeroporto, l'aeroporto di Minna."}
{"id": "3942358", "revid": "717966", "url": "https://it.wikipedia.org/wiki?curid=3942358", "title": "Mesivta", "text": ""}
{"id": "3942364", "revid": "729019", "url": "https://it.wikipedia.org/wiki?curid=3942364", "title": "Aeroporto di Minna", "text": "L'Aeroporto di Minna \u00e8 un piccolo aeroporto nigeriano situato a 10 km a nord ovest della citt\u00e0 di Minna, nello stato del Niger.\nLa struttura, posta all'altitudine di 254\u00a0m / 834\u00a0ft sul livello del mare, \u00e8 dotata di un piccolo terminal e di una pista con fondo in asfalto lunga 3\u00a0399\u00a0m e larga 44\u00a0m (11\u00a0153 \u00d7 145\u00a0ft) ed orientamento 05/23, dotata di sistema di assistenza all'atterraggio ILS.\nL'aeroporto, di propriet\u00e0 e gestito dal Federal Airports Authority of Nigeria (FAAN), \u00e8 aperto al traffico commerciale. A partire dal 2012, sono stati presentati dei piani di espansione dell'aeroporto."}
{"id": "3942366", "revid": "717966", "url": "https://it.wikipedia.org/wiki?curid=3942366", "title": "Beth Midrash", "text": ""}
{"id": "3942367", "revid": "1442080", "url": "https://it.wikipedia.org/wiki?curid=3942367", "title": "Ievoli Sun", "text": " \nLa Ievoli Sun era una chimichiera noleggiata dall'armatore napoletano Domenico Ievoli. Il 31 ottobre 2000, affond\u00f2 approssimativamente a 9 miglia nautiche al largo delle Casquets, nella Manica, con un carico di 6.000 tonnellate, comprese 4.000 tonnellate di stirene, 1.000 tonnellate di triclorosilano e 1.000 tonnellate di alcool isopropilico.\nIl naufragio venne causato dal maltempo e dall'aver imbarcato acqua a prua che riemp\u00ec la stiva della baia dell'elica di prua. L'aumento di peso determin\u00f2 uno sbandamento che peggior\u00f2 man mano che altri scompartimenti venivano allagati.\nIl CROSS ricevette una chiamata di soccorso alle 04:30. Alle 07:17, un elicottero Super Frelon della marina francese part\u00ec per evacuare i 14 uomini dell'equipaggio della petroliera con venti a 65 nodi. Un'ora dopo, l'elicottero della marina francese arriv\u00f2 sulla scena ed evacu\u00f2 l'equipaggio in circa 40 minuti. Il rimorchiatore \"Abeille Flandre\" appena giunto in loco inizi\u00f2 a trainare la nave cisterna ad una velocit\u00e0 di 4 nodi verso la Normandia.\nLa mattina del giorno dopo la \"Ievoli\" affond\u00f2. L'avviso \"Lieutenant de vaisseau Lavall\u00e9e\" e il dragamine \"C\u00e9ph\u00e9e\" vennero inviati in loco per appoggiare la \"Abeille Flandre\" e monitorare l'inquinamento. Vennero rilevate solo piccole tracce di sostanze chimiche."}
{"id": "3942368", "revid": "717966", "url": "https://it.wikipedia.org/wiki?curid=3942368", "title": "Beis Medrash", "text": ""}
{"id": "3942376", "revid": "767487", "url": "https://it.wikipedia.org/wiki?curid=3942376", "title": "Paul Raymond", "text": "Soprannominato il \"Re di Soho\", divenne famoso aprendo nel quartiere londinese di Soho il primo strip club inglese, il Raymond Revuebar. Fece la sua fortuna soprattutto con le riviste per soli uomini. In Tribunale dovette affrontare diverse volte l'accusa di aver portato la societ\u00e0 inglese verso la perversione.\nAlla sua morte, il magnate ha lasciato alle nipoti 650 milioni di sterline. "}
{"id": "3942379", "revid": "685041", "url": "https://it.wikipedia.org/wiki?curid=3942379", "title": "Primato petrino", "text": ""}
{"id": "3942381", "revid": "110157", "url": "https://it.wikipedia.org/wiki?curid=3942381", "title": "Richard Pepin", "text": "Carriera.\nRichard Pepin \u00e8 noto per aver diretto e prodotto assieme al regista siriano Joseph Merhi con la PM Entertainment Group di cui era co-proprietario moltissimi film d'azione, di fantascienza e arti marziali tra gli anni 80/90 destinati e distribuiti per il circuito direct-to-video; Pepin a differenza del collega ha orientato la sua carriera di cineasta anche sul genere della fantascienza."}
{"id": "3942387", "revid": "599013", "url": "https://it.wikipedia.org/wiki?curid=3942387", "title": "Sekope Kepu", "text": "Biografia.\nNato in Australia da genitori tongani, Kepu crebbe in Nuova Zelanda, Paese che rappresent\u00f2 rugbisticamente a livello giovanile nelle selezioni dalla Under-17 alla Under-21.\nTornato in patria, entr\u00f2 a far parte della \"franchise\" del Nuovo Galles del Sud di Super Rugby dei Waratahs, per i quali esord\u00ec nel corso del Super 14 2008.\nIn Nazionale australiana esord\u00ec durante i test di fine anno 2008 contro l' a Padova; utilizzato altre due volte nei successivi 12 mesi, non torn\u00f2 in Nazionale che in occasione del Tri Nations 2011, che l' vinse; successivamente prese parte alla in Nuova Zelanda, in cui gli \"Wallabies\" si aggiudicarono il terzo posto finale.\nNel 2014 fu tra i vincitori del Super Rugby con gli e nel 2015 fece parte della squadra australiana alla in Inghilterra che giunse fino alla finale, sconfitta dalla .\nDopo la Coppa del Mondo \u00e8 stato ingaggiato dal , per cui aveva firmato un contratto a gennaio precedente. Al termine della stagione 2015-16, Kepu annunci\u00f2 la rottura, per motivi familiari, del suo contratto triennale con la squadra francese e fece ritorno nei Waratahs per disputare il Super Rugby 2017."}
{"id": "3942388", "revid": "119991", "url": "https://it.wikipedia.org/wiki?curid=3942388", "title": "Osservatorio Pietro Monte", "text": ""}
{"id": "3942393", "revid": "1305772", "url": "https://it.wikipedia.org/wiki?curid=3942393", "title": "Schur", "text": "Schur:"}
{"id": "3942395", "revid": "308179", "url": "https://it.wikipedia.org/wiki?curid=3942395", "title": "Biblioteca Comunale degli Intronati", "text": ""}
{"id": "3942396", "revid": "486946", "url": "https://it.wikipedia.org/wiki?curid=3942396", "title": "Schur\u00e9", "text": ""}
{"id": "3942406", "revid": "767487", "url": "https://it.wikipedia.org/wiki?curid=3942406", "title": "Der Herr der Liebe", "text": "Der Herr der Liebe \u00e8 un film muto del 1919 diretto in Germania da Fritz Lang.\n\u00c8 il suo secondo film muto dopo \"Halbblut\". Fritz Lang vi recitava anche come attore.\nIl film \u00e8 ora considerato perduto.\nTrama.\nEsistono scarse informazioni su questo dramma, una tragica storia d'amore. Disescu Vasile \u00e8 ossessionato dalla passione del gioco e dall'amore per Yvette. Entrambe queste passioni lo porteranno alla rovina.\nProduzione.\nIl film fu prodotto da Helios-Film di Berlino. Produttori: Erich Pommer e Erwin Rosner. La sceneggiatura non \u00e8 di Lang, come nel primo film, ma di Oscar Koffler. La prima del film ebbe luogo nel settembre 1919.\nAccoglienza.\nIl film fu ben accolto dalla stampa. Il \"Kinematograph\" lod\u00f2 il fatto che trasgrediva le convenzioni della commedia dell'epoca.\nTemi.\n\u00abI personaggi di \"femme fatale\" che vi dominano, erano divenuti negli anni Venti facili clich\u00e9s dietro cui trovava espressione la paura maschile per la crescente emancipazione della donna, ma nei film di Lang esse torneranno quale costante profonda: da \"La vendetta di Crimilde\" (1924) ai film girati negli Stati Uniti \"La donna del ritratto\" (1944) o \"La strada scarlatta\" (1945)\u00bb (Francesco Bono)."}
{"id": "3942415", "revid": "2176804", "url": "https://it.wikipedia.org/wiki?curid=3942415", "title": "Riunione", "text": "Si definisce riunione l'incontro di pi\u00f9 persone nello stesso luogo, di comune intesa o su invito o convocazione, sia per ritrovarsi e conversare, sia per assistere e partecipare a manifestazioni e incontri, sia per discutere e deliberare su questioni di pertinenza dell'organo collegiale di cui sono membri.\nHa per lo pi\u00f9 intonazione meno solenne e ufficiale di \"adunanza\" e \"assemblea\", e in genere allude a un numero non molto grande di persone.\nTipologie di riunioni.\nA seconda del motivo per cui viene convocata, una riunione pu\u00f2 essere definita:\nNegli ultimi due casi \u00e8 anche usato l'inglesismo \"meeting\"."}
{"id": "3942419", "revid": "2033069", "url": "https://it.wikipedia.org/wiki?curid=3942419", "title": "La banda dei sette", "text": "La banda dei sette (\"The Renegades\") \u00e8 una serie televisiva statunitense in 6 episodi (pi\u00f9 uno pilota del 1982), trasmessi per la prima volta nel corso di una sola stagione nel 1983.\nLa serie si ispir\u00f2 nel soggetto all'ambientazione metropolitana legata al mondo delle bande giovanili; queste tematiche divennero ricorrenti ad Hollywood agli inizi degli anni 1980, in seguito al successo del film \"I guerrieri della notte\" (1979).\nTrama.\nLos Angeles, inizio anni ottanta. Un gruppo di sette giovani criminali da strada vengono assoldati dalla polizia per fare parte di un'unit\u00e0 speciale sotto copertura. Il leader della \"gang\" \u00e8 \"Bandit\" (interpretato da un esordiente Patrick Swayze), mentre il contatto con la polizia \u00e8 il tenente Marciano, coadiuvato dal suo superiore capitano Scanlon.\nProduzione.\nLa serie fu prodotta dai fratelli Lawrence e Charles Gordon, il primo dei quali aveva gi\u00e0 partecipato nella stessa veste alla realizzazione de \"I guerrieri della notte\". Poich\u00e9 gli sceneggiatori principali furono lo stesso L. Gordon e Rick Husky, gi\u00e0 autore di T.J. Hooker e Mod Squad, fu un'idea abbastanza naturale realizzare una serie che fondesse il contenuto di quella interpretata da Peggy Lipton, coi temi del film di Walter Hill.\nLe musiche furono composte da Joseph Conlan e, per un solo episodio, da Barry De Vorzon. Tra gli sceneggiatori della serie \u00e8 accreditato Nicholas Corea.\nInizialmente fu realizzato un episodio pilota omonimo di circa due ore di durata, andato in onda in prima tv l'11 agosto del 1982 sulla ABC. Fu diretto da Roger Spottiswoode ed alcuni ruoli furono interpretati da attori, che non furono confermati quando i dirigenti della stessa rete televisiva decisero di ricavarne un serial; quest'ultimo per\u00f2 si rivel\u00f2 un flop di ascolti e fu cancellato dopo soli sei episodi.\nDistribuzione.\nLa serie fu trasmessa negli Stati Uniti dal 4 marzo all'8 aprile 1983. In Italia \u00e8 stata mandata in onda nel marzo del 1985 su Italia 1 con il titolo \"La banda dei sette\".\nAlcune delle uscite internazionali sono state:"}
{"id": "3942426", "revid": "1318658", "url": "https://it.wikipedia.org/wiki?curid=3942426", "title": "Stefano Chiodini", "text": " \nBiografia.\nDirige il cortometraggio \"Ifon\u00ec\" del film collettivo \"...a levante\" prodotto da Edoardo Winspeare e distribuito in sala dalla Pablo di Gianluca Arcopinto.\nScrive e dirige il cortometraggio \"Sotto le foglie\", interpretato da Valerio Mastandrea e Cecilia Dazzi. Un commesso, guardando attraverso la vetrina, scopre di essere osservato insistentemente da una donna ferma nella sua auto. I due finiscono col guardarsi a vicenda e il fatto si ripete per diversi giorni. Il ragazzo crede che la donna sia interessata a lui, ma non \u00e8 cos\u00ec. Il cortometraggio vince il Globo d'oro, il premio della stampa estera al cinema italiano e la menzione speciale a Cecilia Dazzi al Nastro d'argento\nFirma la sceneggiatura e la regia del cortometraggio \"La casa di Ester\" per il quale Stefano Chiodini vince il suo secondo Globo d'oro e un premio speciale dell'UNESCO per i diritti umani. Il cortometraggio \u00e8 fra i cinque finalisti dei Nastri d'argento 2013.\nRealizza \"Una piccola sorpresa\", un corto sperimentale con l'attrice Elisabetta Pellini, utilizzando le tecniche usate dai fratelli Lumi\u00e8re a inizio secolo: supporto in pellicola, luce naturale, montaggio in macchia, bianco e nero, completa assenza di post produzione. Il corto rientra nel progetto di un omaggio per i 120 anni della prima proiezione pubblica dei fratelli Lumi\u00e8re.\nRealizza per Telethon Italia il documentario breve sulla storia di Stefano Mele, ragazzo di vent'anni affetto dalla distrofia muscolare di Duchenne."}
{"id": "3942429", "revid": "599013", "url": "https://it.wikipedia.org/wiki?curid=3942429", "title": "Aldo Giuliani", "text": "Carriera.\nGioca con il Padova dal 1945 al 1947, collezionando 30 presenze in gare di campionato nella prima stagione (considerando sia il girone C del Torneo Cadetto Misto dell'Alta Italia, sia il girone finale) e 34 nella seconda (nel girone B della Serie B 1946-1947).\nDebutta con i biancoscudati il 14 ottobre 1945 in Padova- (0-0). Gioca la sua ultima partita con i padovani il 6 luglio 1947 in -Padova (3-3). Nel 1961 per qualche mese allena il Brescia in coppia con Andrea Gadaldi."}
{"id": "3942437", "revid": "1543377", "url": "https://it.wikipedia.org/wiki?curid=3942437", "title": "Xi Persei", "text": "Xi Persei (\u03be Per, 46 Per), \u00e8 una stella nella costellazione di Perseo distante 1600 anni luce circa dal sistema solare, di magnitudine apparente +4,04. \u00c8 conosciuta anche con il nome tradizionale di Menchib, o Menkib, anche se quest'ultimo termine \u00e8 maggiormente utilizzato per un'altra stella della costellazione, Zeta Persei.\nOsservazione.\nLa stella la si incontra all'incirca a met\u00e0 strada tra le stelle Epsilon Persei e Zeta Persei, pi\u00f9 brillanti, nella parte meridionale della costellazione di Perseo.\nCaratterizzata da una declinazione settentrionale, la sua osservazione \u00e8 pi\u00f9 facile dalle regioni dell'emisfero boreale terrestre, dove si mostra molto alta sull'orizzonte nelle sere dell'autunno e dell'inizio dell'inverno, ossia quando Perseo raggiunge il punto pi\u00f9 alto sull'orizzonte. Dall'emisfero australe l'osservazione risulta un po' penalizzata.\nCaratteristiche.\nXi Persei \u00e8 una gigante blu di classe O estremamente luminosa, la sua temperatura superficiale \u00e8 di ed apparentemente, in luce visibile, la sua luminosit\u00e0 \u00e8 , ma se si include la radiazione ultravioletta che emana la stella, la sua luminosit\u00e0 sale a volte quella solare.\nNata pochi milioni di anni fa con una massa 40 volte quella del Sole, la stella ha probabilmente gi\u00e0 terminato l'idrogeno da convertire in elio nel suo nucleo, e come le stelle con queste caratteristiche, perde una significativa parte di massa per il forte vento stellare che emette, 10 milioni di volte pi\u00f9 intenso di quello del Sole.\nXi Persei sembra anche una stella fuggitiva, perch\u00e9 si muove a gran velocit\u00e0 allontanandosi dal suo luogo d'origine, l'associazione stellare Perseus OB2.\nHa anche una pi\u00f9 piccola compagna, non ben identificata, che le ruota attorno in 6,95 giorni."}
{"id": "3942450", "revid": "767487", "url": "https://it.wikipedia.org/wiki?curid=3942450", "title": "Dark Shadows (film 2012)", "text": "Dark Shadows \u00e8 un film del 2012 diretto da Tim Burton e con protagonisti Johnny Depp, Eva Green, Michelle Pfeiffer, Jonny Lee Miller ed Helena Bonham Carter. La sceneggiatura del film, scritta da Seth Grahame-Smith, si basa sull'omonima soap opera degli anni sessanta creata da Dan Curtis.\nTrama.\n1760. La famiglia aristocratica inglese dei Collins con il loro unico figlio Barnabas parte da Liverpool alla volta delle Tredici colonie per espandere il loro impero economico. Raggiunto il Maine, costruiscono una casa che chiamano Collinwood e fondano un'azienda ittica che si espande dando origine ad una cittadina, Collinsport. Barnabas cresce e, seppur educato secondo sani principi, diviene un ragazzo spavaldo e un vero playboy. Quando per\u00f2 seduce ed abbandona Angelique Bouchard, una domestica in servizio presso la sua magione, quest'ultima inizia per vendetta a distruggergli la vita attraverso l'uso della magia nera.\nAngelique, infatti, causer\u00e0 una sequela di disgrazie: la morte dei genitori e il suicidio di Josette, fidanzata di Barnabas, che si lascia inspiegabilmente cadere da una scogliera. Il dolore affligge Barnabas a tal punto che si getta anch'egli, cadendo al fianco della sua esanime amata. Barnabas, inspiegabilmente incolume, riapre gli occhi, scoprendo che Angelique lo aveva punito con l'immortalit\u00e0, trasformandolo in un vampiro, per poi istigare contro di lui i villici di Collinsport che lo seppelliscono vivo in una bara.\nDuecentododici anni dopo, nel 1972, Barnabas viene liberato accidentalmente dalla sua tomba e, tornato alla sua villa, scopre che la sua propriet\u00e0 \u00e8 caduta in rovina. Qui incontra i suoi quattro discendenti, i due domestici, una dottoressa un po' stravagante al servizio della famiglia e Victoria, una istitutrice identica a Josette (il cui vero nome \u00e8 Maggie Evans) della quale Barnabas si innamora. Elizabeth, che gestisce la casa con il fratello Roger, spiega a Barnabas le vicissitudini famigliari negli anni che l'antenato ha trascorso nella bara: l'azienda d'ittica fondata dal padre di Barnabas \u00e8 sull'orlo del fallimento a causa della AngelBay, un'azienda avversaria fondata e gestita dalla strega Angelique che, essendo anch'ella immortale, ha gestito conducendo una spietata concorrenza mirata alla distruzione del benessere economico dei Collins.\nBarnabas decide allora di riportare Collinswood e l'azienda ittica alla passata gloria, scatenando la rabbia di Angelique, che prova a convincere Barnabas a vendergli l'azienda ma invano, tuttavia quest'ultimo cade di nuovo vittima del fascino di Angelique, infatti i due finiranno a letto insieme. Angelique vuole e pretende l'amore di Barnabas, offrendogli in cambio di unire le forze e le aziende, ma egli rifiuta fermamente. Intanto conosce meglio Victoria e si innamora sempre pi\u00f9 di lei e del suo animo gentile.\nLa dottoressa Julia, nel frattempo, scopre la verit\u00e0 ipnotizzando Barnabas, ma parlando con Elizabeth decide di restare l\u00ec e cerca di aiutarlo a trovare un modo per tornare un essere umano facendogli delle trasfusioni e rimuovendo il suo sangue. In un'occasione Julia, affascinata dal vampiro e lusingata da un suo complimento, lo seduce praticandogli del sesso orale. Tuttavia, in seguito, Barnabas scopre che Julia si stava facendo delle trasfusioni col sangue del vampiro per diventare come lui, in modo da restare giovane in eterno. Barnabas, deluso, la uccide dopo averla dissanguata.\nBarnabas scopre che Roger sta cercando il passaggio segreto mostrato da lui a Elizabeth al suo arrivo, contenente le ricchezze della famiglia Collins, e lo obbliga a fare una scelta: restare ed essere una figura paterna degna per David, al quale Barnabas si \u00e8 affezionato, o andarsene con denaro sufficiente a vivere tranquillamente per il resto della sua vita. Roger sceglie di andar via.\nAlla fine, la rivalit\u00e0 tra Barnabas e Angelique continua fino a quando Angelique registra una confessione di Barnabas, che afferma di aver ucciso molte persone per berne il sangue, e intrappola nuovamente Barnabas in una bara. Il vampiro per\u00f2 viene liberato da David e Angelique arriva a Collinswood portando la Polizia e una folla di cittadini incuriositi, dove avviene uno scontro tra i due 'mostri'. La folla scopre anche la natura di Angelique oltre a quella di Barnabas, allora il capo della polizia manda via tutti, suoi uomini compresi, credendo che si tratti di una messinscena. Si scopre che Angelique mand\u00f2 un lupo mannaro a mordere Carolyn quando ancora era in fasce, per farla diventare a sua volta un lupo mannaro, e che fece morire la madre di David in un naufragio.\nLa villa dei Collins viene distrutta e Angelique, sconfitta, viene confrontata un'ultima volta da Barnabas: lei gli dichiara il proprio amore, ma lui, dopo tutto quello che gli ha fatto dopo il suo rifiuto, le spiega che la verit\u00e0 \u00e8 che lei non \u00e8 in grado di amare nessuno; per dimostrargli che si sbaglia, Angelique gli offre, letteralmente, il proprio cuore, ma lui rifiuta di nuovo e cos\u00ec lei muore, ma manda Victoria sulla scogliera dove era morta Josette. Barnabas arriva appena in tempo cadere assieme a lei dalla scogliera, e per evitare che la caduta la uccida, la morde, trasformandola in vampira. Intanto, la dottoressa Hoffman, gettata da Barnabas nell'oceano, si trasforma in un vampiro.\nProduzione.\nIl progetto di un film basato sulla soap opera \"Dark Shadows\" cominci\u00f2 nel luglio del 2007, quando Infinitum Nihil, GK Films e Warner Bros. acquistarono i diritti cinematografici della serie creata da Dan Curtis. A causa dello sciopero degli sceneggiatori avvenuto tra novembre 2007 e febbraio 2008, lo sviluppo del progetto venne momentaneamente interrotto, ma nel giugno del 2008 fu annunciato che il regista Tim Burton si sarebbe occupato della regia del film. La scrittura della sceneggiatura fu inizialmente affidata a John August, ma nel luglio del 2010 fu sostituito dallo scrittore Seth Grahame-Smith.\nLe riprese del film sono iniziate il 18 maggio 2011 in Inghilterra e si sono svolte tra i Pinewood Studios ed alcune location.\nCasting.\nIl 19 marzo 2009 Johnny Depp fu il primo attore ad essere confermato nel cast del film nel ruolo del \"vampiro protagonista\" Barnabas Collins.\nIl casting del film inizi\u00f2 nel mese di febbraio del 2011, quando iniziarono le trattative con gli attori Jackie Earle Haley e Bella Heathcote. Il 3 febbraio si un\u00ec al cast l'attrice francese Eva Green nel ruolo della protagonista femminile, la strega Angelique Bouchard. Sempre nello stesso mese Michelle Pfeiffer e Helena Bonham Carter iniziarono le trattative per entrare a far parte del cast del film, ed il 28 febbraio la Bonham Carter conferm\u00f2 che avrebbe partecipato al film nel ruolo della psichiatra alcolizzata Julia Hoffman. Tra marzo ed aprile vennero aggiunti al cast Gulliver McGrath e Chlo\u00eb Grace Moretz rispettivamente nei ruoli di David Collins e Carolyn Stoddard. Ultimo ad unirsi al cast del film il 18 maggio 2011 fu Jonny Lee Miller nel ruolo di Roger Collins, padre di David.\nNel film sono presenti anche alcuni cameo importanti. Al San Diego Comic-Con International del 2011 venne annunciato infatti che quattro attori del cast originale della serie (Jonathan Frid, Lara Parker, David Selby e Kathryn Leigh Scott) sarebbero apparsi brevemente nel film. Altro interprete d'eccezione sar\u00e0 il cantante Alice Cooper che apparir\u00e0 nel ruolo di s\u00e9 stesso.\nDistribuzione.\nIl primo trailer ufficiale del film \u00e8 stato trasmesso in anteprima al \"The Ellen DeGeneres Show\" il 15 marzo 2012, per poi essere messo online su Apple Trailer poche ore dopo. Il trailer italiano del film \u00e8 stato invece diffuso sul web dalla divisione italiana della Warner Bros. poco dopo l'originale. Il 19 marzo \u00e8 stato inoltre diffuso un secondo trailer del film, che include nella scena finale anche il cameo di Alice Cooper.\nIl film \u00e8 stato distribuito nelle sale statunitensi e italiane a partire dall'11 maggio 2012.\nA partire dal 18 settembre 2012 il film \u00e8 stato distribuito per il mercato home video italiano dalla Warner Home Video nei formati DVD e il Blu-ray Disc, mentre negli Stati Uniti i formati DVD e Blu-ray Disc sono stati distribuiti a partire dal 2 ottobre.\nAccoglienza.\nIncassi.\nIl film, con un budget stimato in 150 milioni di dollari, ha incassato in tutto il mondo.\nCritica.\n\"Dark Shadows\" ha ricevuto recensioni miste da parte della critica cinematografica. Il sito aggregatore di recensioni \"Rotten Tomatoes\" riporta che il 36% delle 252 recensioni professionali ha dato un giudizio positivo sul film, con voto medio di 5,34 su 10. Il consenso critico del sito recita: \"La grafica \u00e8 di prim'ordine, ma Tim Burton non trova mai un ritmo coerente, mescolando battute leziose e spettralit\u00e0 gotica con meno successo rispetto ad altre collaborazioni di Johnny Depp\". Su \"Metacritic\" il film detiene un punteggio di 55 su 100, basato sul parere di 42 critici, indicando \"recensioni miste o medie\".\nColonna sonora.\nLa tracklist della colonna sonora del film, disponibile dall'8 maggio 2012, \u00e8 stata resa pubblica il 4 aprile. Si tratta dell'ennesima collaborazione del regista Tim Burton con il compositore Danny Elfman, sodalizio iniziato negli anni '80 con \"Pee-wee's Big Adventure\"."}
{"id": "3942460", "revid": "106908", "url": "https://it.wikipedia.org/wiki?curid=3942460", "title": "Paride II Lodron", "text": ""}
{"id": "3942462", "revid": "729019", "url": "https://it.wikipedia.org/wiki?curid=3942462", "title": "Stazione di Chieri", "text": "La stazione di Chieri \u00e8 una stazione ferroviaria per passeggeri ed \u00e8 il capolinea della Ferrovia Trofarello-Chieri che collega la citt\u00e0 di Chieri con Trofarello e Moncalieri. Serve il centro abitato di Chieri e quello vicino di Pino Torinese.\nStoria.\nNacque in seguito alla richiesta di cittadini chieresi che necessitavano di un collegamento con il capoluogo piemontese, che si manifest\u00f2 nel 1853, quando venne fondata una Societ\u00e0 per la strada ferrata da Chieri a Truffarello (antico nome di Trofarello). Dopo molte proposte, il 10 novembre 1874 venne inaugurato il breve tratto di ferrovia. Inizi\u00f2 con 4/5 corse giornaliere con trazione a vapore. Nel 1921, contestualmente con la Torino\u2013Genova, la linea venne elettrificata in corrente alternata trifase a . Venne attrezzata inoltre una Locomotiva FS E.550 per servizio a navetta. Nel 1961 l'alimentazione venne convertita in corrente continua a 3\u00a0kV e vi prest\u00f2 servizio una Locomotiva FS E.400, poi una Locomotiva FS E.626, attrezzata con citofono per il servizio a navetta.\nStrutture e impianti.\nLa stazione \u00e8 alla PK 21+594, proseguendo il conteggio della linea per Genova, ma il tratto da Trofarello ha PK 8+564. Si trova nel quartiere centrale di Campo Archero. Era dotata di magazzino merci, nonch\u00e9 di un raccordo con i magazzini militari della Caserma Scotti, dotata di 2 binari tronchi, ma la ferrovia \u00e8 a binario unico.\nMovimento.\nLa stazione \u00e8 capolinea per treni della linea SFM1 Rivarolo-Chieri, del Servizio Ferroviario Metropolitano di Torino; in passato era anche scalo merci per alcune industrie della zona circostante, collegate con dei raccordi.\nInterscambi.\nA pochi passi dalla stazione ci sono le fermate dei della rete urbana, circolare 1 e circolare 2 di Chieri, e la linea 30 che collega Chieri con Pino Torinese e Reaglie.\nServizi.\nLa stazione dispone di:"}
{"id": "3942469", "revid": "1776051", "url": "https://it.wikipedia.org/wiki?curid=3942469", "title": "Rewarded with Ingratitude/Infernal Hatred", "text": "Rewarded with Ingratitude/Infernal Hatred \u00e8 un EP split dei gruppi death metal In-Quest e Sarcastic Terror, pubblicato nel 1995."}
{"id": "3942471", "revid": "122153502", "url": "https://it.wikipedia.org/wiki?curid=3942471", "title": "H (album)", "text": "H \u00e8 l'ultimo album di Enrico Nascimbeni.\nIn H sono presenti le cover \"Una sigaretta\", tratta dal repertorio di Fred Buscaglione con atmosfere blues, e \"Sei minuti all'alba\", composta da Dario Fo ed Enzo Jannacci e \"Nel blues dipinto di blues\", originale versione dell'immortale brano Nel blu dipinto di blu di Domenico Modugno. L'album vede la partecipazione del chitarrista blues Lorenz Zadro.\nNote.\nIl brano \"Angel's Avenue\" \u00e8 dedicato ai genitori Carla e Giulio Nascimbeni. Il video tratto dal singolo \"Angel's Avenue\" \u00e8 candidato ai Music Awards Userfarm. 2012 Best Official Video: Regia di Massimo Balloi"}
{"id": "3942473", "revid": "1573940", "url": "https://it.wikipedia.org/wiki?curid=3942473", "title": "Jewish Learning Institute", "text": "Rohr Jewish Learning Institute (JLI) \u00e8 correntemente il pi\u00f9 grande istituto di apprendimento ebraico per adulti e offre corsi su una vasta gamma di temi e materie in 325 filiali sparse per il mondo, con sedi in sei continenti. Tramite l'impiego dell'\"instructional design\" basato sulla ricerca, il JLI si propone di presentare l'ebraismo in modo che sia intellettualmente rigoroso e molto accessibile. Nel 2009, soltanto negli Stati Uniti d'America, JLI ha ospitato oltre 42.000 studenti nei suoi corsi, pi\u00f9 di tutti gli altri programmi ebraici nazionali messi insieme.\nL'istituto offre tre corsi annuali tramite sedi locali e con docenti locali. Ogni corso dura sei sessioni settimanali. Per convenienza degli studenti pendolari, ogni classe \u00e8 tenuta nella stessa settimana in ogni sede, sia in America che nel resto delle altre sedi estere. Le materie includono:\nAlcuni corsi del JLI sono stati accreditati dall\"'American Medical Association\", altri dal \"Continuing Legal Education\" per l'abilitazione alla pratica legale nel Regno Unito, Australia e il \"National Board of License\".\nJLI ha undici dipartimenti: \"JLI Flagship Courses; Torah Studies; My Shiur; Sinai Scholars; JLI Teens; Rosh Chodesh Society; Torah Caf\u00e9; National Jewish Retreat; The Land and the Spirit Mission; JLA Academy; Continuing Education; e Marketing &amp; PR\".\nSussidiaria della Merkos L'Inyonei Chinuch, l'istituto JLI \u00e8 il braccio educativo per adulti di Chabad Lubavitch.\nLingue.\nI corsi JLI sono tradotti in ebraico, spagnolo, tedesco e russo.\nSedi.\nFiliali JLI si trovano nei seguenti Paesi:\nStati Uniti.\nAlabama, Arizona, California, Colorado, Connecticut, Delaware, Florida, Georgia, Idaho, Illinois, Kansas, Louisiana, Massachusetts, Maryland, Michigan, Minnesota, Montana, Missouri, Carolina del Nord, Nebraska, New Jersey, Nuovo Messico, Nevada, New York, Ohio, Oklahoma, Oregon, Pennsylvania, Porto Rico, Rhode Island, Carolina del Sud, Tennessee, Texas, Utah, Virginia, Vermont, Washington, Wisconsin.\nAltre nazioni.\nArgentina, Austria, Belgio, Brasile, Canada, Colombia, Danimarca, Finlandia, Germania, Grecia, Guatemala, Israele, Paesi Bassi, Panama, Singapore, Sudafrica, Svezia, Svizzera, Regno Unito, Venezuela"}
{"id": "3942487", "revid": "287204", "url": "https://it.wikipedia.org/wiki?curid=3942487", "title": "2. Fu\u00dfball-Bundesliga 2005-2006", "text": "La 2. Fu\u00dfball-Bundesliga 2005-2006 \u00e8 stata la 32\u00aa edizione della seconda divisione tedesca di calcio. La formula del torneo prevedeva la partecipazione di diciotto squadre che disputavano incontri di andata e ritorno all'italiana, per un totale di trentaquattro giornate.\nDelle diciotto squadre che ne hanno preso parte, le sette nuove squadre rispetto all'edizione precedente sono state le tre retrocesse dalla Bundesliga (la massima serie del campionato tedesco di calcio), ovvero Friburgo, e che hanno preso il posto delle promosse , ed Eintracht Francoforte; le quattro promosse dalla Regionalliga (la terza serie del campionato), provenienti dai due gironi \"Nord\" e \"S\u00fcd\" ovvero, rispettivamente, e Paderborn 07, Kickers Offenbach e Sportfreunde Siegen. Queste ultime societ\u00e0 hanno rimpiazzato le retrocesse Eintracht Trier, Rot-Weiss Oberhausen, Rot-Weiss Essen e Rot-Weiss Erfurt.\nAl termine della manifestazione, le prime tre squadre piazzatesi in classifica, , Alemannia Aachen ed Energie Cottbus, hanno conseguito la promozione nella Bundesliga 2006-2007. Il Bochum, quale primatista, \u00e8 stato nominato campione del torneo. Le ultime quattro squadre, , Saarbr\u00fccken, LR Ahlen e Sportfreunde Siegen hanno subito la retrocessione nella Regionalliga.\nCapocannoniere del torneo \u00e8 stato Christian Eigler del Greuther F\u00fcrth con diciotto reti."}
{"id": "3942488", "revid": "124575816", "url": "https://it.wikipedia.org/wiki?curid=3942488", "title": "Mary Ann/E dopo questa notte", "text": "Mary Ann/E dopo questa notte \u00e8 un singolo dei Pooh, pubblicato in Italia nell'aprile del 1969 dalla casa discografica Vedette.\nDescrizione.\nMary Ann partecip\u00f2 al Cantagiro 1969 nel girone dedicato ai giovani. La canzone \u00e8 stata inserita all'interno del terzo album del gruppo, \"Memorie\", pubblicato lo stesso anno.\n\"Mary Ann\" \u00e8 stata talvolta ripresa in concerto anche a decenni di distanza, sebbene non si tratti di uno dei singoli di maggior spicco in quell'epoca della carriera del complesso. Il brano \u00e8 stato ripreso dagli stessi Pooh nella raccolta \"Poohbook\" del 1995 in cui \u00e8 stata proposta una versione riarrangiata.\nCome \"Il tempio dell'amore\" (lato B di \"Buonanotte Penny)\", anche \"E dopo questa notte\" era gi\u00e0 presente nel precedente 33 giri \"Contrasto\", ma con un arrangiamento diverso."}
{"id": "3942489", "revid": "717966", "url": "https://it.wikipedia.org/wiki?curid=3942489", "title": "Rohr Jewish Learning Institute", "text": ""}
{"id": "3942491", "revid": "228587", "url": "https://it.wikipedia.org/wiki?curid=3942491", "title": "Sant'Orso (Fano)", "text": ""}
{"id": "3942494", "revid": "39884", "url": "https://it.wikipedia.org/wiki?curid=3942494", "title": "Montecastello di Vibio", "text": ""}
{"id": "3942498", "revid": "599013", "url": "https://it.wikipedia.org/wiki?curid=3942498", "title": "Salesi Ma'afu", "text": "Biografia.\nNei Brumbies di Canberra fin dal 2005, debutt\u00f2 in Super Rugby con tale club nel 2007 contro gli Chiefs; in quello stesso anno fu anche chiamato nei Barbarians da \"uncapped\" (senza presenze internazionali) contro il , anche se aveva gi\u00e0 rappresentato l' a livello giovanile.\nNel 2009 prolung\u00f2 il suo contratto con i Brumbies per altre due stagioni fino al 2011 e, nel 2010, esord\u00ec negli \"Wallabies\" in un \"test match\" contro a Canberra, in cui dovette fronteggiare in prima linea suo fratello Campese, esordiente anch'egli ma per i figiani; la circostanza \u00e8 statisticamente rilevante perch\u00e9, pur non essendo infrequenti i casi di due fratelli militanti contemporaneamente in diverse Nazionali e avversari in campo, quella citata fu la prima volta in cui entrambi si affrontarono da esordienti.\nNel maggio 2011 Ma'afu, al termine del contratto con i Brumbies, firm\u00f2 un contratto con il Western Force a partire dal Super 15 2012; pi\u00f9 avanti fece parte della squadra che vinse il Tri Nations 2011 e si aggiudic\u00f2 il terzo posto alla in Nuova Zelanda."}
{"id": "3942503", "revid": "463686", "url": "https://it.wikipedia.org/wiki?curid=3942503", "title": "Formula di Cardano-Tartaglia", "text": ""}
{"id": "3942504", "revid": "1799663", "url": "https://it.wikipedia.org/wiki?curid=3942504", "title": "Erminia Manfredini", "text": "Carriera.\nClub.\nErminia ha iniziato a giocare nel Cibus Cazzago San Martino di Rodengo-Saiano, societ\u00e0 bresciana di Serie B, nel 1972, all'et\u00e0 di 24 anni. Dopo che, nel giro di quattro anni, approda in Serie A con la Cibus che nel frattempo ha cambiato nome diventando Metra Rodengo Saiano.\nGioc\u00f2 in Serie A con la Metra di Rodengo Saiano due stagioni per poi giocare per tre anni al Piacenza, quattro a Verona e due a Gorgonzola.\nNonostante lavorasse anche come commessa, divenne libero della nazionale italiana di calcio femminile fra la fine degli anni 70 e l'inizio degli anni 80 del XX secolo.\nAllenatrice.\nDal 2003 \u00e8 responsabile del settore giovanile del Franciacorta; nelle ultime cinque gare della stagione 2008-2009, diventa allenatrice della squadra maggiore."}
{"id": "3942511", "revid": "591142", "url": "https://it.wikipedia.org/wiki?curid=3942511", "title": "Chicharito", "text": ""}
{"id": "3942515", "revid": "729019", "url": "https://it.wikipedia.org/wiki?curid=3942515", "title": "Stazione di Pessione", "text": "La stazione di Pessione \u00e8 una fermata ferroviaria posta sulla linea Torino-Genova a servizio della frazione Pessione di Chieri e del vicino comune di Poirino. La stazione di Chieri principale, situata nel centro storico, dista un paio di chilometri.\nStoria.\nLa stazione venne attivata nel 1849, all'apertura della tratta ferroviaria Trofarello-Asti.\nDal 2001 i locali della fermata sono occupati dalla Farmacia Aliberti.\nMovimento.\nLa fermata \u00e8 servita dai treni del Servizio ferroviario metropolitano di Torino, linea 6 Torino Stura-Asti.\nStrutture ed impianti.\nLa fermata comprende 2 binari passanti pi\u00f9 un paio di binari tronchi, che per\u00f2 ora non vengono usati e un raccordo per la storica azienda di liquori Martini &amp; Rossi.\nServizi.\nLa fermata dispone di:\nclassificata da RFI come \"bronze\".\nInterscambi.\nDi fronte alla fermata sono presenti le fermate della linea suburbana 2 Chieri; inoltre vi transitano linee extraurbane per la provincia."}
{"id": "3942520", "revid": "1305772", "url": "https://it.wikipedia.org/wiki?curid=3942520", "title": "Arizona SB 1070", "text": "Il Support Our Law Enforcement and Safe Neighborhoods Act, ufficialmente Arizona Senate Bill 1070 o in breve Arizona SB 1070, localmente in Arizona semplicemente SB 1070, \u00e8 una legge dello Stato dell'Arizona negli Stati Uniti d'America che al momento della sua approvazione era la legge pi\u00f9 dura sull'immigrazione illegale di tutti gli Stati Uniti.\nDifferenze fra legge federale e SB 1070.\nLa legge federale degli Stati Uniti prevede che tutti i cittadini stranieri di et\u00e0 superiore ai 14 anni che permangano sul territorio nazionale per pi\u00f9 di 30 giorni consecutivi si registrino presso le autorit\u00e0 e portino con s\u00e9 i documenti in ogni momento.\nLa legge dell'Arizona Act in aggiunta rende un reato minore (in inglese \"misdemeanor crime\") per uno straniero essere in Arizona senza avere con s\u00e9 i documenti richiesti; richiede che i pubblici ufficiali tentino di determinare lo status relativo alla posizione immigratoria sempre durante un fermo di polizia, un arresto o un semplice controllo qualora vi sia un semplice sospetto che l'individuo sia un immigrato irregolare. Inoltre obbliga i pubblici ufficiali dello Stato dell'Arizona o delle amministrazioni locali o delle altre agenzie pubbliche a restringere i controlli per il rispetto della legge federale sull'immigrazione. Ancora la SB 1070 inasprisce le pene per coloro che favoriscono l'immigrazione clandestina, per coloro che danno ospitalit\u00e0 agli immigrati irregolari, che gli danno lavoro o che li trasportano sui propri mezzi di trasporto. Il paragrafo sugl'intenti della legge parla proprio di dottrina di \"attrition through enforcement\" ovvero di \"estenuare\" l'immigrazione illegale \"attraverso l'applicazione\" della legge.\nCritiche.\nI critici affermano che questa legge incoraggi le pratiche di profilazione razziale, mentre i favorevoli al contrario affermano che la legge non si limita ai meri aspetti razziali. La SB 1070 fu emendata e modificata dall'Arizona House Bill 2162 nel giro di una settimana dalla sua firma con l'obiettivo di correggere alcune forzature. Vi furono proteste in oltre settanta citt\u00e0 degli Stati Uniti inclusi boicottaggi e appelli al boicottaggio dell'Arizona. I sondaggi indicarono per\u00f2 che a questa legge erano favorevoli la maggior parte delle persone sia in Arizona che in tutti gli Stati Uniti Dopo il passaggio della legge altri stati americani iniziarono a considerare l'adozione di leggi simili.\nApprovazione e controversie legali.\nLa legge fu firmata dal governatore dell'Arizona Jan Brewer il 23 aprile 2010. Il provvedimento avrebbe dovuto diventare effettivo il 29 luglio dello stesso anno.\nDiverse dispute e controversie legali hanno accompagnato il provvedimento SB 1070, soprattutto riguardo alla sua costituzionalit\u00e0 e alla compatibilit\u00e0 con le leggi sui diritti civili ovvero i Civil Rights Act. Anche il Dipartimento di Giustizia degli Stati Uniti d'America \u00e8 ricorso alle vie legali contro il provvedimento. Il giorno prima dell'entrata in vigore dell'atto un giudice federale ha emesso un'ingiunzione preliminare che ha bloccato le parti pi\u00f9 controverse della legge. Lo Stato dell'Arizona fino ad oggi non \u00e8 ancora riuscito a ribaltare tale decisione negli appelli e nei ricorsi alle varie corti federali degli Stati Uniti.\nArizona HB 2162.\nIl 30 aprile Il governatore Brewer firm\u00f2 l'House Bill 2162 o Arizona HB 2162, che modificava il precedente Arizona SB 1070 firmato una settimana prima. Veniva emendato il testo aggiungendo la frase: \"prosecutors would not investigate complaints based on race, color or national origin.\" (gli inquirenti non investigheranno denunce basate sulla razza, il colore della pelle o l'origine nazionale) Il nuovo testo inoltre stabilisce che la polizia pu\u00f2 investigare sullo status del migrante solo durante un fermo, un arresto o una detenzione, abbassando le pene pecuniarie dall'originario minimo di 500 dollari al nuovo massimo di 100 dollari. Anche i limiti di carcerazione per gli incensurati sono stati abbassati da 6 mesi a 20 giorni."}
{"id": "3942522", "revid": "80598", "url": "https://it.wikipedia.org/wiki?curid=3942522", "title": "Goodbye madama Butterfly/Un minuto prima dell'alba", "text": "Goodbye madama Butterfly/Un minuto prima dell'alba \u00e8 un singolo dei Pooh, pubblicato in Italia nel novembre del 1969 dalla casa discografica Vedette, l'ultimo di una lunga serie di singoli dei Pooh che pubblicheranno i successivi con la CBS.\nDescrizione.\nEntrambi i brani sono cantati da Riccardo Fogli (che a quei tempi era il membro del gruppo a cui venivano affidati la maggior parte dei brani).\nIl lato \"B\" del singolo, \"Un minuto prima dell'alba\", d\u00e0 titolo all'omonima raccolta del 1988, in cui la Vedette inserisce vari brani di questo periodo. Il brano, tuttavia, non \u00e8 incluso nella raccolta, n\u00e9 \u00e8 stato mai ripubblicato, cos\u00ec come anche \"Goodbye madama Butterfly\"."}
{"id": "3942527", "revid": "539461", "url": "https://it.wikipedia.org/wiki?curid=3942527", "title": "SB 1070", "text": ""}
{"id": "3942528", "revid": "547034", "url": "https://it.wikipedia.org/wiki?curid=3942528", "title": "Campionati del mondo di mezza maratona 2000", "text": "I Campionati del mondo di mezza maratona 2000 (9\u00aa edizione) si sono svolti il 12 novembre a Veracruz, in Messico. Vi hanno preso parte 182 atleti (di cui 121 uomini e 61 donne) in rappresentanza di 52 nazioni."}
{"id": "3942529", "revid": "691381", "url": "https://it.wikipedia.org/wiki?curid=3942529", "title": "Francesco Arena", "text": ""}
{"id": "3942532", "revid": "767487", "url": "https://it.wikipedia.org/wiki?curid=3942532", "title": "Epizoozia", "text": "L'epizoozia (dal greco: \"epi\", su + \"zoon,\" animale) \u00e8 un evento di diffusione di una malattia in una popolazione animale non umana, analogo a un'epidemia negli esseri umani. \nUn'epizoozia pu\u00f2 essere limitata a un luogo specifico (un \"focolaio\"), generale (\"epizootico\") o diffuso (\"panzootico\"). L'elevata densit\u00e0 di popolazione \u00e8 un importante fattore che contribuisce all'epizoozia. \nLa definizione di un'epizoozia pu\u00f2 essere soggettiva; si basa sul numero di nuovi casi in una data popolazione animale, durante un dato periodo, e deve essere giudicato un tasso che supera sostanzialmente quello che ci si aspetta in base all'esperienza recente (cio\u00e8 un forte aumento del tasso di incidenza).\nLe malattie comuni che si verificano a un tasso costante, ma relativamente alto nella popolazione, sono definite \"enzootiche\" (analogamente al significato epidemiologico di endemico per le malattie umane)."}
{"id": "3942533", "revid": "486946", "url": "https://it.wikipedia.org/wiki?curid=3942533", "title": "Baal teshuva", "text": ""}
{"id": "3942541", "revid": "287204", "url": "https://it.wikipedia.org/wiki?curid=3942541", "title": "Dark Shadows (film)", "text": ""}
{"id": "3942551", "revid": "119392870", "url": "https://it.wikipedia.org/wiki?curid=3942551", "title": "Tribuna politica", "text": "Tribuna politica \u00e8 stata una rubrica televisiva centrata sui temi della politica. La trasmissione veniva mandata in onda inizialmente solo sulla prima rete Rai per poi essere trasmessa anche su Rai 2 e Rai 3 a partire dagli anni ottanta; la trasmissione divenne in seguito rubrica della Testata Servizi Parlamentari.\nFu creata per decisione del governo allora in carica guidato da Amintore Fanfani e and\u00f2 in onda per la prima volta mercoled\u00ec 26 aprile 1961 in orario di prima serata (ore 21,10). Dal 1964 la rubrica assunse cadenza fissa al gioved\u00ec sera.\nA favorirne la ideazione fu anche il gradimento ottenuto da una analoga trasmissione, \"Tribuna elettorale\", che aveva preso l'avvio nell'ottobre del 1960 e che aveva avvicinato la popolazione alla politica e ai suoi esponenti.\nStoria.\nCome gi\u00e0 per \"Tribuna elettorale\", scopo della rubrica era infatti quello di consentire ai partiti politici rappresentati in Parlamento di utilizzare, attraverso la formula del dibattito in studio con conferenza stampa, il mezzo di comunicazione di massa costituito dalla televisione (all'epoca ancora molto giovane essendo stata varata solo sette anni prima) a fini di propaganda politica e per illustrare i propri programmi, le alleanze, le strategie e i temi di grande interesse nazionale.\nIn funzione di moderatori si alternarono diversi giornalisti RAI fra cui Giorgio Vecchietti, Ugo Zatterin, Luca Di Schiena e Villy de Luca. \nLa direzione del programma era affidata al giornalista Jader Jacobelli dal 1961 al 1988, al giornalista Albino Longhi dal 1988 al 1991 e successivamente a Nuccio Fava. La cura del programma fu affidata inizialmente a Jader Jacobelli dal 1961 al 1988, a Luciana Giambuzzi dal 1988 al 1991 e successivamente a Nuccio Puleo.\nLo spirito della trasmissione fu illustrato nella prima puntata dal ministro delle Poste e Telecomunicazioni, il democristiano Lorenzo Spallino, e dal presidente della Commissione per la vigilanza sulle radiodiffusioni Onofrio Jannuzzi.\nTrasformazioni.\nLa trasmissione sub\u00ec nel tempo leggere modifiche formali. Fu presto introdotta la formula, pi\u00f9 snella, del dibattito a cinque (gi\u00e0 utilizzata sin dai primi anni cinquanta in radio da \"Il convegno dei cinque\" di Silvio D'Amico). Anche la scenografia ebbe trasformazioni tese a rendere lo studio pi\u00f9 simile ad un salotto, con eliminazione dell'iniziale tavolo per le conferenze stampa.\nNonostante le operazioni di \"restyling\", all'inizio degli anni settanta emerse un certo calo d'interesse per il programma, anche per il sopravanzare di nuovi format tesi all'approfondimento politico.\nNel corso degli anni 2010 la trasmissione venne soppressa, ma la sua formula viene ripresa ancora oggi da altre trasmissioni, curate da Rai Parlamento, in occasione di vari appuntamenti elettorali (elezioni amministrative italiane, elezioni politiche italiane e elezioni europee).\nAlcune cifre.\nIl primo ciclo di \"Tribuna politica\" si articol\u00f2 in ventinove puntate per un totale di oltre venticinque ore di trasmissione, con la partecipazione di 72 personaggi politici e 102 giornalisti impegnati a porre loro domande.\nVa ricordato che \"Tribuna politica\", in ragione del successo ottenuto fin dalla sua prima edizione, fu oggetto di attenzione da parte dei media e della stessa Rai che, in maniera autoreferenziale, inser\u00ec in una puntata di \"Studio Uno\" uno sketch in cui veniva fatta una parodia del programma ad opera della cantante Mina e del Quartetto Cetra."}
{"id": "3942555", "revid": "479409", "url": "https://it.wikipedia.org/wiki?curid=3942555", "title": "Locomotiva FS E.354", "text": ""}
{"id": "3942561", "revid": "729019", "url": "https://it.wikipedia.org/wiki?curid=3942561", "title": "Coagulopatie", "text": "Le coagulopatie sono delle malattie ematologiche caratterizzate da alterazione del meccanismo di coagulazione del sangue.\nIl processo di coagulazione del sangue richiede l'intervento di diverse proteine il cui effetto \u00e8 arrestare il sanguinamento. La mancanza totale o parziale di una di queste proteine pu\u00f2 provocare la comparsa di sanguinamenti che possono variare da lievi (sanguinamenti dal naso, del cavo orale e dopo chirurgia, sangue nelle urine) a gravi (emorragie pericolose per la vita come le emorragie del sistema nervoso centrale, del tratto gastrointestinale o del cordone ombelicale ed emorragie potenzialmente disabilitanti come ematomi ed emartri).\nClassificazione.\nSi distinguono in congenite ed acquisite."}
{"id": "3942564", "revid": "599013", "url": "https://it.wikipedia.org/wiki?curid=3942564", "title": "Ben McCalman", "text": "Biografia.\nAl Western Force dal 2009, esord\u00ec con tale club nel Super 14 2010.\nAl termine della stagione fu chiamato in Nazionale ed esord\u00ec nel corso di una vittoria sul nel Tri Nations 2010.\nUn anno pi\u00f9 tardi fu tra coloro che permisero all' di conquistare il Tri Nations 2011 e, successivamente, il terzo posto alla in Nuova Zelanda.\nNel 2015 rinnov\u00f2 il suo impegno con la federazione australiana e il Western Force con un accordo che gli permette di giocare, nell'interstagione, con la squadra giapponese del Panasonic Wild Knights nel periodo in cui non \u00e8 impiegato in Super Rugby.\nA seguire, prese parte alla in cui l' giunse fino alla finale, poi persa contro la ."}
{"id": "3942572", "revid": "767487", "url": "https://it.wikipedia.org/wiki?curid=3942572", "title": "Mayanot", "text": "Mayanot Institute of Jewish Studies - in italiano: Istituto di Studi Ebraici Mayanot - \u00e8 una yeshivah Chabad-Lubavitch basata a Mekor Baruch, quartiere di Gerusalemme (Israele). Il corpo docenti e lo studentato sono principalmente statunitensi e la yeshivah \u00e8 quindi orientata verso studenti \"baalei teshuva\" (ebrei che \"riscoprono\" l'ebraismo ortodosso in et\u00e0 matura) di madrelingua inglese o spagnola. L'istituto era iniziato come yeshiva maschile, ma ha recentemente aggiunto anche un seminario per donne.\nFilosofia didattica.\nOltre alle materie standard di una yeshivah, come lo studio del Talmud e dell'Halakhah (Legge ebraica), Mayanot propone un assiduo studio della filosofia Chabad e chassidica, e altre materie simili. Il programma per le classi femminili, fatto innovativo per Mayanot, offre un apprendimento specialistico della Mishna, Gemara e dei commentari di Rashi, insieme ad altri testi ebraici.\nRiconoscimenti.\nMayanot \u00e8 legalmente riconosciuto dal \"College Consortium for International Studies\" ed \u00e8 una scuola accreditata all'insegnamento superiore tramite il Rabbinical College of America di Morristown (New Jersey).\nSinagoga.\nMayanot gestisce inoltre una sinagoga comunitaria a Nachlaot, in Gerusalemme. Situata nel centro della Nuova Gerusalemme, il sito fu originalmente acquisito dai leader dell'antica comunit\u00e0 ebraica yemenita. La struttura fu completata nel 1919 e comprende due sinagoghe e una spaziosa casa di studio. Durante la Guerra di indipendenza israeliana, l'edificio fu un baluardo di resistenza ebraica. Le preghiere vendono condotte nello stile di Rabbi Shlomo Carlebach e del Rebbe Lubavitcher.\nAltri programmi.\nAttraverso le sue sedi affiliate, l'Istituto di Studi Ebraici Mayanot offre viaggi \"Taglit\", un seminario di formazione dirigenti, una sinagoga a Gerusalemme, e fa funzioni di agenzia viaggi/tour per Israele."}
{"id": "3942578", "revid": "717966", "url": "https://it.wikipedia.org/wiki?curid=3942578", "title": "Mayanot Institute of Jewish Studies", "text": ""}
{"id": "3942579", "revid": "717966", "url": "https://it.wikipedia.org/wiki?curid=3942579", "title": "Istituto di Studi Ebraici Mayanot", "text": ""}
{"id": "3942602", "revid": "183114", "url": "https://it.wikipedia.org/wiki?curid=3942602", "title": "Pc Professionale", "text": ""}
{"id": "3942609", "revid": "6923", "url": "https://it.wikipedia.org/wiki?curid=3942609", "title": "Televisione Cristiana in Italia", "text": "La Televisione Cristiana in Italia (TCI), gi\u00e0 TBNE (Trinity Broadcasting Network Europe), \u00e8 un'emittente in chiaro presente sul satellite Hotbird e ritrasmessa in digitale terrestre in tutta Italia. La sede \u00e8 a Marnate, in provincia di Varese.\nStoria.\nNel 1979 Chuck con sua moglie Nora Hall (Eleonora Latini), decisero insieme di creare la prima emittente televisiva cristiana in lingua italiana.\nLa TCI trasmette programmi cristiani 24 ore su 24, via satellite in tutta Italia, Europa, Nord Africa, e Medio Oriente sul canale SKY 856, o in chiaro sulla frequenza: 12303 Verticale di Hotbird 13\u00b0 est. Dal 1\u00ba ottobre 2021 diventa visibile sul canale 248 del digitale terrestre in tutta Italia, abbandonando la precedente diffusione interregionale tramite mux locali.\nPalinsesto.\nLa TCI trasmette programmi religiosi aperti a cristiani di diverse denominazioni, sia del mondo evangelico pentecostale che cattolico carismatico e ortodosso, 24 ore su 24, attraverso insegnamenti ed esortazioni spirituali tutti incentrati sul messaggio centrale del vangelo, nonch\u00e9 programmi musicali, documentari antiscientifici o pseudoscientifici a sostegno del creazionismo o di altre teorie screditate dalla comunit\u00e0 scientifica.\nVengono trasmessi programmi sia prodotti negli studi italiani, che provenienti dalla TBN americana ed opportunamente doppiati in italiano; nella sua programmazione vi sono famosi predicatori come Benny Hinn, Td Jakes, Joel Osteen, Joyce Meyer, Chris Oyakhilome e altri.\nPer Lodare Te.\nLa pi\u00f9 celebre trasmissione registrata negli studi italiani \u00e8 invece \"Per Lodare Te\", condotta da Chuck Hall fino al 2007 insieme alla moglie Nora. Il 26 giugno 2007 muore Nora Hall e il programma continua ad essere condotto da Chuck con la nuova moglie, Pina Hall."}
{"id": "3942611", "revid": "298229", "url": "https://it.wikipedia.org/wiki?curid=3942611", "title": "Campionati del mondo di mezza maratona 2001", "text": "I Campionati del mondo di mezza maratona 2001 (10\u00aa edizione) si sono svolti il 7 ottobre a Bristol, nel Regno Unito. Vi hanno preso parte 202 atleti (di cui 125 uomini e 75 donne) in rappresentanza di 52 nazioni."}
{"id": "3942630", "revid": "1632387", "url": "https://it.wikipedia.org/wiki?curid=3942630", "title": "Sakura (Dazzle Vision)", "text": " \u00e8 il secondo singolo dei Dazzle Vision, il primo estratto dall'album \"Kirari\".\nIl disco.\n\u00c8 stato distribuito solo digitalmente il 23 febbraio 2011, per lanciare l'album \"Kirari\", che sarebbe uscito a giugno."}
{"id": "3942636", "revid": "1226", "url": "https://it.wikipedia.org/wiki?curid=3942636", "title": "Una donna sulla Luna", "text": ""}
{"id": "3942638", "revid": "1632387", "url": "https://it.wikipedia.org/wiki?curid=3942638", "title": "Reason (Dazzle Vision)", "text": "REASON \u00e8 il terzo singolo dei Dazzle Vision, nonch\u00e9 il secondo estratto dall'album \"Kirari\".\nIl disco.\n\u00c8 stato pubblicato solo digitalmente il 30 marzo 2011, per lanciare l'album \"Kirari\", che sarebbe uscito a giugno."}
{"id": "3942657", "revid": "599013", "url": "https://it.wikipedia.org/wiki?curid=3942657", "title": "David Pocock", "text": "Biografia.\nNato e cresciuto nello Zimbabwe, dove inizi\u00f2 a giocare a rugby, Pocock paventava un futuro da nazionale sudafricano, ma il trasferimento della sua famiglia in Australia nel 2002 lo condusse alla trafila nelle Nazionali giovanili del suo nuovo Paese di residenza.\nEntrato a far parte della \"franchise\" di Perth del , debutt\u00f2 con essa nel Super 14 2006 non appena compiuti i 18 anni regolamentari per disputare il torneo; a 20 anni, nel novembre 2008, debutt\u00f2 negli \"Wallabies\" contro la a Hong Kong.\nInizialmente terza centro, a met\u00e0 2009 divenne titolare nel ruolo di flanker al posto di George Smith; in tale posizione si mise in luce nel Tri Nations 2010.\nFece parte della selezione che si aggiudic\u00f2 il Tri Nations 2011 e, successivamente, il terzo posto alla in Nuova Zelanda.\nA fine Super Rugby 2012 Pocock firm\u00f2 un impegno triennale con i di Canberra a partire dalla stagione successiva, giungendo alla finale di torneo al primo anno nella nuova squadra, finendo tuttavia sconfitto dagli .\nFu, ancora, selezionato per la , in cui l' fu finalista sconfitta contro la .\nDopo avere declinato alcune offerte provenienti dalla Francia, Pocock rinnov\u00f2 il suo impegno con gli Brumbies anche per la stagione 2016.\nPocock \u00e8 noto anche per il suo attivismo: nel 2012 durante un dibattito televisivo trasmesso da ABC si pronunci\u00f2 in favore della soppressione delle discriminazioni contro gli omosessuali e della legalizzazione del matrimonio egualitario; qualche anno pi\u00f9 tardi, nel 2015, denunci\u00f2 all'arbitro Craig Joubert l'utilizzo di insulti omofobici durante un incontro di Super Rugby da parte di alcuni giocatori; in segno di solidariet\u00e0 con le coppie omosessuali Pocock e la sua compagna, Emma Palandri, hanno comunicato di non volere registrare legalmente il matrimonio fintantoch\u00e9 l'Australia lo vieta alle coppie dello stesso sesso.\nA dicembre 2014 Pocock fu arrestato insieme ad altri 6 manifestanti per avere occupato un sito minerario carbonifero nella contea di Narrabri come protesta per il reiterato utilizzo di combustibili che liberano anidride carbonica nell'atmosfera e l'espansione del sito mediante distruzione di una foresta; l'Australian Rugby Union censur\u00f2 il comportamento illegale di Pocock che, a detta dei vertici federali, costituiva fonte di imbarazzo per il rugby nazionale."}
{"id": "3942659", "revid": "561713", "url": "https://it.wikipedia.org/wiki?curid=3942659", "title": "Segnaletica stradale in Albania", "text": "I segnali stradali in Albania sono regolati dall'art. 39 del \"Kodi Rrugor i Republik\u00ebs s\u00eb Shqip\u00ebris\u00eb\" (Codice della strada della Repubblica di Albania), che riprende in buona parte l'omologo codice italiano.\nI segnali stradali in Albania hanno le medesime forme e gli stessi colori dei segnali verticali utilizzati in Italia, eccezion fatta per le scritte che sono, ovviamente, in lingua albanese; soltanto alcuni segnali, come quello di \"Fermarsi e dare la precedenza\" e quello di \"Dogana\" hanno iscrizioni anche in altre lingue. Non sono previsti segnali stradali bilingui, nemmeno nelle zone vicino alle frontiere nazionali.Anche il carattere utilizzato nei segnali stradali albanesi \u00e8 lo stesso utilizzato in Italia, ossia il Transport.\nSono suddivisi esattamente come in Italia, ossia in:\nSegnaletica temporanea.\nI segnali di pericolo di carattere \"temporaneo\" differiscono da quelli a carattere \"definitivo\" per il colore di fondo: giallo anzich\u00e9 bianco."}
{"id": "3942676", "revid": "67100541", "url": "https://it.wikipedia.org/wiki?curid=3942676", "title": "SWERC", "text": ""}
{"id": "3942682", "revid": "1226", "url": "https://it.wikipedia.org/wiki?curid=3942682", "title": "Coagulopatia", "text": ""}
{"id": "3942685", "revid": "16542", "url": "https://it.wikipedia.org/wiki?curid=3942685", "title": "ICPC", "text": ""}
{"id": "3942686", "revid": "16542", "url": "https://it.wikipedia.org/wiki?curid=3942686", "title": "ACM-ICPC", "text": ""}
{"id": "3942692", "revid": "767487", "url": "https://it.wikipedia.org/wiki?curid=3942692", "title": "Cryoshell", "text": "I Cryosheel (C R Y O S H E L L) sono un gruppo alternative rock danese formatosi a Copenaghen nel 2006 formato da Tine Midtgaard (cantante), Kasper S\u00f8derlund (chitarra solista), Mikkel Maltha (tastierista, bassista e corista) e Martin Pagaard (batterista).\nLa band ha raggiunto la fama dopo l'utilizzo di alcune loro canzoni come colonne sonore della serie di film Bionicle.\nStoria.\nLa band si \u00e8 formata alla fine del 2006, quando ad una dipendente di Advance (un'agenzia creativa con sede a Copenaghen) di nome Christine Lorentzen \u00e8 stato chiesto di cantare alcuni cori per un progetto vocale agli Hansen Studios, l\u00ec lavora a fianco del chitarrista Kasper Soderlund, del bassista Mikkel Maltha e del tastierista S\u00f8ren Bendz, con Eddie Simonsen come produttore. La canzone registrata per il progetto \u00e8 stato intitolato \"Creeping in my Soul\" ed \u00e8 stata usata da Bionicle, come colonna sonora per i loro spot e mini-film all'inizio del 2007. La canzone si \u00e8 rivelata poi molto popolare, diventando rapidamente l'MP3 pi\u00f9 scaricato dal sito ufficiale della Lego.\nData la popolarit\u00e0 ottenuta con \"Creeping in my Soul\", Soderlund e Maltha hanno registrato una nuova canzone con il cantante danese Niels Brinck, con Simonsen come produttore. La canzone ancora una volta \u00e8 stato utilizzato da Bionicle - come colonna sonora per i loro set estate 2007. I quattro in seguito hanno lavorato su un terzo brano per Bionicle, che \u00e8 stato pubblicato all'inizio del 2008 ed \u00e8 stato denominato \"Gravity Hurts\".\nNell'estate del 2008, Simonsen e Brinck hanno lasciato il gruppo, quest'ultimo \u00e8 stato sostituito dalla cantante Christine Lorentzen. Con l'uscita del loro nuovo brano per Bionicle, \"Closer to the Truth\", la neonata band comincia a lavorare al loro primo album sotto la propria etichetta discografica, la Cryoshell I / S, da cui il nome della band. Successivamente hanno raggiunto un accordo con l'etichetta est-europeo Voci &amp; Music Entertainment e cominciarono a registrare agli Hansen Studios con il produttore Jacob Hansen. Nel 2009, il gruppo pubblic\u00f2 il primo singolo ufficiale come una band indipendente, \"Bye Bye Babylon\".\nNel 2010, Cryoshell hanno assunto un batterista, Jakob Gundel, e hanno pubblicato un secondo singolo, una versione ri-registrata di \"Creeping in my Soul\", e completato e pubblicato il tanto atteso album di debutto il 7 giugno 2010 in danimarca e Scandinavia, pubblicato in seguito come download digitale a livello mondiale nel febbraio 2011. L'album \u00e8 gi\u00e0 stato pubblicato come un CD in diversi paesi, ma \u00e8 prevista anche una pubblicazione a livello mondiale del CD\nNel novembre 2011, \u00e8 stato annunciato che due nuove canzoni della band sono state registrate e si dice saranno pubblicate nella primavera 2012. Le canzoni, una intitolata \"Breakout\", ha come cantante la danese Tine Midtgaard, che ha raggiunto la fama con la versione danese del talent show \"The X Factor\" nel 2010, ed un nuovo batterista Martin Pagaard. Midtgaard \u00e8 membro momentaneo della band in attesa del ritorno di Christine Lorentz ritiratasi momentaneamente dopo la nascita del figlio."}
{"id": "3942697", "revid": "1305772", "url": "https://it.wikipedia.org/wiki?curid=3942697", "title": "Coppa Interamericana 1985", "text": "La Coppa Interamericana 1986 \u00e8 stata la nona edizione del trofeo riservato alle squadre vincitrici della CONCACAF Champions' Cup e della Coppa Libertadores. \u00c8 stata la prima edizione della Coppa a disputarsi in gara unica."}
{"id": "3942709", "revid": "122993180", "url": "https://it.wikipedia.org/wiki?curid=3942709", "title": "Torneo di Viareggio 1997", "text": "Il Torneo di Viareggio 1997, quarantanovesima edizione del torneo calcistico riservato alle formazioni giovanili di squadre di tutto il mondo, si \u00e8 tenuto tra il 25 gennaio e il 10 febbraio 1997. Il torneo al quale hanno partecipato 32 squadre da 10 paesi \u00e8 stato vinto dal per la prima volta nella storia della competizione.\nFormato.\nLe 32 squadre partecipanti sono state suddivise in otto gironi. Le quattro squadre di ogni girone si affrontano in gare di sola andata. Si qualificano agli ottavi di finale le prime e le seconde classificate. Dalla seconda fase in poi le squadre si incontrano tra di loro in gara unica ad eliminazione diretta. In caso di parit\u00e0 al termine dei tempi regolamentari degli ottavi di finale si procede all'esecuzione dei calci di rigore. Dai quarti di finale in poi dopo i tempi regolamentari, due tempi supplementari da 15 minuti ciascuno, seguiti in caso di parit\u00e0 dai calci di rigore. Le perdenti delle semifinali si affrontano nella finale di consolazione, eventualmente risolta con i calci di rigore dopo i 90 minuti regolamentari. Le vincenti delle semifinali giocano la finale: in caso di parit\u00e0 dopo tempi regolamentari e tempi supplementari, la gara viene ripetuta e in caso di ulteriore parit\u00e0 dopo tempi regolamentari e tempi supplementari si procede ai calci di rigore"}
{"id": "3942710", "revid": "1573940", "url": "https://it.wikipedia.org/wiki?curid=3942710", "title": "Ivielum", "text": "Ivielum \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita in Russia, Mongolia e in Canada.\nTassonomia.\nA dicembre 2011, si compone di una specie:"}
{"id": "3942720", "revid": "1442080", "url": "https://it.wikipedia.org/wiki?curid=3942720", "title": "Bank of the West Classic 1992 - Doppio", "text": "Il doppio del torneo di tennis Bank of the West Classic 1992, facente parte del WTA Tour 1992, ha avuto come vincitrici Gigi Fern\u00e1ndez e Nata\u0161a Zvereva che hanno battuto in finale Rosalyn Fairbank e Gretchen Rush 3\u20136, 6\u20132, 6\u20134."}
{"id": "3942728", "revid": "1442080", "url": "https://it.wikipedia.org/wiki?curid=3942728", "title": "Virginia Slims of Indianapolis 1992 - Doppio", "text": "Il doppio del torneo di tennis Virginia Slims of Indianapolis 1992, facente parte del WTA Tour 1992, ha avuto come vincitrici Katrina Adams e Elna Reinach che hanno battuto in finale Sandy Collins e Mary Lou Daniels 5\u20137, 6\u20132, 6\u20134."}
{"id": "3942739", "revid": "1442080", "url": "https://it.wikipedia.org/wiki?curid=3942739", "title": "Advanta Championships Philadelphia 1992 - Doppio", "text": "Il doppio del torneo di tennis Advanta Championships Philadelphia 1992, facente parte del WTA Tour 1992, ha avuto come vincitrici Gigi Fern\u00e1ndez e Nata\u0161a Zvereva che hanno battuto in finale Conchita Mart\u00ednez e Mary Pierce 6-1, 6-3."}
{"id": "3942740", "revid": "599013", "url": "https://it.wikipedia.org/wiki?curid=3942740", "title": "Carlos Mar\u00eda Morales", "text": ""}
{"id": "3942745", "revid": "1442080", "url": "https://it.wikipedia.org/wiki?curid=3942745", "title": "ASB Classic 1991 - Doppio", "text": "Il doppio del torneo di tennis ASB Classic 1991, facente parte del WTA Tour 1991, ha avuto come vincitrici Patty Fendick e Larisa Neiland che hanno battuto in finale Jo-Anne Faull e Julie Richardson 6-3, 6-3"}
{"id": "3942751", "revid": "125887746", "url": "https://it.wikipedia.org/wiki?curid=3942751", "title": "Roberto Russo (regista)", "text": "Biografia.\nInizialmente fotografo di scena, nel 1984 ha vinto il David di Donatello come miglior regista emergente per l'opera prima \"Flirt\" (1983), storia di una coppia di mezza et\u00e0 che l'immaginazione dell'uomo rende un \"m\u00e9nage \u00e0 trois\"; la protagonista femminile \u00e8 Monica Vitti, sua compagna nella vita. Russo ha diretto la Vitti anche in \"Francesca \u00e8 mia\" (1986), sceneggiato da entrambi in collaborazione con Vincenzo Cerami, che racconta di un \"amour fou\" possessivo e devastante. Per i suoi due film ha affidato le musiche a cantautori italiani: il primo a Francesco De Gregori, il quale compose per l'occasione l'EP \"La donna cannone\", il secondo a Tullio De Piscopo.\nVita privata.\nIl 28 settembre 2000 ha sposato in Campidoglio l'attrice Monica Vitti, dopo diciassette anni di fidanzamento e fino alla morte di lei avvenuta il 2 febbraio 2022."}
{"id": "3942752", "revid": "599013", "url": "https://it.wikipedia.org/wiki?curid=3942752", "title": "Toray Pan Pacific Open 1991 - Doppio", "text": "Il doppio del torneo di tennis Toray Pan Pacific Open 1991, facente parte del WTA Tour 1991, ha avuto come vincitrici Kathy Jordan e Elizabeth Smylie che hanno battuto in finale Mary Joe Fern\u00e1ndez e Robin White 4-6, 6-0, 6-3."}
{"id": "3942756", "revid": "729019", "url": "https://it.wikipedia.org/wiki?curid=3942756", "title": "Vito Artale", "text": "Biografia.\nFu ammesso all'Accademia Reale di Torino nel 1902 e, tre anni dopo, fu nominato sottotenente di artiglieria. Nel settembre del 1908, con il grado di tenente, fu destinato al 3\u00ba reggimento da fortezza. Partecip\u00f2 alla guerra italo-turca (1911-1913) e, successivamente, fu addetto militare all'Ambasciata d'Italia a Berlino.\nNel 1915, Artale partecip\u00f2 alla Prima guerra mondiale con il grado di capitano. Promosso al grado di maggiore (1917), fu addetto al Comando della difesa Garda-Mincio e successivamente comand\u00f2 il 122\u00ba e il 167\u00ba gruppo d'assedio, il Corpo Volontari gruppo d'assedio e il II gruppo del 35\u00ba reggimento artiglieria da campagna; fu poi membro della commissione di controllo dell'8\u00aa Armata per l'esecuzione dell'armistizio.\nNel settembre del 1926, Artale fu promosso tenente colonnello e comand\u00f2 prima l'11\u00b0 centro contraerei; poi, passato nel servizio tecnico di artiglieria, fu nominato vicedirettore della Fabbrica d'armi di Terni (1929), dello spolettificio di Roma, ed infine vicedirettore e poi direttore del Laboratorio di precisione dell'Esercito.\nNel 1937, col grado di colonnello, Artale fu messo a capo della Vetreria d'ottica, restandovi anche con il grado di Maggior generale (1938) e di tenente generale (1939). Passato nel ruolo della riserva, nel marzo del 1940, fu trattenuto alle armi perch\u00e9 riconosciuto indispensabile allo speciale servizio cui era addetto.\nDopo l'occupazione tedesca di Roma, Artale entr\u00f2 nella Resistenza, nel Fronte militare clandestino.\nArrestato nel dicembre 1943 per aver sabotato gli impianti dell'azienda per non far cadere i macchinari in mano ai tedeschi, fu trucidato alle Fosse Ardeatine il 24 marzo 1944.\nAd Artale sono state dedicate anche delle Caserme; una caserma ad Alessandria; una caserma a Pisa, sede del Battaglione Logistico Paracadutisti, una caserma a Piacenza, ex sede di Reparto Allievi Operai di Artiglieria; una caserma della citt\u00e0 militare della Cecchignola, sede della Scuola militare di sanit\u00e0 e veterinaria e del Corpo militare dell'ACISMOM, una via a Roma e una via a Palermo."}
{"id": "3942762", "revid": "1442080", "url": "https://it.wikipedia.org/wiki?curid=3942762", "title": "Wellington Classic 1991 - Doppio femminile", "text": "Il doppio femminile del torneo di tennis Wellington Classic 1991, facente parte del WTA Tour 1991, ha avuto come vincitrici Jo-Anne Faull e Julie Richardson che hanno battuto in finale Belinda Borneo e Clare Wood 2-6, 7-5, 7-6."}
{"id": "3942763", "revid": "287204", "url": "https://it.wikipedia.org/wiki?curid=3942763", "title": "Lamborghini (disambigua)", "text": ""}
{"id": "3942767", "revid": "1442080", "url": "https://it.wikipedia.org/wiki?curid=3942767", "title": "WTA Oslo Open 1991 - Doppio", "text": "Il doppio del torneo di tennis WTA Oslo Open 1991, facente parte del WTA Tour 1991, ha avuto come vincitrici Claudia Kohde Kilsch e Silke Meier che hanno battuto in finale Sabine Appelmans e Raffaella Reggi 3\u20136, 6\u20132, 6\u20134."}
{"id": "3942774", "revid": "1442080", "url": "https://it.wikipedia.org/wiki?curid=3942774", "title": "Generali Ladies Linz 1991 - Doppio", "text": "Il doppio del torneo di tennis Generali Ladies Linz 1991, facente parte del WTA Tour 1991, ha avuto come vincitrici Manuela Maleeva e Raffaella Reggi che hanno battuto in finale Petra Langrov\u00e1 e Radka Zrub\u00e1kov\u00e1 6-4, 1-6, 6-3."}
{"id": "3942778", "revid": "1442080", "url": "https://it.wikipedia.org/wiki?curid=3942778", "title": "Virginia Slims of Denver 1991 - Doppio", "text": "Il doppio del torneo di tennis Virginia Slims of Denver 1991, facente parte del WTA Tour 1991, ha avuto come vincitrici Lise Gregory e Gretchen Rush che hanno battuto in finale Patty Fendick e Lori McNeil 6\u20134, 6\u20134."}
{"id": "3942786", "revid": "1442080", "url": "https://it.wikipedia.org/wiki?curid=3942786", "title": "Ameritech Cup 1991 - Doppio", "text": "Il doppio del torneo di tennis Ameritech Cup 1991, facente parte del WTA Tour 1991, ha avuto come vincitrici Gigi Fern\u00e1ndez e Jana Novotn\u00e1 che hanno battuto in finale Martina Navr\u00e1tilov\u00e1 e Pam Shriver 6\u20132, 6\u20134."}
{"id": "3942791", "revid": "1573940", "url": "https://it.wikipedia.org/wiki?curid=3942791", "title": "Jacksonella", "text": "Jacksonella \u00e8 un genere di ragni appartenente alla famiglia Linyphiidae.\nDistribuzione.\nLe tre specie oggi attribuite a questo genere sono state rinvenute prevalentemente in Europa ed Asia orientale.\nTassonomia.\nLe caratteristiche di questo genere derivano dallo studio degli esemplari della specie tipo \"Maro falconeri\" .\nRimossa dalla sinonimia con Asthenargus da un lavoro degli aracnologi Merrett, Locket &amp; Millidge del 1985, \"contra\" uno studio antecedente dello stesso Millidge del 1977.\nA dicembre 2011, si compone di tre specie:"}
{"id": "3942792", "revid": "1354930", "url": "https://it.wikipedia.org/wiki?curid=3942792", "title": "Coppa del mondo di ciclismo su strada femminile 2012", "text": "La Coppa del mondo di ciclismo su strada femminile 2012 (ing.: \"2012 UCI Women's Road World Cup\"), quindicesima edizione della competizione, si svolse su nove eventi, dal 10 marzo al 25 agosto 2012."}
{"id": "3942793", "revid": "84184", "url": "https://it.wikipedia.org/wiki?curid=3942793", "title": "Fratelli boemi", "text": ""}
{"id": "3942794", "revid": "216401", "url": "https://it.wikipedia.org/wiki?curid=3942794", "title": "UCI Women's Road World Cup 2012", "text": ""}
{"id": "3942795", "revid": "101628464", "url": "https://it.wikipedia.org/wiki?curid=3942795", "title": "Khadi", "text": "Il khadi o khaddar (Devanagari: \u0916\u0926\u094d\u0926\u0930, Nastaliq: \u06a9\u06be\u062f\u0631 ) \u00e8 un particolare tipo di tessuto indiano. La materia prima \u00e8 il cotone, anche se possono essere utilizzate anche la seta e la lana. Il cotone \u00e8 filato su un filatoio chiamato charka.\n\u00c8 un tessuto molto versatile, caldo d'inverno e fresco in estate. Resta comunque un materiale molto semplice e \u201cgrezzo\u201d, per tale motivo molte volte viene inamidato in modo tale che abbia una forma pi\u00f9 \u201ccorposa\u201d. Il suo utilizzo \u00e8 ampiamente accettato anche nella moda.\nTradizione.\nIl khadi ha un forte valore tradizionale per gli indiani, poich\u00e9 spesso associato al Mahatma Gandhi. Una leggenda indiana narra che Gandhi stesso avesse esortato gli indiani a vestirsi con abiti fatti con questo tessuto. Infatti il khadi era anche il simbolo della produzione interna e della resistenza dell'India opposto ai tessuti occidentali dettati dal colonialismo."}
{"id": "3942801", "revid": "729019", "url": "https://it.wikipedia.org/wiki?curid=3942801", "title": "Verdy Kawasaki 1993", "text": "Questa voce raccoglie le informazioni riguardanti il Verdy Kawasaki nelle competizioni ufficiali della stagione 1993.\nStagione.\nIl primo impegno stagionale del Verdy Kawasaki (che nel precampionato aveva subito un avvicendamento alla guida tecnica, con Pepe rilevato da Yasutar\u014d Matsuki) fu il match che, il 15 maggio 1993, apr\u00ec ufficialmente la stagione d'esordio della J. League. Opposto a quegli Yokohama Marinos con cui nelle stagioni precedenti compet\u00e9 per la vittoria finale, il Verdy Kawasaki rimedi\u00f2 una sconfitta cui, dopo quattro giorni, ne segu\u00ec una seconda contro il JEF United. Dopo la prima vittoria stagionale, rimediata in casa del Sanfrecce Hiroshima il 22 maggio, il Verdy Kawasaki fu autore di alcune prestazioni altalenanti; la sconfitta per 3-2 rimediata il 23 giugno contro un Kashima Antlers lanciato verso il primo posto compromise definitivamente le ambizioni della squadra di concludere in vetta la prima fase. Vincendo le cinque gare la squadra concluder\u00e0 infatti la \"Suntory Series\" al secondo posto, distanziato dal Kashima Antlers a causa di una sconfitta in pi\u00f9.\nNella \"NICOS Series\" la squadra, che aveva operato una serie di rettifiche alla rosa, dopo la sconfitta d'esordio contro gli Yokohama Marinos, ingran\u00f2 la marcia giusta e inizi\u00f2 un duello in vetta con lo Shimizu S-Pulse. Sconfitto ai rigori nello scontro diretto del 28 agosto, il Verdy Kawasaki vincer\u00e0 tutte le gare restanti piazzando il sorpasso definitivo a quattro gare dal termine, ottenendo con un turno di anticipo la qualificazione alla finale. Nel frattempo la squadra aveva gi\u00e0 intascato il primo trofeo stagionale vincendo per il secondo anno consecutivo la Coppa Yamazaki Nabisco: dopo aver perso le prime due gare del girone preliminare, il Verdy Kawasaki riprese quota e ottenne la qualificazione alle semifinali, dove sconfisse ai tempi supplementari lo Yokohama Fl\u00fcgels. La finale del torneo, giocata il 23 novembre, vide il Verdy Kawasaki opposto allo Shimizu S-Pulse, regolato per 2-1 dopo che gli avversari erano passati per primi in vantaggio.\nNel mese di dicembre il Verdy Kawasaki gioc\u00f2 in Coppa dell'Imperatore dove, dopo aver passato agevolmente i primi due turni, incontr\u00f2 ai quarti di finale i futuri vincitori dello Yokohama Fl\u00fcgels, i quali sconfissero la squadra per 2-1 impedendole di proseguire nella competizione. Con l'inizio del 1994 il Verdy Kawasaki fu impegnato nel \"Suntory Championship\", che vide la squadra opposta al Kashima Antlers in due match che avevano in palio il titolo di campione del Giappone. Il 2-0 conseguito all'andata il 9 gennaio port\u00f2 il Verdy Kawasaki a un passo dalla vittoria finale, suggellata una settimana dopo grazie a un pareggio per 1-1 al termine di un incontro che aveva visto gli avversari premere sino all'espulsione di Zico a pochi minuti dal termine. Al termine della stagione il Verdy Kawasaki disput\u00f2 la fase finale del campionato d'Asia per club, a cui era acceduto sconfiggendo l'Eastern nel primo turno disputato a ottobre: con due vittorie nel mini-girone con Oman Club e Al-Ansar il Verdy Kawasaki ottenne l'accesso alle semifinali contro il Thai Farmers Bank, uscito vincitore al termine di una gara protrattasi sino ai rigori dopo che il risultato per 1-1 non sub\u00ec mutazioni durante i supplementari. La squadra si qualific\u00f2 pertanto alla finale per il terzo posto dove ottenne la posta piena sconfiggendo i campioni cinesi del Liaoning.\nMaglie e sponsor.\nLe divise impiegate per il campionato sono prodotte dalla Mizuno, mentre quelle per la coppa nazionale della Puma. Sulla parte anteriore e posteriore della maglia vi \u00e8 lo sponsor Coca Cola, mentre sulle maniche vi \u00e8 il logo di McDonald's."}
{"id": "3942807", "revid": "228587", "url": "https://it.wikipedia.org/wiki?curid=3942807", "title": "Carlos Guti\u00e9rrez", "text": ""}
{"id": "3942808", "revid": "599013", "url": "https://it.wikipedia.org/wiki?curid=3942808", "title": "Carlos Enrique Guti\u00e9rrez Ortega", "text": ""}
{"id": "3942809", "revid": "599013", "url": "https://it.wikipedia.org/wiki?curid=3942809", "title": "Carlos Eduardo Guti\u00e9rrez", "text": ""}
{"id": "3942813", "revid": "461603", "url": "https://it.wikipedia.org/wiki?curid=3942813", "title": "Carlos Enrique Guti\u00e9rrez", "text": ""}
{"id": "3942816", "revid": "123727782", "url": "https://it.wikipedia.org/wiki?curid=3942816", "title": "Teatro Rossini (Pesaro)", "text": "Il Teatro Gioacchino Rossini \u00e8 il pi\u00f9 importante teatro di Pesaro, in cui viene organizzata una serie di spettacoli di prosa, musica e danza. \u00c8 anche uno dei luoghi in cui ogni anno si svolge il festival musicale lirico Rossini Opera Festival.\nStoria.\nCostruito nel 1637 come Teatro del Sole, fu riedificato nel sito originale nel 1818 prendendo la denominazione di Teatro Nuovo, ed inaugurato il 10 giugno di quello stesso anno con la messa in scena di \"La gazza ladra\" di Gioachino Rossini sotto la conduzione dallo stesso compositore nella sua citt\u00e0 natale. Il Teatro Rossini, che dal 1854 ha preso il suo nome attuale in onore del compositore, ha una capienza di 860 posti, con un auditorium progettato con la classica forma a ferro di cavallo con quattro ordini di palchi pi\u00f9 il loggione.\nIl terremoto del 30 ottobre 1930, un sisma di magnitudo momento 6,0 (VIII-IX Mercalli) che colp\u00ec le provincie di Pesaro e Ancona, ha richiesto circa quattro anni di lavori di ristrutturazione. Il teatro riapr\u00ec nel mese di agosto del 1934 con la messa in scena del \"Guglielmo Tell\". Nel 1966, la formazione di crepe lungo alcune pareti ed il deterioramento di molte delle parti in legno hanno portato alla sua chiusura che si \u00e8 poi protratta per ben 14 anni. Il teatro fu nuovamente riaperto il 6 aprile del 1980, proprio in concomitanza con la prima edizione del Rossini Opera Festival.\nRossini Opera Festival.\nDal 1980 \u00e8 la sede principale del Rossini Opera Festival che si tiene ogni anno nel mese di agosto. Ulteriori lavori di ristrutturazione hanno avuto luogo nel 2002.\nOltre al Teatro Rossini, fanno parte del Rossini Opera Festival la Adriatic Arena, un impianto polivalente che ospita eventi musicali e sportivi di livello internazionale inaugurato nel 1996, l'Auditorium Pedrotti, la cui data di fondazione risale al 1892, ed il Teatro Sperimentale, realizzato nel 1965 all'interno dell'edificio in cui ha sede il Municipio della citt\u00e0 e costituito da una sala con 496 posti (356 in platea, di cui 3 per disabili, e 140 in galleria) e da una saletta da 75 posti.\nFestival Nazionale d'Arte Drammatica.\nIl Teatro Rossini \u00e8 sede anche della pi\u00f9 antica manifestazione di teatro non professionistico d'Italia, il Festival Nazionale d'Arte Drammatica, che si svolge ininterrottamente dal 1948 nella citt\u00e0 di Pesaro. Il Teatro ha ospitato la rassegna teatrale fin dagli esordi, mentre durante la breve parentesi dei lavori di ristrutturazione, durata dal 1966 al 1980, il Festival \u00e8 stato portato in scena principalmente al Cinema Teatro Sperimentale. "}
{"id": "3942823", "revid": "767487", "url": "https://it.wikipedia.org/wiki?curid=3942823", "title": "Machneh Israel", "text": "Machneh Israel ( \u00e8 un'organizzazione di servizi sociali del movimento ebreo ortodosso chassidico Chabad-Lubavitch. Machneh Israel \u00e8 stato fondato dal leader Lubavitch, Rabbi Yosef Yitzchok Schneersohn nel maggio 1941, e ne \u00e8 rimasto alla guida fino alla morte, nel 1950. Suo genero Rabbi Menachem Mendel Schneersohn fu nominato direttore responsabile. Nel suo testamento, Rabbi Menachem Mendel cit\u00f2 diversi membri del movimento come possibili capi dell'organizzazione dopo la sua morte, e l'unico sopravvissuto \u00e8 Rabbi Yehuda Krinsky. Il Fondo Sviluppo Machneh Israel fu stabilito successivamente, nel 1984, per assistere finanziariamente ed espandere le istituzioni Chabad.\nMissione.\nL'organizzazione si adopera ad incoraggiare il rispetto della Torah, l'osservanza delle Mitzvot e il ritorno degli ebrei a Teshuva (pentimento). Inoltre, obiettivo dichiarato dell'organizzazione \u00e8 quello di diffondere il messaggio del precedente Rebbe Lubavitcher: \"Pi\u00f9 veloce si va a Teshuva, pi\u00f9 veloce arriva la redenzione (Moshiach) \".\nProgetti e dipartimenti.\n\"Mishnayoth Baal Peh\": sei parti della Mishna vengono suddivise tra i membri con una lotteria in modo da completare tutta la Mishna una volta all'anno.\n\"Societ\u00e0 Tehillim\": Machneh Israel crea delle \"Societ\u00e0 dei Salmi\" (Tehillim) per la recitazione quotidiana di salmi ed incoraggiare e rafforzare le altre societ\u00e0 simili. Infatti le Societ\u00e0 Tehillim collaborano con la Societ\u00e0 Universale Tehillim, fondata nella Citt\u00e0 Vecchia di Gerusalemme.\n\"Chalukat Hashas\": l'intero Talmud viene suddiviso tra i membri di Machneh Israel con ogni membro che si impegna a completare un trattato entro la fine dell'anno.\n\"Keren Hashana\": una raccolta fondi per i bisognosi, che avviene durante le Festivit\u00e0 ebraiche principali"}
{"id": "3942825", "revid": "124808", "url": "https://it.wikipedia.org/wiki?curid=3942825", "title": "NRJ Music Awards", "text": ""}
{"id": "3942827", "revid": "1310927", "url": "https://it.wikipedia.org/wiki?curid=3942827", "title": "Carlos Alberto Guti\u00e9rrez Armas", "text": "Carriera.\nHa giocato nella prima divisione messicana ed in quella croata."}
{"id": "3942830", "revid": "461603", "url": "https://it.wikipedia.org/wiki?curid=3942830", "title": "Carlos Alberto Guti\u00e9rrez", "text": ""}
{"id": "3942831", "revid": "461603", "url": "https://it.wikipedia.org/wiki?curid=3942831", "title": "Carlos Guti\u00e9rrez Armas", "text": ""}
{"id": "3942832", "revid": "287204", "url": "https://it.wikipedia.org/wiki?curid=3942832", "title": "Arizona HB 2162", "text": ""}
{"id": "3942837", "revid": "599013", "url": "https://it.wikipedia.org/wiki?curid=3942837", "title": "Comando carabinieri per la tutela ambientale", "text": "Il Comando carabinieri per la tutela ambientale \u00e8 il reparto dell'Arma dei carabinieri specializzato nella tutela dell'ambiente. Opera nel contrasto dei fenomeni di inquinamento, di abusivismo edilizio nelle aree protette, di smaltimento illecito delle sostanze tossiche, e ha compiti di vigilanza sul \u201cciclo dei rifiuti\u201d.\nStoria.\nIl Reparto fu istituito come \"Nucleo operativo ecologico\" dei carabinieri l'8 luglio 1986, con la legge istitutiva del Ministero dell'ambiente e posto alle dirette dipendenze funzionali del ministro dell'Ambiente.\nCon il successivo decreto interministeriale sottoscritto l'11 dicembre 1986 dai ministri della Difesa e dell'ambiente, il NOE veniva di fatto costituito ed il 1\u00ba gennaio 1987 iniziava ufficialmente la propria attivit\u00e0 istituzionale.\nIl 23 aprile 2001 il Nucleo operativo ecologico dei carabinieri, per effetto della legge 23 marzo 2001 n. 93, ha assunto la denominazione di \"Comando carabinieri per la tutela dell'ambiente\" e la struttura organizzativa \u00e8 stata potenziata e calibrata su base interprovinciale. Gestisce il numero telefonico di emergenza 1525 per il soccorso ambientale.\nIl reparto il 25 ottobre 2016 \u00e8 entrato a far parte del Comando carabinieri per la tutela forestale, ambientale e agroalimentare , e riconfigurato nel 2017 con l'attuale denominazione..\nStruttura.\nIl Comando carabinieri per la tutela dell'ambiente era organizzato in:\nL'attuale struttura \u00e8 cos\u00ec articolata:"}
{"id": "3942840", "revid": "486946", "url": "https://it.wikipedia.org/wiki?curid=3942840", "title": "Nucleo operativo ecologico", "text": ""}
{"id": "3942841", "revid": "717966", "url": "https://it.wikipedia.org/wiki?curid=3942841", "title": "Machne Israel", "text": ""}
{"id": "3942842", "revid": "486946", "url": "https://it.wikipedia.org/wiki?curid=3942842", "title": "Nucleo Operativo Ecologico", "text": ""}
{"id": "3942844", "revid": "287204", "url": "https://it.wikipedia.org/wiki?curid=3942844", "title": "Ratibo\u0159sk\u00e9 Hory", "text": "Ratibo\u0159sk\u00e9 Hory \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3942846", "revid": "287204", "url": "https://it.wikipedia.org/wiki?curid=3942846", "title": "Ratiborske Hory", "text": ""}
{"id": "3942848", "revid": "140509", "url": "https://it.wikipedia.org/wiki?curid=3942848", "title": "Baal (EP)", "text": "Baal (noto anche come David Bowie in Bertolt Brecht's Baal, come scritto in copertina) \u00e8 un EP del 1982 di David Bowie.\nDescrizione.\nIl disco raccoglie le cinque canzoni che Bowie interpret\u00f2 in veste di attore protagonista nel teledramma \"Baal\", adattamento dell'omonima \"pi\u00e8ce\" teatrale di Bertolt Brecht del 1919, diretto Alan Clarke e trasmesso per la prima volta dalla BBC il 2 febbraio 1982.\nLe musiche furono scritte da Dominic Muldowney \u2013 su testi originali di Brecht \u2013 appositamente per la produzione televisiva, fatta eccezione per il brano \"The Drowned Girl\" (\"Von ertrunkenen M\u00e4dehen\"), musicato da Kurt Weill e tratto dalla cantata \"Das Berliner Requiem\" (1928). Tutti i testi sono adattati in inglese dall'originale tedesco a cura di John Willett e Ralph Mannheim.\nSul disco Bowie \u00e8 affiancato unicamente da orchestrali non accreditati in copertina; si tratta di versioni arrangiate dallo stesso Muldowney e del tutto diverse da quelle del teledramma, nel quale invece l'artista interpret\u00f2 tutti e cinque i brani in presa diretta, accompagnandosi solo con un vecchio banjo (con il quale \u00e8 ritratto anche in copertina) o, nel caso del breve brano \"The Dirty Song\", assieme a un'orchestrina scalcinata.\nPubblicazione e accoglienza.\nL'EP, pubblicato quasi in contemporanea con l'evento televisivo, usc\u00ec \u2013 a seconda del Paese di distribuzione \u2013 in due formati: 7\" e 12\", entrambi con confezione apribile e cospicue note comprendenti un riassunto della trama e cenni biografici su Bertolt Brecht. In Italia, l'EP fu distribuito dalla RCA come \"Qdisc\", caso raro per un disco ufficiale di artista straniero. Dal brano \"The Drowned Girl\" fu tratto anche un videoclip diretto da David Mallet. In Gran Bretagna il disco raggiunse il 29\u00ba posto in classifica.\nTracce.\nTesti di Bertold Brecht adattati in inglese da John Willett e Ralph Mannheim; musiche di Dominic Muldowney, eccetto dove indicato.\nEdizioni.\nNota: Le edizioni italiana e tedesca condividono, oltre al numero di catalogo, anche dettagli grafici l'una dell'altra: la copertina italiana reca in calce la dicitura: \"Made in Germany\" [...] accanto a \"Made in Italy\" e i titoli delle canzoni sono riportati in inglese e tedesco, cos\u00ec come le note interne, ma il vinile \u00e8 prodotto in Italia poich\u00e9 l'etichetta riporta: \"Manufactured by RCA SpA, Rome\"; l'edizione tedesca, dal canto suo, reca sul fronte copertina il marchio Qdisc della versione italiana, mentre etichetta del vinile e pressaggio appaiono effettivamente tedeschi.\nCollegamenti esterni.\nEdizione originale inglese di \"Baal\"&lt;br&gt;Edizione italiana di \"Baal\"&lt;br&gt;Edizione tedesca di \"Baal\"&lt;br&gt;Videoclip di \"The Drowned Girl\""}
{"id": "3942855", "revid": "767487", "url": "https://it.wikipedia.org/wiki?curid=3942855", "title": "Rodn\u00e1", "text": "Rodn\u00e1 \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3942856", "revid": "902550", "url": "https://it.wikipedia.org/wiki?curid=3942856", "title": "Stephen Partridge", "text": "Biografia.\nStephen Partridge si forma presso il Maidstone College of Art e in seguito presso il Royal College of Art, abbandonando precocemente le tecniche tradizionali per dedicarsi alla sperimentazione del video come \"medium\" artistico.\nPartecipa a diverse esposizioni fondative per lo sviluppo e la diffusione della videoarte britannica negli anni Settanta tra cui: il \"The Video Show\" alla Serpentine Gallery di Londra e il \"Third International Video Encounter\" a Palazzo dei Diamanti a Ferrara nel 1975, il \"Video Show\" alla Tate Gallery di Londra nel 1976, la X Biennale di Parigi e \"Video by British Artists\" alla Galleria del Cavallino di Venezia nel 1977 ed \"Video 79- The first decade\" a Roma nel 1979. Espone l'installazione \"Study in Blue\" a The Kitchen a New York nel 1979.\nNel 1976, insieme ad artisti quali David Critchley, Stuart Marshall, David Hall, Tamara Krikorian, fonda il London Video Arts per poi abbandonarlo insieme a David Hall nel '79 per divergenze di gestione.\nNegli anni Ottanta come artista partecipa a numerose esposizioni e realizza diversi lavori per emettenti televisive: si ricorda in particolare \"Dialogue for Two Players\" del 1984. \nCon Jane Rigby, fonda Fields and Frame, progetto artistico e compagnia di produzione televisiva, con cui nel 1990 produce le \"Television Interventions\", 19 opere di televisione creativa per Channel 4. Tra questi lavori, vi \u00e8 anche un'opera di Partridge stesso che si intitola \"The Sound of These Words\".\nProfessore presso il Duncan of Jordanstone College of Art and Design (University of Dundee, Scozia) si dedica negli ultimi anni ai progetti di ricerca \"REWIND| Artists' Video in the 70s &amp; 80s\" progetto di ricerca sulla videoarte britannica tra gli anni 70 e 80, e \"REWIND Italia: Italian Video art in the 1970s &amp; 1980s\", progetto di ricerca, iniziato nel 2011, sulla storia della videoarte italiana tra gli anni 70 e 80. Nel 2012 ha curato, insieme al teorico dei media Sean Cubitt, la raccolta di saggi \"Rewind: Artists' video in the 70s and 80s\" (John Libbey Publishing, Londra).\nTra i suoi lavori pi\u00f9 recenti ricordiamo con Elaine Shemilt, \"Quattro Minuti di Mezzogiorno\" presentato nella mostra \"Fuoriluogo 15 - Una Regressione Motivata\", (Limiti Inchiusi Arte Contemporanea, Campobasso, dicembre 2010- gennaio 2011) a cura di Deirdre MacKenna, direttore di Stills - Scotland's Centre for Photography a Edimburgo."}
{"id": "3942861", "revid": "684805", "url": "https://it.wikipedia.org/wiki?curid=3942861", "title": "Bcaa", "text": ""}
{"id": "3942863", "revid": "12582", "url": "https://it.wikipedia.org/wiki?curid=3942863", "title": "Spiaggia di Balai", "text": ""}
{"id": "3942873", "revid": "767487", "url": "https://it.wikipedia.org/wiki?curid=3942873", "title": "Teddy &amp; Annie - I giocattoli dimenticati", "text": "Teddy &amp; Annie I giocattoli dimenticati (\"The Forgotten Toys\") \u00e8 un lungometraggio d'animazione del 1995.\nLa storia \u00e8 tratta dal racconto di James Stevenson \"La notte dopo Natale\" e racconta le avventure di un orsacchiotto di pezza e una bambola.\nTrama.\nIl burbero orsacchiotto Teddy e la raffinata bambola Annie si svegliano il giorno dopo di Natale in un bidone della spazzatura, e si rendono conto di essere stati sostituiti dai loro padroni con dei giocattoli nuovi.\nDopo essere scampati dal camion della spazzatura decidono di andare in cerca di nuovi padroni che sappiano ancora amarli e apprezzarli, vivendo cos\u00ec molte avventure e conoscendo nuovi amici."}
{"id": "3942875", "revid": "7077", "url": "https://it.wikipedia.org/wiki?curid=3942875", "title": "Game Master", "text": ""}
{"id": "3942883", "revid": "2184720", "url": "https://it.wikipedia.org/wiki?curid=3942883", "title": "Just Friends (Amy Winehouse)", "text": "Just Friends \u00e8 un brano della cantante londinese Amy Winehouse ed \u00e8 il sesto ed ultimo singolo estratto dal secondo album Back to Black.\nIl video.\nIl singolo \u00e8 stato anche accompagnato da un video, che racchiude \"pezzi\" del concerto a \"Shepherds Bush Empire\" e alcuni video tratti dai documentari di \"\". Il video \u00e8 stato realizzato dai registi Anthony Mathile e Robert Semme.\nIl testo.\nil testo parla di una donna che desidera di essere \"solo amica\" di un uomo, molto indaffarato e che ama un'altra donna."}
{"id": "3942894", "revid": "287204", "url": "https://it.wikipedia.org/wiki?curid=3942894", "title": "Roudn\u00e1", "text": "Roudn\u00e1 \u00e8 un comune della Repubblica Ceca facente parte del distretto di T\u00e1bor, in Boemia Meridionale."}
{"id": "3942895", "revid": "287204", "url": "https://it.wikipedia.org/wiki?curid=3942895", "title": "Roudna", "text": ""}
{"id": "3942896", "revid": "287204", "url": "https://it.wikipedia.org/wiki?curid=3942896", "title": "Walter Thurmond", "text": " Fu scelto dai Seattle Seahawks nel corso del quarto giro del Draft NFL 2010. Al college gioc\u00f2 a football all'Universit\u00e0 dell'Oregon.\nCarriera professionistica.\nSeattle Seahawks.\nThurmond fu scelto dai Seattle Seahawks nel quarto giro (111\u00ba assoluto) del Draft 2010, firmando con la franchigia il 17 luglio 2010. Nei piani di Seattle, Walter avrebbe dovuto sostituire Kelly Jennings come il cornerback titolare della squadra. Thurmond nella sua prima stagione gioc\u00f2 14 partite, di cui una sola da titolare, con 37 tackle e 7 passaggi deviati.\nNella stagione 2011, Thurmond gioc\u00f2 le prime 6 gare (3 da titolare) prima di finire in lista infortunati il 24 ottobre con un perone rotto ed una distorsione alla caviglia che misero fine anzitempo alla sua annata. Prima di infortunarsi, Thurmond aveva messo a segno 12 tackle, 2 passaggi deviati e forzato un fumble.\nDopo la tredicesima giornata della stagione 2012, il cornerback titolare Brandon Browner fu sospeso dalla lega per 4 partite per abuso di sostanze vietate, cos\u00ec Thurmond fu nominato titolare per le tutte restanti gare della stagione regolare.\nNella settimana dieci della stagione 2013, Thurmond mise a segno 7 tackle, forz\u00f2 un fumble e ne recuper\u00f2 uno nella vittoria sugli Atlanta Falcons. A causa di un infortunio all'inguine del titolare Browner, la settimana successiva part\u00ec come titolare nella vittoria sui Minnesota Vikings facendo registrare il primo intercetto in carriera su Christian Ponder che ritorn\u00f2 per 29 yard in touchdown. Il 24 novembre fu sospeso dalla lega per quattro partite per abuso di marijuana. Torn\u00f2 in campo nell'ultima settimana della stagione regolare contro i Rams in cui i Seahawks si assicurarono la vittoria della propria division. Nei playoff sconfissero i New Orleans Saints e i San Francisco 49ers, qualificandosi per il secondo Super Bowl della loro storia. Il 2 febbraio 2014, nel Super Bowl XLVIII contro i Denver Broncos, Seattle domin\u00f2 dall'inizio alla fine della partita, vincendo per 43-8. Thurmond si laure\u00f2 campione NFL mettendo a segno 3 tackle in una gara in cui la difesa di Seattle annull\u00f2 l'attacco dei Broncos che nella stagione regolare aveva stabilito il record NFL per il maggior numero di punti segnati.\nNew York Giants.\nIl 16 marzo 2014, Thurmond firm\u00f2 come free agent un contratto annuale con i New York Giants del valore di 3,5 milioni di dollari. Part\u00ec come titolare nelle prime due gare della stagione ma nella seconda si ruppe un muscolo del petto, infortunio che richiese un intervento chirurgico, costringendolo a perdere il resto dell'annata.\nPhiladelphia Eagles.\nL'11 marzo 2015, Thurmond firm\u00f2 un contratto annuale coi Philadelphia Eagles. Nella prima partita con la nuova maglia mise subito a segno un intercetto su Matt Ryan dei Falcons. Nell'ultima partita dell'anno contro i suoi ex Giants, ritorn\u00f2 un intercetto su Eli Manning per 83 yard in touchdown nella vittoria per 35-30.\nStatistiche.\nStagione regolare"}
{"id": "3942899", "revid": "1354930", "url": "https://it.wikipedia.org/wiki?curid=3942899", "title": "Nokere Koerse 2012", "text": "Il Nokere Koerse 2012, sessantasettesima edizione della corsa e valida come evento dell'UCI Europe Tour 2012 categoria 1.1, si \u00e8 svolta il 14 marzo 2012 su un percorso di 195,9\u00a0km. La vittoria \u00e8 andata all'italiano Francesco Chicchi che \u00e8 giunto al traguardo con il tempo di 4h19'42\"\nPartenza con 181 ciclisti, dei quali 156 conclusero la gara."}
{"id": "3942902", "revid": "101175", "url": "https://it.wikipedia.org/wiki?curid=3942902", "title": "Gran Premio motociclistico del Giappone 1990", "text": "Il Gran Premio motociclistico del Giappone 1990 fu la prima gara del motomondiale 1990. Si disput\u00f2 il 25 marzo 1990 sul circuito di Suzuka.\nSi \u00e8 gareggiato in tre classi con le vittorie di Wayne Rainey su Yamaha in classe 500, di Luca Cadalora in classe 250, e di Hans Spaan in classe 125."}
{"id": "3942905", "revid": "599013", "url": "https://it.wikipedia.org/wiki?curid=3942905", "title": "Gi\u014drgos Del\u012bgiann\u012bs", "text": "Carriera.\nGioc\u00f2 70 minuti della finale di andata di Coppa Intercontinentale 1971. In carriera ha giocato anche 3 partite in Coppa dei Campioni."}
{"id": "3942906", "revid": "339392", "url": "https://it.wikipedia.org/wiki?curid=3942906", "title": "Georgios Deligianis", "text": ""}
{"id": "3942915", "revid": "486946", "url": "https://it.wikipedia.org/wiki?curid=3942915", "title": "Direttore amministrativo", "text": ""}
{"id": "3942919", "revid": "767487", "url": "https://it.wikipedia.org/wiki?curid=3942919", "title": "Gran Premio Citt\u00e0 di Camaiore 2009", "text": "Il Gran Premio Citt\u00e0 di Camaiore 2009, sessantesima edizione della corsa e valida come evento dell'UCI Europe Tour 2009 categoria 1.1, si svolse l'8 agosto 2009 su un percorso di 188,1\u00a0km. Fu vinto dall'italiano Vincenzo Nibali che termin\u00f2 la gara in 4h21'29\", alla media di 43,161\u00a0km/h.\nPartenza con 134 ciclisti, dei quali 85 portarono a termine il percorso."}
{"id": "3942923", "revid": "726373", "url": "https://it.wikipedia.org/wiki?curid=3942923", "title": "La base atomica", "text": "La base atomica (\"At\u00f3mst\u00f6\u00f0in\" in islandese) \u00e8 un romanzo dello scrittore premio Nobel per la letteratura islandese Halld\u00f3r Laxness. Pubblicato in originale nel 1948, comparve in Italia in una prima versione nel 1968 col titolo Base atomica in Islanda nella collana I premi Nobel per la letteratura edita da Fratelli Fabbri Editori, poi ripubblicato da Iperborea nel 2014 col titolo attuale. Racconta le vicende di una ragazza islandese originaria delle zone rurali del nord alle prese con l'ambiente della capitale in un periodo storico e politico piuttosto turbolento.\nDal romanzo nel 1984 fu realizzata una trasposizione cinematografica.\nSfondo.\nAt\u00f3mst\u00f6\u00f0in, scritto tra il 1946 e il 1947, fu pubblicato nel 1948. Sullo sfondo del romanzo c'\u00e8 l'occupazione britannica dell'Islanda durante la seconda guerra mondiale nel 1940, a cui poi seguirono gli americani nel 1941. Molti vedevano minacciata l'indipendenza dell'Islanda a causa della richiesta degli Stati Uniti d'America di installare una base militare a Keflav\u00edk per 99 anni (nel 1946). In ogni caso, il Parlamento Islandese (l\"'Al\u00feingi\") alla fine accett\u00f2 la richiesta e concluse il Contratto di Keflavik. Laxness era critico sul fatto che la giurisdizione islandese non fosse applicabile all'area della base militare. Ma soprattutto, vedeva una minaccia alla vita degl'islandesi, perch\u00e9 nel caso di una guerra atomica, l'Islanda sarebbe potuta diventare un potenziale obiettivo a causa della base militare. Queste paure si basavano sull'impressione lasciata dalle due bombe atomiche recentemente lanciate su Hiroshima e Nagasaki.\nLaxness cominci\u00f2 a scrivere il romanzo poco dopo questi eventi.\nTrama.\nUgla, una ragazza quasi priva d'educazione, si trasferisce da una remota valle dell'Islanda settentrionale alla capitale Reykjav\u00edk per lavorare come domestica alle dipendenze di B\u00fai \u00c1rland, membro del parlamento, allo scopo di imparare a suonare l'organo. Si scontra con un mondo che le \u00e8 del tutto estraneo: la moglie e i figli del suo datore di lavoro le appaiono viziati, snob e arroganti, e persino il fatto di essere trattata con gentilezza dal padrone di casa, la cui presenza basta a farle tremare le gambe, \u00e8 per lei causa di imbarazzo. L'incontro con uno strano personaggio che offre gratuitamente lezioni d'organo la mette per\u00f2 in contatto con un ambiente diverso, dove si raccolgono personaggi singolari ma dall'indiscutibile fascino. E la curiosit\u00e0 porta Ugla a partecipare anche alle riunioni di una cellula comunista, dove si ritrova in compagnia di persone che sente finalmente affini. La richiesta statunitense di ottenere la sovranit\u00e0 di una baia dove installare una base militare provoca fermenti e proteste in citt\u00e0, e la casa del dottor \u00c1rland \u00e8 uno dei luoghi dove si gioca il destino della piccola nazione. Ma tutto questo non interessa molto a Ugla, che nella casa dell'organista ha incontrato un ragazzo silenzioso con una vocazione, ed un tiro della sorte li porta a passare la notte insieme. Nello stesso periodo il conflitto tra questa ragazza venuta dal nord e la padrona di casa raggiunge il suo culmine, ma a lasciare l'abitazione \u00e8 la seconda, e quando anche il signor \u00c1rland \u00e8 costretto ad una temporanea assenza la situazione gi\u00e0 non facile diventa del tutto ingestibile. Gu\u00f0n\u00fd, la figlia adolescente degli \u00c1rland rimane incinta, e tocca a Ugla salvarla dal classico gesto estremo, per poi avvisare il padre, che la porta ad abortire. Scelta che invece Ugla non prende in considerazione per il bambino che porta in grembo, anche se il ragazzo che ne \u00e8 padre non sembra trovare un ruolo definito nel suo futuro. E dopo un tumultuoso confronto con il signor \u00c1rland, a cui non riesce comunque a negarsi, Ugla lascia la citt\u00e0 per tornare al proprio luogo di origine, rifugio sicuro per la nascita in arrivo.\nNella valle di Eystridalur, dove le saghe islandesi medioevali costituiscono ancora le principali fonti di conoscenza e discussione, la nuova chiesa sta prendendo velocemente forma, non senza qualche libert\u00e0, come originale \u00e8 la fede di chi vive in queste zone. Vi arriva comunque l'eco dei contrasti politici che continuano a percorrere la citt\u00e0, facendo recapitare nelle mani di Ugla un biglietto eloquente. E dopo la nascita della piccola Gu\u00f0r\u00fan, si fa vedere anche il ragazzo silenzioso, con una proposta di matrimonio che viene per\u00f2 respinta dall'orgogliosa ragazza. La visita di altri due personaggi da lei ben conosciuti, latori di un carico di grande significato storico e politico la spinge comunque al ritorno in citt\u00e0. Una volta arrivata non riesce a resistere alla tentazione di chiamare il suo ex datore di lavoro, finendo nuovamente vittima della sua capacit\u00e0 di persuasione. Ma la proposta di una nuova vita \u00e8 troppo anche per lei, e dopo una notte passata in sua compagnia Ugla lo abbandona, incontrando un conoscente dei tempi delle lezioni d'organo che la mette al corrente della cattiva fortuna che ha colpito il loro Paese e il ragazzo silenzioso. Una visita dall'organista le permette finalmente di fare chiarezza riguardo ai propri sentimenti verso il padre di sua figlia, e mentre sta recandosi alla prigione con i soldi per la sua cauzione Ugla si ritrova a passare davanti alla cattedrale proprio mentre viene celebrata la cerimonia per il ritorno in Patria delle spoglie del Prediletto della Nazione, tra l'indifferenza e l'ostilit\u00e0 della gente, consapevole di esser stata tradita dai suoi stessi rappresentanti."}
{"id": "3942930", "revid": "1632387", "url": "https://it.wikipedia.org/wiki?curid=3942930", "title": "Dimitrie Cuclin", "text": "Biografia.\nAllievo al Conservatorio di Bucarest tra il 1903 e il 1907, si perfezion\u00f2 a Parigi tra il 1907 e il 1914 al Conservatorio e alla Schola Cantorum con Vincent d'Indy e Charles-Marie Widor. Professore di storia ed estetica musicale al Conservatorio di Bucarest dal 1919 al 1924, i successivi 6 anni insegn\u00f2 violino e teoria musicale al City Cons. of Music e al Brooklyn College of Music di New York. Rientrato a Bucarest, dal 1930 al 1939 insegn\u00f2 contrappunto, fuga ed estetica musicale e dal 1939 al 1948 armonia e composizione al Conservatorio.\nAutore di numerosi scritti teorici, la sua attivit\u00e0 letteraria comprese la traduzione di testi di opere ed oratori in lingua rumena e di altre produzioni letterarie in lingua rumena, francese e inglese.\nStile.\nCuclin rimase sempre una figura artistica isolata, a causa dello stile filosofico intrinseco nella sua produzione musicale, e pure per le enormi forze e risorse richieste per l'esecuzioni delle sue opere.\nLe sinfonie sono generalmente costruite su questo schema: azione - reazione - meditazione - trionfo dell'azione; le prime 14 possiedono un solido impianto tonale; le ultime 6 seguono programmi contemplativi riguardanti la vita, la morte, il destino (vedi i titoli delle Sinfonie No. 16, 18 e 20).\nLa musica cameristica si avvicina maggiormente alla tradizione popolare rumena; la scrittura diviene brillante nelle 10 suite per violino solo.\nComposizioni.\nL'abbondante produzione musicale di Cuclin \u00e8 ancora molto trascurata e per lo pi\u00f9 inedita. Il 27 ottobre 2011 la Radio Rumena ha trasmesso una vecchia registrazione (ora disponibile sul canale YouTube) del \"Concerto per pianoforte\" interpretato da Ana Iftinchi con, a capo dell'Orchestra Nazionale Rumena, Emanuel Elenescu.\nIncisioni discografiche.\nNel secolo scorso sono state effettuate alcune incisioni su dischi in vinile delle sinfonie di Cuclin. Ecco l'elenco:"}
{"id": "3942936", "revid": "339392", "url": "https://it.wikipedia.org/wiki?curid=3942936", "title": "The Atom Station", "text": ""}
{"id": "3942953", "revid": "15756", "url": "https://it.wikipedia.org/wiki?curid=3942953", "title": "Aisha Dee", "text": "Biografia.\nVive con la madre e la sorella minore, e nel 2011 si \u00e8 trasferita a Los Angeles.\nCarriera.\nAisha Dee ottiene il primo ruolo da attrice nel 2008, quando recita nella serie televisiva australiana \"Saddle Club\". Dopo aver recitato nel film per la televisione \"Skyrunners\" nel 2009 e nella serie televisiva australiana \"Le sorelle fantasma\" nel 2010, ottiene il ruolo di Mackenzie nella sitcom americana \"I Hate My Teenage Daughter\". Nel 2017 ottiene il ruolo di Kat nella serie tv di Freeform The Bold Type insieme a Katie Stevens e Meghann Fahy.\nDoppiatrici italiane.\nNelle versioni in italiano dei suoi film, Aisha Dee \u00e8 stata doppiata da:"}
{"id": "3942961", "revid": "287204", "url": "https://it.wikipedia.org/wiki?curid=3942961", "title": "Nazionale di atletica leggera del Kenya", "text": "La nazionale di atletica leggera del Kenya \u00e8 la rappresentativa del Kenya nelle competizioni internazionali di atletica leggera riservate alle selezioni nazionali.\nBilancio nelle competizioni internazionali.\nLa nazionale keniota di atletica leggera vanta 14 partecipazioni ai Giochi olimpici estivi su 28 edizioni disputate, con un bottino di 30 medaglie d'oro, 37 d'argento e 26 di bronzo.\nL'atleta keniota pi\u00f9 medagliato alle Olimpiadi \u00e8 il mezzofondista e siepista Kipchoge Keino, che in carriera ha conquistato 4 medaglie olimpiche, di cui due d'oro e due d'argento.\nOttimo il bilancio del Kenya anche ai Mondiali, dove occupa la 2\u00aa posizione nel medagliere alle spalle degli Stati Uniti d'America."}
{"id": "3942962", "revid": "123371764", "url": "https://it.wikipedia.org/wiki?curid=3942962", "title": "Contesa estense", "text": "Il Palio di Lugo oggi chiamato Contesa Estense \u00e8 una competizione tra quattro rioni (cio\u00e8 le quattro circoscrizioni della citt\u00e0 che si rifanno ai quattro rioni all'interno medievali dei canali che formavano quattro borghi all'interno della citt\u00e0) di Lugo. \u00c8 stato ufficializzato nel 1969 come ricostruzione storica.\nStoria.\nLe cronache lughesi riferiscono che il Popolo per festeggiare il passaggio di Borso d'Este, che transitava verso Roma per ottenere il titolo di Duca di Ferrara, organizzasse grande accoglienza nella citt\u00e0 (come riporta Girolamo Bonoli, \u201cStoria di Lugo ed annessi libri tre\u201d, Faenza, 1732, pag. 467-468;). La manifestazione oggi si rif\u00e0 a tale evento celebrandolo con una rievocazione storica.\nSeppur giovane il palio anche per le celebrazioni del Patrono Sant'Ilaro da Galeata in data 15 maggio, giorno della morte del Santo.\nI Rioni.\nRIONE DE BROZZI\nBorgo risalente ai primi decenni del Duecento. Sotto il dominio degli Este, nel XVI sec., il borgo era delimitato da una porta ad ovest e da un ponte ad est. La porta di Brozzi (o di Birozzo), sorta ai margini del borgo, fu restaurata nel 1477 e, malgrado alcune manomissioni, rimase fino al 1821 quando, ormai fatiscente, fu sostituita dalla porta neoclassica progettata dall'ing. Ascani. All'estremit\u00e0 opposta del borgo era un ponte gettato sulla fossa che circond\u00f2 per molti secoli il castello. Ancora oggi molti anziani indicano lo sbocco di via Mazzini in piazza I Maggio con l'espressione \u201c\u00e8 pout d'Brozz\u201d.\nQuesto Rione, che ha come asse centrale l'attuale corso Mazzini, prese il nome da un'antica famiglia che possedeva in quel luogo un fondo rustico, ma \u00e8 suggestivo anche il richiamo del nome ai numerosi \u201cbirocci\u201d (carri) che percorrevano quella strada per raggiungere il mercato e il centro della citt\u00e0. La chiesa di S. Giacomo maggiore, chiesa madre della citt\u00e0, nella quale esistono alcune vestigia romane, si affaccia sull'attuale corso Mazzini, lungo il quale si trovano lapidi a ricordo di cittadini illustri.\nSTEMMA: Nello stemma del Rione De' Brozzi viene raffigurata l'Antica Porta di Birozzo, inscritta in uno scudo sormontato da elmo con cimiero e svolazzi.\nIL TERRITORIO: il territorio del Rione De' Brozzi \u00e8 situato a nord-ovest della citt\u00e0 ed \u00e8 delimitato attualmente: a nord e a ovest dal confine con i Comuni di S. Agata sul Santerno e Fusignano; a sud da viale Bertacchi e ad est da via Emaldi, piazza Trisi, piazza Cavour, piazza I Maggio, piazza Garibaldi e via Mentana.\nCOLORI RIONALI: Giallo-Verde\nRIONE CENTO \nIl Rione Cento deve il suo nome a quello della sua principale strada, che \u00e8 certamente il toponimo pi\u00f9 antico della citt\u00e0, essendo rimasto inalterato per oltre 13 secoli. Sappiamo infatti che gi\u00e0 nell'anno 782 il borgo di Cento era abitato, e faceva parte di un agglomerato pi\u00f9 grande, la Massa di S.Ilaro. In questo territorio fu costruita la Chiesa di S.Ilaro in Stiliano (che purtroppo \u00e8 andata completamente distrutta e non \u00e8 pi\u00f9 stata ricostruita). Nel 1218 i lughesi furono costretti da Tulamanzio ad emigrare a Faenza: grazie al successivo intervento del Conte di Cunio (che ordin\u00f2 la costruzione della Rocca), molti di essi ritornarono a Lugo e nacquero cos\u00ec le tre principali contrade della Citt\u00e0, tra cui quella del Limite o di S. Maria, che trasse il suo nome dalla chiesa sorta nei pressi dell'odierno corso Garibaldi nel 1340, e che, dal 1758, fu chiamata definitivamente di S. Francesco da Paola.\nSTEMMA: Nello stemma del Rione Cento viene raffigurata la Porta di San Bartolomeo, l'unica rimasta fra quelle della citt\u00e0.\nIL TERRITORIO: il territorio del Rione Cento \u00e8 situato a sud-ovest della citt\u00e0 ed \u00e8 delimitato attualmente: a ovest e a sud dal confine con i Comuni di S. Agata sul Santerno Barbiano; a est con la strada prov.le Felisio, la linea ferroviaria Castel Bolognese - Ravenna, viale degli Orsini e via Baracca; a nord con la piazza Trisi.\nCOLORI RIONALI: Rosso-Nero\nCONTRADA DEL GHETTO\nLa Contrada del Ghetto (gi\u00e0 Codalunga), trae le sue origini dal nucleo abitativo che, fin dal XII secolo, era insediato a Lugo lungo l'attuale corso Matteotti, per lungo tempo chiamato via Codalunga, a causa del suo tracciato leggermente ondulato, simile ad una serpe. Nel tratto conclusivo di via Codalunga, tra la Chiesa della B V. delle Grazie ed il vicolo Ranieri, a partire dal 1635-39, la numerosa comunit\u00e0 ebraica presente in Lugo, fu obbligata a riunirsi in un sol luogo: un Ghetto (nella parte finale della strada, verso la piazza, vennero costruite delle cancellate che venivano chiuse al tramonto e riaperte all'alba).\nLa comunit\u00e0 ebraica - oggi completamente scomparsa (vive una sola familia di ebrei a Lugo) - visse in questo quartiere per oltre tre secoli, intrattenendo amichevoli rapporti con la popolazione cristiana lughese ed esercitando tranquillamente attivit\u00e0 commerciali nel fiorente mercato cittadino. Fuori della porta del Ghetto gli ebrei possedevano anche un proprio cimitero, poi trasferito agli inizi di questo secolo in via di Gi\u00f9, dove si trova tuttora.\nSTEMMA: Nello stemma della Contrada del Ghetto, in uno scudo partito, sono raffigurati un'iscrizione ebraica (\u201cSanta Sinagoga\u201d) e un serpente.\nIL TERRITORIO: Il territorio della Contrada del Ghetto \u00e8 situato a nord-est della citt\u00e0 ed \u00e8 delimitato attualmente: a nord e ad est dal confine con i Comuni di Fusignano, Bagnacavallo e Cotignola; a sud con la linea ferroviaria Castel Bolognese - Ravenna e viale degli Orsini; ad ovest con la via Baracca, via Manfredi, piazza Baracca, largo Relencini, piazza Garibaldi e via Mentana.COLORI RIONALI: Giallo-Blu\nRIONE MADONNA DELLE STUOIE\nIl Rione si ispira convenzionalmente all'antico Borgo del Limite, o del Lumido, uno dei quattro borghi della Lugo rinascimentale. Si pu\u00f2 comunque affermare che, sin dal lontano 1737, a Stuoie esisteva nel luogo una chiesina, a quei tempi dedicata alla Madonna della Misericordia ed eretta (dove gi\u00e0 esisteva una celletta votiva), a cura della nobile Famiglia dei Rossi, antica casata di speziali-farmacisti che utilizzarono tale chiesa per diversi anni come sepolcreto privato di famiglia.\nIn seguito agli allagamenti cui detta zona era soggetta, vi crescevano canne palustri che venivano utilizzate per confezionare stuoie: per questo motivo anche l'immagine sacra venne poi denominata Madonna delle Stuoie.\nIl borgo ha avuto un notevole sviluppo soltanto intorno agli anni cinquanta, mentre prima esistevano nella zona soltanto poche sparite costruzioni rurali.\nSTEMMA: Nello stemma del Rione Madonna delle Stuoie, in uno scudo partito, sono raffigurati una Madonna con Bambino e una testa di gallo.\nIL TERRITORIO: Il territorio del Rione Madonna delle Stuoie \u00e8 situato a sud-est della citt\u00e0 ed \u00e8 delimitato attualmente: a sud e ad est dal confine con i Comuni di Barbiano e Cotignola; a nord con la linea ferroviaria Castel Bolognese - Ravenna; ad ovest con la strada prov.le Felisio.\nCOLORI RIONALI: Rosso-Blu\nIl Corteo Storico.\nNell'anno 1471, anno a cui fa riferimento il Palio, la Citt\u00e0 di Lugo godeva di relativo benessere e di pace, grazie alla guida illuminata di Niccol\u00f2 d'Este prima e del Duca Borso d'Este, poi.\nProprio grazie a questa posizione di rilievo della Citt\u00e0, Borso d'Este, recandosi nel 1471 a Roma per ricevere da Papa Paolo II il titolo di Duca di Ferrara, decise di pernottare nel Castello di Lugo nella notte fra il 13 e il 14 marzo, assieme al suo imponente e spettacolare corteo, ben descritto dalle cronache del Bonoli.\nPer i lughesi di allora furono due giorni di grande festa, in onore del loro amato e riverito Signore, al quale riservarono un trattamento \"di grandiosit\u00e0 e senza risparmio\".\nProprio questi sfarzosi onori che i lughesi riservarono al loro amato signore sono alla base della valutazione dei cortei storici con cui i quattro Rioni cittadini rievocano gli omaggi al Duca.\nIl Duca siede sul proprio scranno, affiancato dal Commissario Ducale e dal Massaro della Comunit\u00e0, mentre i cortei rionali, che rappresentano gli antichi quattro borghi cittadini, sfilano davanti a lui con compostezza e portamento fiero, gli porgono doni ed offrono spettacoli in suo onore.\nI cortei storici dei rioni sono cos\u00ec composti:\nBanditore\nPortastendardo del Borgo\nAlabardieri (due)\nTamburini (due)\nConsigliere Anziano\nSaltuario del Borgo\nNotaio*\nCiascun Rione dispone, in aggiunta, della possibilit\u00e0 di rappresentare 6 figure libere facoltative, da comunicare e convalidare da parte della Commissione Storica.\nI personaggi pi\u00f9 importanti del corteo rappresentano altrettante figure amministrative, sociali, militari, culturali, realmente esistenti negli antichi borghi in epoca rinascimentale, accuratamente descritte negli Statuti della Terra di Lugo.\nIl Banditore aveva il compito di rendere pubbliche, urlando nei punti pi\u00f9 frequentati del Borgo e nelle ore di maggiore attivit\u00e0, comunicazioni giudiziarie, sentenze, citazioni, proclami, grida, bandi, ordini e comunicazioni del Governo cittadino. Nel Borgo del Limite era il Trivio, incrocio con la strada di Cento, il luogo in cui venivano letti e resi pubblici i bandi, gli avvisi di pignoramento e le notificazioni ducali.\nIl Banditore poteva avvalersi dell'aiuto di famuli, in questo caso armati di spada, che lo assistevano in qualit\u00e0 di scorta e come mano d'opera, in particolare durante l'esecuzione dei pignoramenti.\nIl Consigliere Anziano, ve n'erano quattro nel Consiglio della Citt\u00e0 e presumibilmente uno per ogni Borgo, era eletto fra gli abitanti pi\u00f9 nobili ed illustri e con maggiori esperienze nell'ambito del Consiglio cittadino. Il Consigliere Anziano era membro del Magistrato che sovrintendeva alle sedute del Consiglio dei Settantadue, assieme agli altri tre Anziani ed al Massaro del Comune. Doveva essere persona onesta e di grande rettitudine, giurava di esercitare il proprio ufficio diligentemente e lontano da ogni colpa, frode o reato. Qualora fosse stato convocato avrebbe dovuto comparire davanti al Massaro e consigliarlo circa ogni faccenda di interesse comunale. Doveva inoltre autorizzare il Massaro per spese fino a dieci libbre di monete che fosse necessario sostenere. Per raggiungere le somme utili a realizzare gli interventi di pubblica utilit\u00e0, ordinari o straordinari, gli Anziani organizzavano, per conto del Comune, una raccolta di denaro, chiamata \u201ccolletta\u201d. Da essa restavano esclusi ambasciatori, debitori morosi e sbandati. Per imporre la \u201ccolletta\u201d, poteva essere tassato tutto ci\u00f2 che dagli Statuti non era gi\u00e0 espressamente previsto, secondo la coscienza degli Anziani, sempre per\u00f2 seguendo le modalit\u00e0 in uso per questo pubblico strumento. L'Anziano doveva inoltre svolgere, per il Comune, gli incarichi che fosse in grado di compiere per esperienza e competenza personali. Essere eletto Consigliere Anziano era motivo d'orgoglio e d'onore per un Nobile cittadino lughese, questa carica era retribuita con tre monete al semestre. Non \u00e8 riportato in nessun testo, ma si pu\u00f2 presumere che il Consigliere Anziano rappresentasse una sorta di governatore del Borgo, che dirigesse i ventiquattro Consiglieri del Borgo e controllasse l'attivit\u00e0 dei funzionari che in esso lavoravano.\nIl Saltuario del Borgo, era una sorta di vigile di quartiere che pattugliava il borgo e le campagne circostanti, percorrendole almeno due volte al giorno, a piedi o a cavallo.\nSuoi compiti erano sorvegliare e custodire i possedimenti e i coltivi dei borghigiani, rilevando eventuali danni arrecati da animali domestici mal custoditi, o da persone, a vigneti, frutteti, alberi, boschi, paludi, pascoli e prati, campi di grano, fava, lino, canapa o biade. Doveva, poi, segnalare e denunciare fatti e responsabili al Notaro per i Danni Dati ogni Mercoled\u00ec e Sabato, omettendo di denunciare colui che si fosse impegnato a riparare o risarcire in otto giorni il danno arrecato preterintenzionalmente. Il Saltuario doveva, inoltre, denunciare ogni sorta di crimine, furto, rissa, omicidio, e segnalare ogni decesso avvenuto nelle campagne che pattugliava e nelle quali si impegnava a mantenere l'ordine pubblico. Riceveva dai proprietari stessi delle terre che vigilava compensi in natura, quali vacche, buoi, grano, biade, vino, oppure un salario di due soldi da ogni possidente.\nVi erano nove saltuari o guardie campestri, una per ciascun borgo pi\u00f9 altre cinque per le frazioni.\nIl Notaio, in rappresentanza di alcuni dei notai che coadiuvavano le attivit\u00e0 del Consiglio del Comune. Oltre al Notaio del Massaro e al Notaio degli Anziani, che assistevano le attivit\u00e0 di questi organi di governo, vi erano il Notaio delle Cause Civili che si occupava appunto dei casi di diritto civile, il Notaio delle Frodi, che controllava il mercato e in particolare la disposizione delle bancarelle e l'uso delle unit\u00e0 di misura, il Notaio dei Danni Dati, che riceveva le denunce delle Guardie Campestri, il Notaio del Magazzino del Grano, che annotava le quantit\u00e0 di grano depositato nei magazzini civici.\nLa citt\u00e0 di Lugo, fiorente di fiere, mercati e commerci, era estremamente proficua per la classe notarile, numericamente ben rappresentata fra gli abitanti dei Borghi. Gi\u00e0 allora i Notai avevano un proprio Collegio Notarile, organizzato secondo un proprio statuto e al quale si poteva accedere soltanto dopo aver maturato fama, credibilit\u00e0 ed esperienza.\nLa soave creatura.\nNel Rinascimento veniva riconosciuta da parte dei Frati Carmelitani di Lugo una dote per la ragazza pi\u00f9 meritevole tra le pi\u00f9 bisognose e meno abbienti in et\u00e0 da marito; infatti, senza tale dote, la poverina avrebbe faticato ad andare in sposa o, quantomeno, a trovare un partito degno della sua purezza. Il dono della dote alla ragazza che maggiormente si era distinta in citt\u00e0 per le proprie virt\u00f9 era effettuato proprio durante le feste patronali in onore di Sant'Ilaro, del cui culto i Frati Carmelitani erano devoti custodi. Questo originario criterio di scelta ha oggi subito qualche doveroso adattamento per la selezione della ragazza da premiare, con la valutazione di alcuni parametri con i quali sottoporre a giudizio le partecipanti. Per celebrare questa tradizione storica, che ben si ricollega all'epoca della Contesa Estense, \u00e8 stato introdotto una decina di anni fa il concorso della Soave Creatura, che mira a valutare, tra le giovani lughesi, la pi\u00f9 aggraziata e artisticamente dotata, in altre parole, grazie al felice accostamento di termini, la \u201ccreatura pi\u00f9 soave\u201d.Non si tratta di un banale \u201cconcorso di bellezza\u201d, ma di un \u201cconcorso di grazia e virt\u00f9\u201d, valutate sulla base di particolari ed originali parametri.Partecipano al concorso ragazze tra i 16 e i 23 anni, residenti nel Comune di Lugo.\nIl regolamento di valutazione, per rendere pi\u00f9 spettacolare l'evento, prevede la valutazione delle ragazze in base alle seguenti prove:\n- passeggiata di accesso alla piazza e saluto al Magistrato dei Rioni (portamento, seriet\u00e0 e immedesimazione nel ruolo);\n- esecuzione di una danza rinascimentale (abilit\u00e0 nella danza, grazia, armonia);\n- lettura di un brano della Divina Commedia (dizione, interpretazione);\n- allestimento di una composizione floreale.\nLa corsa di Sant'Ilaro.\nCome riportato dal Soriani, nel Rinascimento veniva corso a Lugo un palio a cavallo, dalla porta della Madonnina (oggi porta del Ghetto) alla porta di Brozzi.\nSi trattava di una corsa tutta particolare, poich\u00e9 era disputata da \u201ccavalli scossi\u201d, cio\u00e8 da cavalli che partecipavano alla competizione senza un fantino.\nI cavalli venivano incitati a correre dal popolo che assisteva alla gara e che, spesso, scommetteva sulla vittoria di un preciso cavallo e aveva, quindi, tutto l'interesse ad indurlo a correre. Cos\u00ec, le persone stesse partecipavano indirettamente alla corsa, inseguendo i cavalli per spronarli ad andare pi\u00f9 velocemente.\nIn Italia viene ancora corso un palio di questo tipo, con cavalli scossi, presso la citt\u00e0 di Ronciglione, in provincia di Viterbo.\nIn cronache relative ad altre citt\u00e0 si legge di come i cavalli fossero, addirittura, sollecitati a correre irritandoli con spezie, pepe in particolare, in bocca, negli occhi o nell'ano. Quando i cavalli arrivavano a destinazione erano spesso cos\u00ec stremati e impauriti che ne morivano e il festeggiamento del popolo proseguiva con un banchetto generale proprio con la carne dei poveri animali!\nNon \u00e8 il caso oggi di rievocare usanze cos\u00ec crudeli e lontane dalla nostra attuale cultura civile.\nPertanto, per celebrare questa tradizione storica, che ben si ricollega all'epoca della Contesa Estense, si \u00e8 deciso di organizzare una corsa podistica, in cui rimane soltanto la prodezza fisica dell'uomo, che in passato inseguiva e incitava i cavalli, ma che oggi corre da solo per la vittoria finale.\nIl percorso attuale della gara di corsa a piedi interessa tutto il centro storico e tocca, oltre alle porte del Ghetto e di Brozzi, come da tradizione, anche le altre strade e piazze che costituivano gli antichi borghi della Lugo rinascimentale.\nCon questo percorso i corridori passano quattro volte dal centro della manifestazione, in modo da rendere la corsa pi\u00f9 spettacolare per il pubblico che assiste agli spettacoli.\nAl raggiungimento di ogni porta i corridori devono prelevare un nastro bianco, uno rosso ed uno azzurro, in modo da poter dimostrare il loro effettivo passaggio dalle due porte e da ricomporre i colori araldici della Citt\u00e0 di Lugo (bianco e rosso) e della Casa d'Este (bianco e azzurro).\nAl termine della corsa vince il primo corridore che tocca il drappo della Contesa Estense.\nPartecipano alla corsa due atleti per ciascun Rione, reperiti dai Rioni stessi tra i residenti nel Comune di Lugo.\nLe regole della corsa sono analoghe a quelle delle gare di mezzo fondo dell'atletica leggera.\nPer dare un aspetto di maggiore storicit\u00e0 si corre in costume rinascimentale composto da camicia bianca con due nastri dei colori del proprio rione sulle maniche e pantaloncini bianchi.\nIl calcio storico denominato harpastum.\nEsisteva, nell'Italia medioevale e rinascimentale, un gioco del calcio che traeva origine dall'harpastum degli antichi Romani, una sorta di violento rugby del passato, non dissimile dal calcio fiorentino.\nIn seguito, il gioco del calcio si \u00e8 andato gradualmente ingentilendo attraverso i secoli, e fu giocato, un po' in tutta l'Italia, attraverso il XVII, XVIII e XIX secolo, dando origine in Inghilterra dapprima al gi\u00e0 citato rugby, poi al calcio moderno.\nConsiderata la particolare violenza del gioco medioevale, cos\u00ec come anche del calcio fiorentino tuttora rievocato nella citt\u00e0 toscana, si propone una versione ingentilita dello stesso, che ne riprenda appieno le regole, impedendo il contatto fisico violento. La proposta per questa versione particolare del calcio storico ne riprende in linea di massima le regole e ne conferma la particolare spettacolarit\u00e0, impedendo il contatto fisico violento e garantendo, quindi, una maggior sicurezza per i giocatori.\nIl regolamento \u00e8 analogo a quello del calcio moderno a 5, con le seguenti differenze:\n- la palla pu\u00f2 essere toccata, lanciata, colpita, bloccata anche con le mani;\n- con la palla bloccata nelle mani non possono essere compiuti pi\u00f9 dei due passi dell'arresto o della ripartenza, come nel basket, dopodich\u00e9 la palla va passata o giocata con i piedi;\n- la palla giocata con i piedi non pu\u00f2 essere presa con le mani, n\u00e9 dallo stesso giocatore che la sta giocando, n\u00e9 da un compagno o da un avversario;\n- \u00e8 vietato il palleggio con le mani, tipo basket, ma la palla pu\u00f2 essere palleggiata sul piede, come nel calcio irlandese;\n- non esiste il ruolo del portiere;\n- la rete \u00e8 composta da uno spazio lungo quanto tutta la linea di fondo, con un'asse di 50\u00a0cm da terra, che pu\u00f2 essere utilizzata come appoggio per far rimbalzare la palla, e un'altezza complessiva di 100\u00a0cm;\n- viene segnato un punto quando si deposita la palla nella rete, con qualunque parte del corpo;\n- la squadra che tira la palla oltre la linea di fondo del campo avversario assegna mezzo punto alla squadra avversaria, anche in caso la palla fosse deviata dalla squadra in difesa;\n- non esiste il calcio d'angolo, sostituito dalla rimessa dal fondo che si effettua con i piedi;\n- non esiste il calcio di rigore, soltanto le punizioni, che possono essere calciate sempre di prima; la distanza di gioco \u00e8 di tre metri;\n- non esiste l'area di rigore;\n- oltre ai 5 giocatori titolari sono ammesse fino a 4 riserve, con numero illimitato di cambi volanti;\n- la ripresa del gioco, dopo il gol, avviene come la ripresa dopo l'uscita della palla da fondo campo.\nIl campo di gara ha le dimensioni di quello di calcetto.\nLe due linee di fondo sono sostituite dalle porte, che le occupano in tutta la lunghezza e sono costituite da una banda chiusa a terra, alta da 50 centimetri, con una corda tesa 50 centimetri sopra, che rappresenta lo spazio per il goal.\nLe linee laterali sono tracciate con il gesso, cos\u00ec come la linea di met\u00e0 campo.\nLa durata delle partite \u00e8 di 30 minuti.\nPer dare un aspetto di maggiore storicit\u00e0 si gioca con pallone bianco e con squadre in costume rinascimentale composto da camicia bianca, casacca con i colori del proprio rione e pantaloncini bianchi"}
{"id": "3942971", "revid": "838137", "url": "https://it.wikipedia.org/wiki?curid=3942971", "title": "Trinariciuto", "text": ""}
{"id": "3942980", "revid": "682087", "url": "https://it.wikipedia.org/wiki?curid=3942980", "title": "Trollbabe", "text": "Trollbabe \u00e8 un gioco di ruolo indie scritto da Ron Edwards, nato dal suo lavoro sulla filosofia di progetto narrativista. Edwards lo autopubblic\u00f2 in formato PDF attraverso il sito Adept Press, pubblicando in forma cartacea solo nel 2009.. \u00c8 stato pubblicato in italiano da Narrattiva.\nSistema di gioco.\n\"Trollbabe\" richiede un game master e uno o pi\u00f9 giocatori. Tutti i giocatori interpretano trollbabe, grandi esseri cornuti a met\u00e0 tra gli esseri umani e i troll.\nOgni giocatore ha un singolo numero il \"Trollbabe Number\". Per riuscire in una magia devono tirare un dado a 10 facce e ottenere un risultato inferiore al Trollbabe Number, mentre per riuscire in un combattimento devono ottenere un risultato superiore. Infine per riuscire in un'azione sociale devono ottenere un risultato minore o maggiore o uguale al Trollbabe Number, a seconda del quale hanno la miglior probabilit\u00e0 di riuscire.\nVarie circostanze possono modificare il tiro, inoltre i giocatori possono ottenere di ritirare il dado in una di due casi:\nOgni avventura inizia con la trollbabe che sta andando da qualche parte a piedi. Se c'\u00e8 pi\u00f9 di un giocatore non \u00e8 necessario che siano assieme, il master pu\u00f2 passare da una all'altra avventura.\nIl master predetermina la \"posta\" per ogni avventura, qualcosa che avverr\u00e0 o non avverr\u00e0 in conseguenza delle azioni delle trollbabe.\nIl concetto ha anche il concetto di \"scalata\", iniziare con avventure che influenzano solo una o due persone e intensificare la posta tra le sessioni di gioco (o su richiesta dei giocatori) fino al punto in cui le azioni delle trollabe possono potenzialmente influenzare tutti gli umani e tutti i troll.\nInfluenza.\n\"Trollbabe\" ebbe un forte impatto sulla scena dei giochi di ruolo indie. Tra i giochi che lo citano come influenza ci sono \"Fate\", \"Cani nella vigna\" e i giochi basati sul \"Cortex system\" della Margaret Weis Productions."}
{"id": "3942981", "revid": "182396", "url": "https://it.wikipedia.org/wiki?curid=3942981", "title": "Lucio Tarquinio il Superbo", "text": ""}
{"id": "3942983", "revid": "365417", "url": "https://it.wikipedia.org/wiki?curid=3942983", "title": "Sergej Sergeevi\u010d Korsakov", "text": "Fondatore della scuola psichiatrica di Mosca, influenza lo sviluppo della psichiatria internazionale con il suo approccio clinico e le sue capacit\u00e0 organizzative. Pubblica numerosi lavori di neuropatologia, psichiatria e medicina legale.\nBiografia.\nKorsakov nasce nel 1854 a Gus'-Chrustal'nyj. Frequenta il ginnasio a Mosca fino all'et\u00e0 di 16 anni; successivamente si iscrive alla facolt\u00e0 di medicina dell'Universit\u00e0 di Mosca. Nel 1875 esercita la professione medica presso l'ospedale psichiatrico \u201cPreobrazhenskij\u201d e nel 1876 entra a far parte del dipartimento di malattie nervose e mentali, guidato da Aleksey Yakovlevich Kozhevnikov (1836-1902).\nNel 1885 si reca a Vienna per incontrare Theodor Meynert, medico e accademico tedesco.\nNel 1887 elabora la tesi sulla paralisi alcolica, esposta nell\u2019omonimo testo, ottenendo il dottorato in medicina. Nello stesso anno lavora come responsabile della formazione teorica e pratica in psichiatria nella clinica per le malattie nervose e mentali nell'Universit\u00e0 di Mosca, fondata da Kozhevnikov.\nNel 1889 si interfaccia con Carl Friedrich Otto Westphal all'ospedale della Charit\u00e9 di Berlino, con Paul Flechsig a Lipsia e Valentin Magnan a Parigi.\nNel 1890 Kozhevnikov, con il permesso della facolt\u00e0 di medicina dell'Universit\u00e0 di Mosca, nomina Korsakov dirigente della clinica privata di Mosca. Korsakov partecipa attivamente alla promozione dei diritti dei malati di mente e converte la struttura in una clinica esclusivamente per pazienti psichiatrici, separando le discipline neurologiche da quelle psichiatriche; mentre, in Europa e in altre citt\u00e0 della Russia, le due discipline continueranno a essere praticate insieme per molto tempo. Il regime nella clinica diviene pi\u00f9 flessibile e umano rispetto a quello assunto dai manicomi pubblici. Basti pensare che Korsakov evita l\u2019utilizzo di sbarre e abolisce le camicie di forza e le celle di isolamento, opponendosi alla sterilizzazione forzata dei malati di mente, pratica adottata dagli Stati Uniti. Per questo sar\u00e0 denominato il \u201cPinel russo\u201d da alcuni storici della medicina.\nNel 1891 formula il concetto di \"disnoia\", precursore della schizofrenia acuta, anticipando la descrizione di Emil Kraepelin della demenza precoce.\nNel 1892 incontra Richard von Krafft-Ebing a Vienna e nel 1894 Kraepelin a Heidelberg.\nDurante il periodo di dirigenza della Clinica Psichiatrica dell'Universit\u00e0 di Mosca, Korsakov delinea l'approccio nosologico nello studio delle psicosi. Studia gli effetti dell'alcolismo sul sistema nervoso. Applica il suo metodo all\u2019analisi clinica della polineurite alcolica (cerebropathia psichica toxaemica), caratterizzata da un grado variabile di atrofia muscolare degli arti e disturbi della memoria, tra cui amnesia, confabulazioni e pseudoreminiscenze.\nPubblica diversi lavori, in cui enuncia la teoria della psicosi polineuritica, esponendoli poi al XII Congresso medico internazionale a Mosca (1897), a cui partecipano molti eminenti neurologi e psichiatri europei. Durante il congresso, Friedrich Jolly conia l'eponimo \u201cmalattia di Korsakov\u201d.\nOltre agli studi sulla psicosi alcolica, Korsakov introduce il concetto di paranoia, successivamente distinta in paranoia acuta e paranoia cronica, correlata a parassitosi delirante (acuta) e a debolezza mentale primaria e curabile. Korsakov \u00e8 il primo a notare i segni specifici del \"disturbo di base\" di questa malattia.\nKorsakov \u00e8 uno dei fondatori del campo della psichiatria forense in Russia. Analizza una serie di casi su questo argomento, comprese le valutazioni dei processi giudiziari pi\u00f9 importanti e noti del suo tempo e scrive un volume di psichiatria, pubblicato solo un anno dopo la sua morte.\nNel 1891 anticipa lo studio di Kraepelin sulla demenza precoce e formula la teoria della \"disnoia\".\nScrive \u201cCorso di Psichiatria\u201d, che pubblica un anno dopo la sua morte.\nNel 1898, dopo aver avuto due infarti, Korsakov consulta uno specialista a Vienna e gli viene diagnosticata l\u2019ipertrofia del cuore, associata a obesit\u00e0 e miocardite.\nNel 1899 viene nominato professore ordinario di neurologia e psichiatria.\nNel 1900, all'et\u00e0 di 46 anni, muore per insufficienza cardiaca.\nNel 1901, Kozhevnikov istituisce un importante giornale russo di neurologia e psichiatria, ribattezzandolo con il nome del suo allievo e collega: \u201cZhurnal nevropatologii i psikhiatrii imeni SS Korsakova\u201d. Inoltre, la clinica psichiatrica di Mosca porta il suo nome e, nei pressi della clinica, \u00e8 stato eretto un monumento in suo onore, sulla cui targa viene riportato: \u201cA S.S. Korsakov\u00a0\u2013scienziato, psichiatra, pensatore, umanista\u201d. \nStudi psichiatrici.\nPsicosi di Korsakov.\nDal 1887 al 1889, Korsakov pone la sua attenzione professionale alla storia della psicosi da polineurite alcolica.\nLa descrizione clinica del danno meta-alcolico al sistema nervoso centrale \u00e8 stata fornita da Korsakov in una serie di articoli [7-10] e nella sua tesi di dottorato, \u201cParalisi Alcolica\u201d (1887). Egli descrive un disturbo mentale frequente in pazienti con dipendenza da alcol, caratterizzato da lesioni multiple al sistema nervoso centrale e ai nervi periferici, delineando le caratteristiche della \"cerebropathia psychica toxaemica\", principale manifestazione delle lesioni cerebrali.\nNel 1897, F. Jolly suggerisce di denominare la polineurite psicotica \u201cmalattia di Korsakov\u201d o \u201cpsicosi di Korsakov\u201d. Successivamente, F. Jolly, E. Kraepelin e Dietrich Bonhoeffer concordano nel definirla \u201cSindrome di Korsakov o complesso di sintomi amnesici\".\nKorsakov indica che tale compromissione della memoria \u00e8 evidente anche in altri disturbi, come il beriberi, la psicosi puerperale e il tifo addominale. Lo psichiatra russo sostiene che le psicosi di diversa natura dipendono dall\u2019azione di fattori organici associati anche a lesioni metaboliche indotte dalla mancanza di tiamina. Inoltre, sottolinea che la psicopatologia della psicosi \u00e8 seguita anche da disturbi mentali, quali:\nUna caratteristica della sindrome amnestica di Korsakov \u00e8 l'assenza di memoria per eventi in corso con relativa conservazione della memoria per eventi passati.\nL\u2019ampio spettro di sintomi cognitivi e comportamentali costituisce il riflesso delle sottostanti alterazioni neurali.\nUno studio, condotto con tomografia ad emissione di positroni (PET) con fluorodesossiglucosio (18-FDG), ha evidenziato un generale ipometabolismo nella materia grigia sottocorticale nei pazienti affetti da tale sindrome ed un ipermetabolismo nella materia bianca, caratteristica condivisa con autismo e schizofrenia.\nNonostante la diagnosi sia favorita dall\u2019ausilio sia di test standardizzati, sia di metodiche di neuroimaging, l\u2019ambiguit\u00e0 dei sintomi clinici della sindrome di Korsakov la rende confondibile con stato di ebrezza, diversi disturbi mentali o manifestazioni secondarie a traumi cerebrali. Dalle autopsie svolte sui malati di sindrome di Korsakoff, \u00e8 emersa la presenza di lesioni cerebrali e segni di atrofia a livello dei nuclei dorsali del talamo, dei corpi mammillari, del diencefalo e dell'ipotalamo.\nIn seguito agli esperimenti di Carl Wernicke (1881) su alcolisti, S. Korsakov descrive una casistica di 20 soggetti con medesima dipendenza, rilevando in questi amnesia anterograda. Tali studi condivisi conducono alla descrizione della sindrome di Wernicke-Korsakoff.\nSebbene la sindrome di Korsakov sia rara, tale disturbo pu\u00f2 comparire come conseguenza di determinate condizioni, quali la \u201ciperemesi gravidica\u201d, HIV, trattamenti chemioterapici, anoressia nervosa, gravi disturbi e interventi gastrointestinali.\nDisnoia.\nNel 1891, Korsakov descrive il disturbo psichico della disnoia (o amenza confusionale), obnubilazione, abitualmente passeggera, delle facolt\u00e0 intellettuali, caratterizzata da uno stato di torpore cerebrale o di demenza acuta. Essa costituisce un fenomeno secondario, subordinato e contingente come il delirio.\nSi divide in:"}
{"id": "3942990", "revid": "767487", "url": "https://it.wikipedia.org/wiki?curid=3942990", "title": "Gran Premio Citt\u00e0 di Camaiore 2008", "text": "Il Gran Premio Citt\u00e0 di Camaiore 2008, cinquantanovesima edizione della corsa e valida come evento dell'UCI Europe Tour 2008 categoria 1.1, si svolse il 7 agosto 2008 su un percorso di 193,7\u00a0km. Fu vinto dall'italiano Leonardo Bertagnolli che termin\u00f2 la gara in 4h29'14\", alla media di 43,167\u00a0km/h.\nPartenza con 137 ciclisti, dei quali 77 portarono a termine il percorso."}
{"id": "3942995", "revid": "682087", "url": "https://it.wikipedia.org/wiki?curid=3942995", "title": "Sergei Korsakoff", "text": ""}
{"id": "3942998", "revid": "745179", "url": "https://it.wikipedia.org/wiki?curid=3942998", "title": "Hoshannah Rabbah", "text": ""}
{"id": "3943019", "revid": "767487", "url": "https://it.wikipedia.org/wiki?curid=3943019", "title": "Gran Premio Citt\u00e0 di Camaiore 2007", "text": "Il Gran Premio Citt\u00e0 di Camaiore 2007, cinquantottesima edizione della corsa e valida come evento dell'UCI Europe Tour 2007 categoria 1.1, si svolse il 9 agosto 2007 su un percorso di 193,7\u00a0km. Fu vinto dall'italiano Fortunato Baliani che termin\u00f2 la gara in 4h29'19\", alla media di 43,154\u00a0km/h.\nPartenza con 152 ciclisti, dei quali 73 portarono a termine il percorso."}
{"id": "3943028", "revid": "1573940", "url": "https://it.wikipedia.org/wiki?curid=3943028", "title": "Rally di Norvegia", "text": "Il Rally di Norvegia \u00e8 una manifestazione automobilistica che ha fatto parte del mondiale rally nel 2007 e nel 2009."}
{"id": "3943029", "revid": "48020117", "url": "https://it.wikipedia.org/wiki?curid=3943029", "title": "Meghilah di Ester", "text": ""}
{"id": "3943030", "revid": "591142", "url": "https://it.wikipedia.org/wiki?curid=3943030", "title": "Rally della Norvegia", "text": ""}
{"id": "3943032", "revid": "287204", "url": "https://it.wikipedia.org/wiki?curid=3943032", "title": "2. Fu\u00dfball-Bundesliga 2006-2007", "text": "La 2. Fu\u00dfball-Bundesliga 2006-2007 \u00e8 stata la 33\u00aa edizione della seconda divisione tedesca di calcio. La manifestazione ha avuto inizio l'11 agosto 2006 ed \u00e8 terminata il 20 maggio 2007.\nAl campionato hanno partecipato diciotto squadre: le undici piazzate fra il quarto e il quattordicesimo posto nella stagione 2005-2006, le tre retrocesse dalla Bundesliga (la massima serie del campionato tedesco di calcio) e le quattro promosse dalla Regionalliga (la terza serie del campionato). La formula del torneo prevedeva che si disputassero diciassette incontri di andata e ritorno all'italiana, per un totale di trentaquattro giornate.\nAl termine della manifestazione, le prime tre squadre piazzatesi in classifica, Karlsruhe, e , hanno conseguito la promozione nella Bundesliga 2007-2008. Il Karlsruhe, quale primatista, \u00e8 stato nominato campione del torneo. Le ultime quattro squadre, Rot-Weiss Essen, Unterhaching, Wacker Burghausen ed hanno subito la retrocessione nella Regionalliga 2007-2008.\nCapocannoniere del torneo \u00e8 stato Giovanni Federico del Karlsruhe con diciannove reti.\nSquadre partecipanti.\nDelle diciotto squadre che ne hanno preso parte, le sette nuove squadre rispetto all'edizione precedente sono state le tre retrocesse dalla Bundesliga, ovvero , e che hanno preso il posto delle promosse , Alemannia Aachen ed Energie Cottbus; le quattro promosse dalla Regionalliga, provenienti dai due gironi \"Nord\" e \"S\u00fcd\" ovvero, rispettivamente, Rot-Weiss Essen e Carl Zeiss Jena, FC Augusta e TuS Coblenza. Queste ultime societ\u00e0 hanno rimpiazzato le retrocesse , Saarbr\u00fccken, LR Ahlen e Sportfreunde Siegen."}
{"id": "3943038", "revid": "767487", "url": "https://it.wikipedia.org/wiki?curid=3943038", "title": "Gran Premio Citt\u00e0 di Camaiore 2006", "text": "Il Gran Premio Citt\u00e0 di Camaiore 2006, cinquantasettesima edizione della corsa e valida come evento dell'UCI Europe Tour 2006 categoria 1.1, si svolse il 3 agosto 2006 su un percorso di 193,7\u00a0km. Fu vinto dall'italiano Luca Paolini che termin\u00f2 la gara in 4h33'18\", alla media di 42,525\u00a0km/h.\nPartenza con 146 ciclisti, dei quali 93 portarono a termine il percorso."}
{"id": "3943049", "revid": "121432368", "url": "https://it.wikipedia.org/wiki?curid=3943049", "title": "Bicinium", "text": "Con bicinium si intende, nella musica rinascimentale e barocca, una composizione didattica a due sole voci.\nStoria.\nIl termine bicinium venne usato per la prima volta dal polacco Jan z Lublina in un trattato del 1540. Negli anni successivi, diversi volumi contenenti bicinia vennero pubblicati in Germania, Paesi Bassi e Italia. Martin Lutero, che sosteneva che i bambini dovessero apprendere sia la musica che i salmi, compose diversi bicinia.\nGeneralmente un bicinium era pensato per essere cantato o suonato da studenti della stessa et\u00e0 e capacit\u00e0, oppure da uno studente e da un insegnante. Il modello di studio del bicinium venne adottato da Heinrich Glarean nel suo \"Dodecachordon\" del 1547, uno dei pi\u00f9 influenti trattati di teoria musicale e pedagogia del Rinascimento.\nIn modo simile, gli studenti di musica, attualmente, in genere imparano il contrappunto prima scrivendo in due parti, e poi in tre, aumentando a quattro o pi\u00f9 parti solo dopo aver acquisito piena padronanza delle fasi precedenti.\nUna composizione didattica a tre voci \u00e8 invece conosciuta con il termine \"tricinium\"."}
{"id": "3943052", "revid": "287204", "url": "https://it.wikipedia.org/wiki?curid=3943052", "title": "Qualificazioni al campionato mondiale di calcio 2014 - AFC - Fase finale, gruppo A", "text": ""}
{"id": "3943053", "revid": "767487", "url": "https://it.wikipedia.org/wiki?curid=3943053", "title": "Gran Premio Citt\u00e0 di Camaiore 2005", "text": "Il Gran Premio Citt\u00e0 di Camaiore 2005, cinquantaseiesima edizione della corsa e valida come evento dell'UCI Europe Tour 2005 categoria 1.1, si svolse il 4 agosto 2005 su un percorso di 193,7\u00a0km. Fu vinto dal kazako Maksim Iglinskij che termin\u00f2 la gara in 4h32'12\", alla media di 42,697\u00a0km/h.\nPartenza con 142 ciclisti, dei quali 56 portarono a termine il percorso."}
{"id": "3943077", "revid": "6923", "url": "https://it.wikipedia.org/wiki?curid=3943077", "title": "Terminal Reality", "text": "La Terminal Reality (spesso abbreviata in TRI) \u00e8 stata un'azienda che sviluppava e produceva videogiochi, con sede a Lewisville, Texas. Fondata nel 1994 dall'ex dipendente della Microsoft Mark Randel e dall'ex general manager della Mallard Software Brett Combs, la Terminal Reality ha sviluppato numerosi videogiochi, inclusi simulatori di corsa (come \"4x4 EVO 2\"), videogiochi di azione in 3D (come \"BloodRayne\") ed altri. Faceva parte del gruppo di compagni di sviluppo di videogiochi di Dallas, conosciute come Dallas Gaming Mafia."}
{"id": "3943080", "revid": "767487", "url": "https://it.wikipedia.org/wiki?curid=3943080", "title": "Ta\u00e7a de Portugal 1965-1966", "text": "La Ta\u00e7a de Portugal 1965-1966 fu la 26\u00aa edizione della Coppa di Portogallo. Lo Sporting Braga si laure\u00f2 per la prima volta campione vincendo 1-0 la finale del 22 maggio 1966 contro il Vit\u00f3ria Set\u00fabal.\nSquadre partecipanti e formula.\nIn questa edizione erano presenti tutte le squadre di Primeira Divis\u00e3o, di Segunda Divis\u00e3o e i campioni delle Azzorre, di Madera e di Capo Verde i quali andarono direttamente al terzo turno. In questa edizione i primi due turni si giocarono in gara unica."}
{"id": "3943082", "revid": "1266208", "url": "https://it.wikipedia.org/wiki?curid=3943082", "title": "Terza Divisione 1933-1934", "text": "La Terza Divisione 1933-1934 \u00e8 stata il torneo regionale inferiore di quell\u2019edizione del campionato italiano di calcio, il pi\u00f9 basso in assoluto.\nRegolamento.\nLa gestione di questo campionato era affidata ai Direttori Regionali, che li organizzavano autonomamente, con la possibilit\u00e0 di ripartire le squadre su pi\u00f9 gironi tenendo in alta considerazione le distanze chilometriche, le strade di principale comunicazione e i mezzi di trasporto dell'epoca.Ai fini della mancata partecipazione a gare ufficiali (rinuncia rilevata sul campo dall'arbitro) le societ\u00e0 partecipanti al campionato in caso di mancata o ritardata partecipazione erano giustificate solo se avessero portato una giustificazione scritta fatta dal capostazione ferroviario o dal conduttore tramviario e solo in questi casi la gara sarebbe stata rinviata \"per causa di forza maggiore\" perch\u00e9 in caso di incidenti automobilistici avrebbero perso la partita a tavolino (e ricevuto una penalizzazione).\nI Direttori Regionali organizzavano i gironi di finale, in cui erano attribuiti anche i titoli regionali di campione di Terza Divisione, le finali sia per il titolo che per la promozione di solito coincidevano salvo dividere le societ\u00e0 di Terza Divisione da quelle \"Riserve\" e \"Allievi\". All'epoca queste squadre erano classificate per ordine d'importanza, non per l'et\u00e0 dei giocatori: le Riserve la II squadra, gli Allievi la III e i Ragazzi la IV.\nA questo campionato partecipavano anche le squadre \"Riserve\" (qui indicate con la lettera B) e \"Allievi\" (indicati con la lettera C).\nPiemonte.\nGirone A.\nClassifica finale.\nLegenda:\nRegolamento:\nNote:\nGirone B.\nClassifica finale.\nLegenda:\nRegolamento:\nGirone C.\nClassifica finale.\nLegenda:\nRegolamento:\nGirone D.\nClassifica finale.\nLegenda:\nRegolamento:\nGirone E.\nClassifica finale.\nLegenda:\nRegolamento:\nGirone finale.\nLegenda:\nRegolamento:\nLombardia.\n76 squadre iscritte, gironi ridotti a dieci.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nVerdetti:\nGirone C.\nClassifica finale.\nLegenda:\nRegolamento:\nGirone D.\nClassifica finale.\nLegenda:\nRegolamento:\nVerdetti:\nGirone E.\nClassifica finale.\nLegenda:\nRegolamento:\nGirone F.\nClassifica finale.\nLegenda:\nRegolamento:\nGirone G.\nClassifica finale.\nLegenda:\nRegolamento:\nGirone H.\nClassifica finale.\nLegenda:\nRegolamento:\nNote:\nVerdetti:\nGirone I.\nClassifica finale.\nLegenda:\nRegolamento:\nVerdetti:\nGirone L.\nClassifica finale.\nLegenda:\nRegolamento:\nVerdetti:\nFinale.\nVerdetti:\nVeneto.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nNote:\nGirone finale.\nClassifica finale.\nLegenda:\nRegolamento:\nLiguria.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nGirone C.\nClassifica finale.\nLegenda:\nRegolamento:\nGirone D.\nClassifica finale.\nLegenda:\nRegolamento:\nGirone semifinale A.\nLegenda:\nRegolamento:\nGirone semifinale B.\nLegenda:\nRegolamento:\nGirone semifinale C.\nLegenda:\nRegolamento:\nEmilia.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nVerdetti:\nGirone C.\nClassifica finale.\nLegenda:\nRegolamento:\nVerdetti:\nGirone D.\nClassifica finale.\nLegenda:\nRegolamento:\nVerdetti:\nGirone semifinale B.\nVerdetti:\nToscana.\nGirone A.\nClassifica finale.\nLegenda:\nRegolamento:\nNote:\nGirone B.\nClassifica finale.\nLegenda:\nRegolamento:\nGirone C.\nClassifica finale.\nLegenda:\nRegolamento:\nGirone D.\nClassifica finale.\nLegenda:\nRegolamento:\nGirone finale A.\nLegenda:\nRegolamento:\nNote:\nGirone finale B.\nLegenda:\nRegolamento:\nNote:\nMarche.\nGirone A.\nClassifica finale.\nLegenda:\nRegolamento:\nVerdetti:\nGirone B.\nClassifica finale.\nLegenda:\nRegolamento:\nVerdetti:\nGirone C.\nClassifica finale.\nLegenda:\nRegolamento:\nVerdetti:\nLazio.\nGirone A.\nClassifica finale.\nLegenda:\nRegolamento:\nNote:\nVerdetti:\nGirone B.\nClassifica finale.\nLegenda:\nRegolamento:\nVerdetti:\nGirone C.\nClassifica finale.\nLegenda:\nRegolamento:\nVerdetti:\nGirone finale.\nLegenda:\nRegolamento:\nVerdetti:\nCampania.\nGirone A.\nClassifica finale.\nLegenda:\nRegolamento:\nVerdetti:\nGirone B.\nClassifica finale.\nLegenda:\nRegolamento:\nVerdetti:\nPuglie.\nGirone A.\nClassifica finale.\nLegenda:\nRegolamento:\nNote:\nGirone B.\nClassifica finale.\nLegenda:\nRegolamento:\nGirone C.\nClassifica finale.\nLegenda:\nRegolamento:\nRisultati (Matera)\n3-0\n1-0\n0-1\n2-0\n1-0\n2-0\n1-1\n1-0\nGirone D.\nClassifica finale.\nLegenda:\nRegolamento:\nNote:\nGirone finale A.\nLegenda:\nRegolamento:\nGirone finale B.\nLegenda:\nRegolamento:\nQualificazione alla finalissima.\nVerdetti:\nFinalissima per il titolo.\nVerdetti:\nSicilia.\nGirone A.\nClassifica finale.\nLegenda:\nRegolamento:\nNote:\nGirone B.\nClassifica finale.\nLegenda:\nRegolamento:\nNote:\nFinale.\nVerdetti:\nSardegna.\nGirone Nord.\nClassifica finale.\nLegenda:\nRegolamento:\nGirone Sud.\nClassifica finale.\nLegenda:\nRegolamento:\nNote:\nGirone finale.\nClassifica finale.\nLegenda:\nRegolamento:\nNote:"}
{"id": "3943089", "revid": "419370", "url": "https://it.wikipedia.org/wiki?curid=3943089", "title": "Ordine di battaglia dell'Esercito Italiano nel 1973", "text": "Ordine di battaglia dell'Esercito Italiano nel 1973.\nArea centrale e scuole.\nStato maggiore dell'Esercito (Roma).\nReparti dello Stato Maggiore (Roma)\nXI Autogruppo (Roma)\nIspettorato delle scuole (Civitavecchia).\nScuola di guerra (Civitavecchia)\nScuola di applicazione d'arma (Torino)\nScuola di lingue estere (Roma)\nAccademia militare (Modena, Sassuolo)\nScuola militare \"Nunziatella\" (Napoli)\nIspettorato delle armi di fanteria e cavalleria (Roma).\nScuola di Fanteria (Cesano)\nScuola allievi sottufficiali (Viterbo)\nScuola truppe meccanizzate e corazzate (Caserta, Persano, Santa Maria Capua Vetere)\nScuola militare alpina (Aosta, La Thuile, Courmayeur)\nScuola militare di paracadutismo (Pisa)\nScuola militare di educazione fisica (Orvieto)\nScuola militare di equitazione (Montelibretti)\nIspettorato dell'arma di artiglieria e difesa nbc (Roma).\nScuola di artiglieria (Bracciano)\nScuola di artiglieria contraerei (Sabaudia)\nScuola tecnici elettronici di artiglieria (Roma)\nScuola interforze difesa nbc (Rieti)\nBattaglione difesa nbc (Rieti)\nIspettorato dell'arma del genio (Roma).\nScuola del genio (Roma)\nIspettorato delle trasmissioni (Roma).\nScuola delle trasmissioni (Roma)\nCentro difesa elettronica (Anzio)\nX Battaglione trasmissioni (Roma)\nXI Battaglione trasmissioni (Bologna)\nUfficio dell'ispettore dell'aviazione leggera dell'Esercito (Roma).\nCentro addestramento aviazione leggera dell'esercito (Viterbo)\nI Reparto elicotteri uso generale (Viterbo)\nI Reparto elicotteri medi (Viterbo)\nXXX Reparto aviazione leggera (Padova)\nComando del servizio automobilistico dell'Esercito (Roma).\nScuole della motorizzazione (Roma)\nComando del servizio di sanit\u00e0 dell'Esercito (Roma).\nAccademia di sanit\u00e0 militare interforze (Firenze)\nScuola di sanit\u00e0 militare (Firenze)\nComando del servizio veterinario dell'Esercito (Roma).\nScuola del servizio veterinario (Pinerolo)\nComando del servizio di commissariato dell'Esercito (Roma).\nScuola militare di commissariato e amministrazione (Maddaloni)\nComando dei servizi tecnici dell'Esercito (Roma).\nServizio tecnico di artiglieria (Roma)\nServizio tecnico del genio (Roma)\nServizio tecnico delle trasmissioni (Roma)\nServizio tecnico della motorizzazione (Roma)\nServizio tecnico geografico (Roma)\nServizio tecnico chimico fisico (Roma)\nEsercito di campagna.\nComando artiglieria contraerei dell'Esercito (Padova).\nQuartier generale (Padova)\n4\u00ba Reggimento artiglieria missili contraerei (Mantova)\n5\u00ba Reggimento artiglieria missili contraerei (Mestre)\n17\u00ba Reggimento artiglieria contraerei leggera (Brescia)\n18\u00ba Reggimento artiglieria contraerei leggera (Rimini)\n121\u00ba Reggimento artiglieria contraerei leggera (Bologna)\nReparto rifornimenti missili contraerei (Montichiari)\nReparto riparazioni materiali artiglieria contraerei (Bologna)\nIII Corpo d'armata (Milano).\nSupporti di Corpo d'armata\n4\u00ba Corpo d'armata alpino (Bolzano).\nSupporti di Corpo d'armata\nBrigata alpina \"Taurinense\" (Torino).\nQuartier Generale (Torino)\n4\u00ba Reggimento Alpini (Torino)\nCompagnia comando reggimentale (Torino)\nBattaglione alpini \"Aosta\" (Aosta)\nBattaglione alpini \"Saluzzo\"\nBattaglione alpini \"Susa\" (Pinerolo)\n1\u00ba Reggimento Artiglieria da Montagna\nReparto Comando\nGruppo artiglieria da montagna \"Aosta\"\nComando truppe Carnia Cadore (San Daniele).\nSupporti\nEsercito per la difesa territoriale.\nV Comando militare territoriale - Regione militare nord est (Padova).\nSupporti di regione\nV Comando militare di zona (Treviso)\nXIII Comando militare di zona (Trento)\nXXV Comando militare di zona (Vicenza)"}
{"id": "3943097", "revid": "287204", "url": "https://it.wikipedia.org/wiki?curid=3943097", "title": "Conte di Wisborg", "text": "Il titolo di conte di Wisborg (in svedese: \"greve af Wisborg\") \u00e8 un titolo nobiliare concesso agli ex principi membri della famiglia reale di Svezia e ai loro discendenti.\nDal 1892, i nati dai discendenti in linea maschile dei quattro principi di Svezia che si sposarono morganaticamente senza il consenso del re di Svezia persero quindi il diritto di successione al trono di Svezia per s\u00e9 stessi e per tutti i loro discendenti. \nI quattro ex principi di Svezia persero ognuno i loro titoli svedesi e assunsero il cognome di Bernadotte. In ogni caso all'ex principe di Svezia Carlo Giovanni Bernadotte fu dato il titolo di \"conte di Wisborg\" dal regnante granduca di Lussemburgo. Tutti e quattro sono chiamati \"principe Bernadotte\" in tali documenti. \nIn Svezia, questi membri del casato di Bernadotte sono considerati parte della cosiddetta \"nobilt\u00e0 non introdotta\".\nI primi quattro conti di Wisborg.\nI quattro ex principi di Svezia a cui fu dato il titolo di \"conte di Wisborg\" sono:\nUn quinto principe di Svezia, Carl (1911\u20132003), si spos\u00f2 morganaticamente e perse i suoi titoli svedesi nel 1937. Gli fu dato il titolo di \"principe Bernadotte\" da suo cognato re Leopoldo III del Belgio. I suoi discendenti in linea maschile avrebbero portato il titolo di \"conte Bernadotte\", ma il suo unico figlio \u00e8 una femmina (Madeleine Kogevinas, contessa Madeleine Bernadotte).\nSuccessivi portatori del titolo.\nI discendenti agnatici (in linea maschile) di ciascuno di questi quattro gi\u00e0 principi di Svezia hanno diritto al titolo di \"conte di Wisborg\". In pratica, il loro cognome \u00e8 spesso incluso nel titolo, \"conte Bernadotte di Wisborg\". \nIl pi\u00f9 noto \u00e8 Folke Bernadotte, un figlio di Oscar Bernadotte, primo conte di Wisborg. Fu il mediatore del Consiglio di sicurezza delle Nazioni Unite nel conflitto arabo-israeliano del 1947\u201348, assassinato nel 1948 da militanti sionisti.\nUn certo numero di membri della famiglia Bernadotte di Wisborg sono stati ospiti alle nozze di Vittoria, principessa ereditaria di Svezia, e Daniel Westling nel 2010.\nTra i portatori del titolo e altri membri della famiglia si ricordano:"}
{"id": "3943099", "revid": "830939", "url": "https://it.wikipedia.org/wiki?curid=3943099", "title": "Sheevas 1-2-3 Il Dio Perduto di Ikaros", "text": " anche conosciuto come \u00e8 un manga, spin-off di \"Bakuretsu Hunter\". Nel 1999 usc\u00ec un adattamento OAV di due episodi prodotto dallo studio Daume. \nIn Italia il manga \u00e8 rimasto inedito mentre la controparte animata \u00e8 stata pubblicata dalla Yamato Video in VHS nel 2002.\nTrama.\nNell'antichit\u00e0, in un universo in cui esiste la magia, viveva un gruppo di coraggiosi individui conosciuti come i Cacciastregoni. Di animo puro e completamente devoti alla giustizia, il compito dei Cacciastregoni era di liberare il regno dai potenti stregoni e dalle demoniache creature che opprimevano il popolo e terrorizzavano la landa.\nTuttavia la serie segue le vicende dello spietato stregone Chivas Scotch, un cacciatore di taglie il cui lavoro \u00e8 quello di eliminare potenti stregoni e creature demoniache, dietro un lauto compenso. Chivas viene assunto dal conte Cuttlefish, affinch\u00e9 distrugga un mostro che sta terrorizzando un vicino villaggio. Tuttavia le cose non vanno come dovrebbero, e per salvarsi Chivas \u00e8 costretto a trasferire il proprio spirito in quello della sua bellissima serva Gin Fizz."}
{"id": "3943101", "revid": "22229", "url": "https://it.wikipedia.org/wiki?curid=3943101", "title": "Frusinate", "text": ""}
{"id": "3943103", "revid": "599013", "url": "https://it.wikipedia.org/wiki?curid=3943103", "title": "Yehuda Krinsky", "text": "Ha servito per 40 anni in varie posizioni quale principale assistente del defunto Rebbe di Lubavitch, Rabbi Menachem Mendel Schneerson. \u00c8 stato il rappresentante ufficiale del movimento e del rebbe, solo esecutore testamentario di quest'ultimo. Rabbi Krinsky ha inoltre amministrato le finanze di Chabad dopo la morte di Rabbi Chaim Mordechai Aizik Hodakov, capo del personale. \u00c8 inoltre stato l'accompagnatore e l'autista personale del rebbe per molti anni. Secondo il Professor Avrum Erlich, \"Krinsky \u00e8 probabilmente l'individuo pi\u00f9 potente dell'attuale movimento Chabad.\"\nBiografia.\nKrinsky \u00e8 cresciuto a Dorchester (Massachusetts) ed \u00e8 stato educato alla Boston Latin School. All'et\u00e0 di 12 anni, \u00e8 stato mandato dai genitori a studiare alla Yeshiva Centrale Lubavitch di Brooklyn, dove \u00e8 stato ordinato rabbino. Nel 1957 \u00e8 entrato a far parte del personale di Schneerson.\nAttivit\u00e0.\nAlla fine degli anni 1980, Krinsky cre\u00f2 il Servizio Stampa Lubavitch. Fu incaricato di distribuire i discorsi del Rebbe in tutto il mondo via satellite.\nNel 1988, il Rebbe Lubavitcher inizi\u00f2 a riorganizzare le strutture del movimento Chabad e pose Krinsky nuovamente quale dirigente dei tre Consigli d'amministrazione. Attualmente Krinsky \u00e8 il Presidente della Merkos L'Inyonei Chinuch e di Machneh Israel, le due organizzazioni educative e di servizi sociali del movimento, e Segretario dell'organizzazione principale Agudas Chasidei Chabad, nonch\u00e9 direttore della casa editrice Kehot Publication Society.\nDopo che la moglie del Rebbe mor\u00ec nel 1988, il Rebbe nomin\u00f2 Krinsky quale suo unico esecutore testamentario. Krinsky ha dato impulso all'espansione e costruzione di nuove scuole e ha incrementato lo sviluppo del movimento Chabad internazionalmente.\n\u00c8 stato inoltre molto attivo nell'organizzare il recupero di una grande biblioteca collegata al movimento, che \u00e8 attualmente custodita dal governo russo: molti dei libri della biblioteca furono sequestrati al precedente Rebbe, Rabbi Yosef Yitzchak Schneersohn, durante la persecuzione Sovietica contro tutte le religioni, dopo la Rivoluzione Bolscevica. In questa causa, Krinsky ha ottenuto il supporto dell'attore Jon Voight e del politico Sam Brownback.\nRiconoscimenti.\nKrinsky \u00e8 stato nominato dal giornale americano \"The Forward\" quale uno dei pi\u00f9 influenti ebrei del 2005. \u00c8 stato inoltre nominato dalla rivista \"Newsweek\" quale uno dei pi\u00f9 importanti rabbini americani del 2007. Citato di nuovo come tale, dalla stessa rivista, per gli anni 2008 e 2009.; Nel 2010 \u00e8 stato messo al primo posto da \"Newsweek\" nella rispettiva lista dei 50 rabbini pi\u00f9 influenti degli Stati Uniti d'America."}
{"id": "3943104", "revid": "2110845", "url": "https://it.wikipedia.org/wiki?curid=3943104", "title": "Bruno Monguzzi", "text": "Biografia.\nMonguzzi nasce a Mendrisio, in Ticino (Svizzera) e si trasferisce presto con la famiglia a Ginevra dove frequenta il corso di grafica all' Ecole des Arts D\u00e9coratifs.\nAll'inizio degli anni sessanta frequenta i corsi di Gestalt, tipo-grafica e fotografia alla Martin's School of Art (oggi Central Saint Martins) e al London College of Printing (oggi London College of Communication).\nCollabora inizialmente con lo studio di Dennis Bailey a Londra e poi con lo Studio Boggeri di Milano \u2013 in quegli anni lo studio leader in Italia nel design e nella pubblicit\u00e0. Nel 1965 progetta nove padiglioni per Expo67 con Charles Gagnon e James Volkus in Montr\u00e9al.\nBruno Monguzzi \u00e8 membro dell'AGI (Alliance Graphique Internationale). Dall'inizio degli anni settanta lavora come indipendente dal suo atelier di Meride, nel canton Ticino, Svizzera\nRiceve il Premio Bodoni nel 1971, la Gold Medal del New York Art Directors Club nel 1990, lo Yusaku Kamekura Award e la Gold Medal della Toyama Biennial nel 2000.\nNel 2003 gli viene conferita la Honorary Royal Designer for Industry (della Royal Society of Arts, Londra).\nTra i suoi progetti pi\u00f9 rappresentativi si citano: l'identit\u00e0 visiva del Mus\u00e9e d'Orsay (1986) di Parigi, l'esposizione \"Majakowskij Mejerchold Stanislavskij\" al Castello Sforzesco di Milano (1975), ed i manifesti per il Museo Cantonale d\u2018Arte in Lugano (1987-2004) ."}
{"id": "3943107", "revid": "287204", "url": "https://it.wikipedia.org/wiki?curid=3943107", "title": "Dorsa di 21 Lutetia", "text": "Segue una lista dei dorsa presenti sulla superficie di 21 Lutetia. La nomenclatura di 21 Lutetia \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nI dorsa di Lutetia portano i nomi di fiumi dell'Impero Romano e delle regioni circostanti.\nSono tutte state identificate durante la missione della sonda Rosetta, l'unica ad avere finora raggiunto Lutetia."}
{"id": "3943110", "revid": "717966", "url": "https://it.wikipedia.org/wiki?curid=3943110", "title": "Chaim Yehuda Krinsky", "text": ""}
{"id": "3943112", "revid": "228587", "url": "https://it.wikipedia.org/wiki?curid=3943112", "title": "Codice d'emergenza", "text": "Codice d'emergenza (\"L.A. Firefighters\"; conosciuta anche come \"Fire Co. 132\") \u00e8 una serie televisiva statunitense in 13 episodi trasmessi per la prima volta nel 1996, trasmettendone solo 6, invece le altre 7 non vennero trasmesse.\n\u00c8 una serie drammatica d'azione incentrata sulle vicende di una squadra di vigili del fuoco di Los Angeles capitanata dal carismatico caposquadra Jack Malloy (interpretato da Jarrod Emick).\nProduzione.\nLa serie fu ideata da Gordon Greisman. Le musiche furono composte da Jon Hassell e Pete Scaturro. La serie fu rinominata \"Fire Co. 132\" con l'inizio della seconda stagione e fu rinnovato anche il cast ma gli ascolti furono ancora deludenti e fu cancellata dopo 13 episodi totali, non trasmettendo gli ultimi 6 episodi.\nRegisti.\nTra i registi della serie sono accreditati:\nSceneggiatori.\nTra gli sceneggiatori della serie sono accreditati:\nDistribuzione.\nLa serie fu trasmessa negli Stati Uniti dal 3 giugno 1996 sulla rete televisiva Fox.&lt; In Italia \u00e8 stata trasmessa su Italia 1 con il titolo \"Codice d'emergenza\".\nAlcune delle uscite internazionali sono state:"}
{"id": "3943113", "revid": "729019", "url": "https://it.wikipedia.org/wiki?curid=3943113", "title": "Cavalcavia del Ghisallo", "text": "Il cavalcavia del Ghisallo \u00e8 una breve superstrada urbana di Milano, prolungamento dell'autostrada dei Laghi del quale costituisce il tratto di penetrazione urbana.\nPercorso e storia.\nA dispetto del nome, l'opera viaria \u00e8 costituita da due distinti cavalcavia, uno che origina senza soluzione di continuit\u00e0 dall'autostrada, del quale costituiva in origine il primo chilometro, devoluto poi negli anni novanta da Autostrade per l'Italia al Comune di Milano. Caratteristico in questo primo tratto \u00e8 il ponte a tiranti che regge l'opera in direzione sud, sotto il quale corre la ferrovia Milano-Torino.\nOltrepassato lo svincolo per la Certosa posto a livello suolo, si trova il cavalcavia originario costruito nel 1960 a carreggiata unica, e poi successivamente raddoppiato. Dopo lo svincolo per Lampugnano e San Siro, il cavalcavia svolta bruscamente a sinistra e termina immettendosi in viale De Gasperi.\nLa lunghezza complessiva della superstrada \u00e8 di due chilometri."}
{"id": "3943114", "revid": "46931", "url": "https://it.wikipedia.org/wiki?curid=3943114", "title": "L.A. Firefighters", "text": ""}
{"id": "3943115", "revid": "228587", "url": "https://it.wikipedia.org/wiki?curid=3943115", "title": "Alpi Tolmezzine Orientali", "text": "Le Alpi Tolmezzine Orientali (\"\u00d6stliche Tolmezziner Alpen\" in tedesco) sono un gruppo montuoso delle Alpi Carniche, poste in Friuli-Venezia Giulia (provincia di Udine); insieme alle Alpi Tolmezzine Occidentali formano le Alpi di Tolmezzo, prendendo il nome dalla citt\u00e0 di Tolmezzo rispetto alla quale si trovano ad oriente.\nClassificazione.\nSecondo la SOIUSA Le Alpi Tolmezzine Orientali sono un supergruppo alpino con la seguente classificazione:\nDelimitazioni.\nRuotando in senso orario i limiti geografici sono: Sella di Valcalda, Val Pontalba, Forca di Lius, Forca Griffon, Sella di Cereschiatis, Canal del Ferro, fiume Tagliamento, Val Degano, Sella di Valcalda.\nSuddivisione.\nSecondo la SOIUSA le Alpi Tolmezzine Orientali sono ulteriormente suddivise in quattro gruppi e dieci sottogruppi:\nVette.\nAlcune delle vette principali delle Alpi Tolmezzine Orientali sono:"}
{"id": "3943116", "revid": "46931", "url": "https://it.wikipedia.org/wiki?curid=3943116", "title": "Fire Co. 132", "text": ""}
{"id": "3943118", "revid": "1543377", "url": "https://it.wikipedia.org/wiki?curid=3943118", "title": "Becca Fitzpatrick", "text": "\u00c8 conosciuta per aver scritto la saga fantasy e paranormal romance degli \"Angeli caduti\", composta da quattro romanzi, uno in uscita nell'autunno del 2012. Con i primi due volumi della saga, \"Il bacio dell'angelo caduto\" e \"Angeli nell'ombra\" ha raggiunto il primo posto della lista dei libri pi\u00f9 venduti del \"New York Times\", avendo venduto oltre 1 milione di copie in 35 paesi diversi. La saga narra le vicende di Nora Grey coinvolta nella guerra tra angeli caduti e nephilim (semi-angeli), per via della sua relazione con un misterioso ragazzo di nome Patch, che si scopre essere un angelo caduto anch'esso.\nBiografia.\nCresciuta a Centerville, Utah, si \u00e8 laureata in medicina nell'aprile del 2001 presso la Brigham Young University. Ha poi lavorato come insegnante in una scuola di Provo. Ha iniziato a scrivere \"Il bacio dell'angelo caduto\" nel 2003, dopo essere stata iscritta da suo marito ad un corso di scrittura.Vive insieme al marito e ai loro due figli\nOpere.\nSaga degli Angeli caduti.\n1. \"Il bacio dell'angelo caduto\" (\"Hush, Hush\", 2009) ISBN 978-88-566-2016-0\n1.5 \"Patch &amp; Nora. Il primo vero incontro\" \"tra Patch &amp; Nora\" (2013)\n2. \"Angeli nell'ombra\" (\"Crescendo\", 2010) ISBN 978-88-566-2509-7\n3. \"Sulle ali di un angelo\" (\"Silence\", 2011) ISBN 978-88-566-2257-7\n4. \"L'ultimo angelo\" (\"Finale\", 2012) ISBN 978-88-566-3153-1"}
{"id": "3943119", "revid": "767487", "url": "https://it.wikipedia.org/wiki?curid=3943119", "title": "Piotr Fijas", "text": "Biografia.\nCarriera sciistica.\nDebutt\u00f2 in campo internazionale in occasione della tappa del Torneo dei quattro trampolini di Oberstdorf del 30 dicembre 1978 (38\u00b0). In Coppa del Mondo esord\u00ec il 30 dicembre 1979 a Oberstdorf (27\u00b0), ottenne il primo podio il 6 gennaio 1980 a Bischofshofen (3\u00b0) e la prima vittoria il 27 gennaio successivo a Zakopane.\nIn carriera prese parte a tre edizioni dei Giochi olimpici invernali, (47\u00b0 nel trampolino normale, 14\u00b0 nel trampolino lungo), (7\u00b0 nel trampolino normale, 17\u00b0 nel trampolino lungo) e (10\u00b0 nel trampolino normale, 13\u00b0 nel trampolino lungo), a tre dei Campionati mondiali (12\u00b0 nel trampolino lungo a Oberstdorf 1987 il miglior risultato) e a una dei Mondiali di volo, vincendo una medaglia.\nCarriera da allenatore.\nDopo il ritiro divenne allenatore dei saltatori della nazionale polacca."}
