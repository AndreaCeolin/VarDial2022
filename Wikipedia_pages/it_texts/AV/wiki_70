{"id": "3856515", "revid": "729019", "url": "https://it.wikipedia.org/wiki?curid=3856515", "title": "Stazione di Enniscorthy", "text": "La stazione di Enniscorthy (in inglese \"Enniscorthy railway station\", in gaelico \"St\u00e1isi\u00fan Inis C\u00f3rthaidh\") \u00e8 una stazione ferroviaria irlandese che fornisce servizio a Enniscorthy, nella contea di Wexford.\nDescrizione.\nAttualmente la linea che vi passa \u00e8 l'intercity Dublino\u2013Rosslare. La stazione \u00e8 dotata di due binari, il secondo dei quali accessibile tramite ponte pedonale, sebbene sia usato solo quando due treni passano per la stazione, che \u00e8 dotata di personale. Fu aperta il 16 novembre 1863."}
{"id": "3856519", "revid": "1354930", "url": "https://it.wikipedia.org/wiki?curid=3856519", "title": "Vuelta a La Rioja 2010", "text": "Il Vuelta a La Rioja 2010, cinquantesima edizione della corsa e valida come evento del circuito UCI Europe Tour 2010 categoria 1.1, fu disputata il 25 aprile 2010, per un percorso totale di 199,5\u00a0km. Fu vinta dallo spagnolo \u00c1ngel Vicioso, al traguardo con il tempo di 5h35'10\" alla media di 35,714\u00a0km/h.\nAl traguardo 84 ciclisti portarono a termine il percorso."}
{"id": "3856526", "revid": "767487", "url": "https://it.wikipedia.org/wiki?curid=3856526", "title": "Marino Klinger", "text": "Carriera.\nPrese parte con la Nazionale colombiana ai Mondiali del 1962."}
{"id": "3856529", "revid": "767487", "url": "https://it.wikipedia.org/wiki?curid=3856529", "title": "Isomaltosio", "text": "L'isomaltosio \u00e8 un disaccaride simile al maltosio, ma mentre quest'ultimo \u00e8 composto da due unit\u00e0 di glucosio legate con legame \u03b1(1\u21924), l'isomaltosio ha due molecole di glucosio legate con legame \u03b1(1\u21926)."}
{"id": "3856532", "revid": "287204", "url": "https://it.wikipedia.org/wiki?curid=3856532", "title": "Joseph Wambaugh", "text": "Biografia.\nArruolato nei Marine dal 1954 al 1957, presta servizio nel Los Angeles Police Department dal 1960 al 1974, iniziando la propria carriera come agente di pattuglia e concludendola come sergente detective.\nEsordisce come scrittore nel 1971 con la pubblicazione del romanzo \"I nuovi centurioni\" (\"The New Centurions\"), nel quale infonde efficacemente la sua esperienza diretta di poliziotto, ottenendo un grande successo di pubblico e critica, che porta gi\u00e0 l'anno successivo all'ottimo adattamento cinematografico diretto da Richard Fleischer.\nNel 1973 con \"Il campo di cipolle\" si cimenta per la prima volta con il racconto di un autentico caso di cronaca nera, guadagnandosi un Premio Edgar speciale. Lo stesso anno trasferisce il suo approccio realistico dalla narrativa scritta alla televisione, ideando la serie \"Sulle strade della California\" (\"Police Story\"), trasmessa per cinque stagioni da NBC. Nel 1974 si dimette dall'incarico nelle forze dell'ordine per dedicarsi a tempo pieno alla scrittura.\nNel 1977 Robert Aldrich dirige \"I ragazzi del coro\", tratto dal terzo romanzo di Wambaugh, che, pur essendo \u00abuno dei film americani pi\u00f9 importanti degli anni Settanta e sicuramente uno dei migliori di Aldrich\u00bb viene sconfessato dallo scrittore, che negli anni successivi si occupa in prima persona della sceneggiatura delle nuove trasposizioni di sue opere letterarie, \"Il campo di cipolle\" (1979) e \"The Black Marble\" (1980), entrambi diretti da Harold Becker.\nNel 2004 viene insignito del Grand Master Award dall'organizzazione Mystery Writers of America.\nRimasto praticamente inattivo per un decennio, tra la seconda met\u00e0 degli anni novanta e la prima degli anni duemila, ritorna alla narrativa nel 2006 con \"Hollywood Station\", che segna l'inizio di una quadrilogia, proseguita con \"Hollywood Crows\", \"Hollywood Moon\" e \"Hollywood Hills\"."}
{"id": "3856535", "revid": "6923", "url": "https://it.wikipedia.org/wiki?curid=3856535", "title": "Chrys\u012b", "text": "Chrys\u012b (in greco: \u03a7\u03c1\u03c5\u03c3\u03ae, \"d'oro\"), anche traslitterato come Chrissi, in alternativa, conosciuta come \"Gaidouron\u012bsi\" (\u0393\u03b1\u03ca\u03b4\u03bf\u03c5\u03c1\u03bf\u03bd\u03ae\u03c3\u03b9, \"Isola dell'Asino\"), \u00e8 una piccola isola greca disabitata, a circa 15\u00a0km a sud di Creta in prossimit\u00e0 di Ierapetra, nel Mar Libico.\nGeografia.\nL'isola misura approssimativamente cinque chilometri in lunghezza e un chilometro in larghezza, ed ha un'altitudine media di 10 metri.\nCirca 700 metri ad est di essa si trova l'isola di \"Mikronisi.\" Amministrativamente queste isole rientrano nel comune di Ierapetra, nella Prefettura di Lasithi.\nDescrizione.\nSulla costa nord dell'isola \u00e8 presente una spiaggia nudista. Il punto pi\u00f9 alto dell'isola \u00e8 chiamato \"Kefala\", in italiano, \"testa\", e si trova a 31 m.s.l.d.m.\nNella parte occidentale dell'isola troviamo la cappella di San Nicola, la cui costruzione \u00e8 stimata attorno al XIII secolo. \u00c8 presente anche una salina, un vecchio porto, alcuni resti minoici, un faro ed un cimitero romano. A causa delle acque poco profonde intorno Chrys\u012b, lo snorkeling e le immersioni sono un passatempo molto popolare. Le baie Belegrina, Hatzivolakas, e Kataprosopo sono ricche di diverse variet\u00e0 di conchiglie.\nCollegamenti.\n\u00c8 possibile visitare Chrys\u012b via mare da Myrtos e da Ierapetra tra met\u00e0 maggio e fine ottobre.\nProtezione ambientale.\nChrys\u012b \u00e8 tutelata come \"area di intensa bellezza naturale\". La parte centrale dell'isola \u00e8 dominata dalla pi\u00f9 grande foresta di Juniperus oxycedrus L. ssp. macrocarpa formatasi naturalmente in Europa.\nLa maggior parte degli alberi ha un'et\u00e0 media di 200 anni ed un'altezza media di 7 metri, ma alcuni di loro sono vecchi oltre 300 anni ed alti fino a 10 metri; la densit\u00e0 \u00e8 di circa 28 alberi per ettaro.\nL'isola differisce dalle isole rocciose tipiche del Mar Egeo per le sue spiagge costituite quasi interamente di sabbia bianca calcarea. La profondit\u00e0 massima dell'acqua non supera i 10 metri per centinaia di metri a nord e sud dell'isola. Sull'isola non sono presenti sorgenti d'acqua."}
{"id": "3856537", "revid": "599013", "url": "https://it.wikipedia.org/wiki?curid=3856537", "title": "Eusebio Escobar", "text": "Carriera.\nPrese parte con la Nazionale colombiana ai Mondiali del 1962. Con 159 reti nel campionato colombiano \u00e8 fra i migliori 20 marcatori nella storia della competizione."}
{"id": "3856545", "revid": "38120", "url": "https://it.wikipedia.org/wiki?curid=3856545", "title": "Anthony Daly", "text": ""}
{"id": "3856547", "revid": "38120", "url": "https://it.wikipedia.org/wiki?curid=3856547", "title": "Matthew Pini", "text": ""}
{"id": "3856550", "revid": "380453", "url": "https://it.wikipedia.org/wiki?curid=3856550", "title": "Sladjana Eri\u0107", "text": ""}
{"id": "3856553", "revid": "1442080", "url": "https://it.wikipedia.org/wiki?curid=3856553", "title": "Open di Zurigo 2006 - Doppio", "text": "Il doppio del torneo di tennis Open di Zurigo 2006, facente parte del WTA Tour 2006, ha avuto come vincitrici Cara Black e Rennae Stubbs che hanno battuto in finale Liezel Huber e Katarina Srebotnik 7-5, 7-5."}
{"id": "3856556", "revid": "1305772", "url": "https://it.wikipedia.org/wiki?curid=3856556", "title": "Drhovy", "text": "Drhovy \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3856563", "revid": "1783371", "url": "https://it.wikipedia.org/wiki?curid=3856563", "title": "Musica di Red Dead Redemption", "text": "Questa pagina contiene le colonne sonore realizzate per il videogioco della Rockstar San Diego \"Red Dead Redemption\" e il relativo DLC \"\". La maggior parte delle tracce contenute negli album sono state composte dai musicisti statunitensi Bill Elm e Woody Jackson, che sono stati affiancati nel loro lavoro da altri artisti come Jos\u00e9 Gonz\u00e1lez e la rock band Kreeps.\nRed Dead Redemption Original Soundtrack.\nRed Dead Redemption Original Soundtrack \u00e8 la colonna sonora del videogioco prodotto dalla Rockstar Games \"Red Dead Redemption\", pubblicata il 18 maggio 2010.\nL'album \u00e8 stato composto per la maggior parte dai musicisti statunitensi Bill Elm e Woody Jackson, affiancati da vari artisti.\nTracce.\nMusica composta da Bill Elm e Woody Jackson, tranne dove specificato.\nRed Dead Redemption: Undead Nightmare Original Soundtrack.\nRed Dead Redemption: Undead Nightmare Original Soundtrack \u00e8 la colonna sonora per il DLC di \"Red Dead Redemption\" \"\", pubblicata il 23 novembre 2010. L'album \u00e8 stato composto dai musicisti statunitensi Bill Elm e Woody Jackson tranne per le ultime quattro tracce, realizzate dai gruppi musicali rock Kreeps e Misterio.\nTracce.\nMusica composta da Bill Elm e Woody Jackson, tranne dove specificato."}
{"id": "3856566", "revid": "1442080", "url": "https://it.wikipedia.org/wiki?curid=3856566", "title": "Generali Ladies Linz 2006 - Doppio", "text": "Il doppio del torneo di tennis Generali Ladies Linz 2006, facente parte del WTA Tour 2006, ha avuto come vincitrici Lisa Raymond e Samantha Stosur che hanno battuto in finale Corina Morariu e Katarina Srebotnik 6-3, 6-0"}
{"id": "3856569", "revid": "599013", "url": "https://it.wikipedia.org/wiki?curid=3856569", "title": "Jairo Arias", "text": "Carriera.\nPrese parte con la Nazionale colombiana ai Mondiali del 1962."}
{"id": "3856575", "revid": "1305772", "url": "https://it.wikipedia.org/wiki?curid=3856575", "title": "Dubenec (Boemia centrale)", "text": "Dubenec \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3856583", "revid": "287204", "url": "https://it.wikipedia.org/wiki?curid=3856583", "title": "Dublovice", "text": "Dublovice \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3856586", "revid": "1613185", "url": "https://it.wikipedia.org/wiki?curid=3856586", "title": "Ti aspetto", "text": "Ti aspetto \u00e8 un brano musicale della cantante italiana Alessandra Amoroso, estratto come secondo singolo dal suo album live \"Cinque passi in pi\u00f9\". Il singolo viene trasmesso in radio a partire dal 20 gennaio 2012. Il brano \u00e8 stato scritto da Federica Camba e Daniele Coro e arrangiato da Celso Valli. In contemporanea all'uscita del disco \"Cinque passi in pi\u00f9\" il brano debutta alla posizione numero 64 della classifica dei singoli digitali, per poi spingersi - in vista della partecipazione della cantante alla undicesima edizione di Amici di Maria De Filippi, fino alla posizione numero 51.\nLa cantante ha presentato in anteprima il brano il 4 dicembre 2011, durante l'incontro in piazza di Spagna a Roma e in seguito il 10 dicembre al noto programma \"Amici di Maria De Filippi\".\nIl brano viene inserito nella compilation Wind Music Awards 2012.\nIl video.\nDurante l'incontro con i fan a Roma il 5 febbraio, la cantante, non potendo dare notizie certe, afferma che il video ufficiale sarebbe stato pubblicato una decina di giorni dopo averlo girato. Il 24 febbraio, Alessandra annuncia a tutti i suoi fan, mediante un collegamento sul suo forum ufficiale, la fine delle riprese del video del suo ultimo singolo e comunica loro che non \u00e8 stato girato in Italia, bens\u00ec all'estero, e pi\u00f9 precisamente a Londra.\nIl video, come afferma la giovane artista sul suo forum ufficiale, \u00e8 incentrato tutto su di lei mettendo in evidenza il concetto dell'attesa di qualcuno, quest'idea viene infatti ripresa nell'inciso del brano che recita:\nIl video, per la regia di Gaetano Morbioli, \u00e8 disponibile dal 14 marzo in anteprima esclusiva su Mediaset.it e TGcom24 ed \u00e8 stato caricato sul canale ufficiale YouTube della cantante, il 17 marzo 2012. Il video \u00e8 ambientato nell'ambiente metropolitano londinese e in un moderno loft e vede la cantante come unica grande protagonista."}
{"id": "3856587", "revid": "123128389", "url": "https://it.wikipedia.org/wiki?curid=3856587", "title": "Brian Freeman", "text": "Biografia.\nNel 1984 si \u00e8 laureato in lettere al Carleton College. Prima di iniziare la carriera di scrittore \u00e8 stato direttore del marketing e delle pubbliche relazioni nello studio legale Faegre &amp; Benson.\nI suoi primi romanzi sono ambientati nella cittadina di Duluth, in Minnesota, e hanno per protagonista il tenente di polizia Jonathan Stride. Il romanzo d'esordio, \"Immoral\", ha vinto il Premio Macavity. Hanno riscosso successo anche le opere successive \"Las Vegas Baby\", \"La danza delle falene\", \"Polvere e sangue\" e \"Il respiro del ghiaccio\".\nNel 2013 ha vinto l'ITW International Thriller Award 2013 con \"Spilled Blood\", pubblicato in Italia con il titolo \"Il veleno del sangue\"\nOpere.\nI romanzi di Brian Freeman sono venduti in 46 paesi e sono stati tradotti in 20 lingue. L'autore ha dichiarato che la passione verso la scrittura \u00e8 nata grazie a due figure della sua infanzia: la nonna e l'insegnante di scrittura creativa della scuola media."}
{"id": "3856588", "revid": "713168", "url": "https://it.wikipedia.org/wiki?curid=3856588", "title": "Egidio Bossi", "text": "Biografia.\nEsponente di famiglia patrizia milanese, fu penalista pratico, ricoprendo varie cariche pubbliche nel Ducato di Milano, tra cui quella molto importante di membro del Senato di Milano, uno dei pi\u00f9 importanti tribunali supremi italiani dell'epoca. Con la sua opera contribu\u00ec ad affermare la forza della giurisdizione del Senato milanese, che si riteneva investito della possibilit\u00e0 di giudicare \"tamquam Deus\", allo stesso modo di Dio.\nFu incaricato dall'ultimo duca di Milano, Francesco II Sforza, di raccogliere decreti ed editti milanesi nelle \"Constitutiones dominii Mediolanensis\", meglio note semplicemente come \"Novae Constitutiones\", che furono promulgate nel 1541 dall'imperatore Carlo V.\nLa sua opera fu raccolta sistematicamente nel \"Tractatus variii qui omnem fere criminalem materiam complectuntur\", pubblicato postumo nel 1562, in cui esamin\u00f2 compiutamente il tema della tortura:\nLa citt\u00e0 di Milano gli ha dedicato una piazzetta in centro."}
{"id": "3856591", "revid": "254059", "url": "https://it.wikipedia.org/wiki?curid=3856591", "title": "Teodoro Bossi", "text": "Politico milanese fu tra i promotori, alla morte di Filippo Maria Visconti, della proclamazione della Repubblica Ambrosiana, avvenuta il 14 agosto del 1447.\nBiografia.\nTeodoro era figlio del consigliere ducale Antonio Bossi e nacque a Milano all'inizio del XV secolo, nella contrada di Porta Cumana, presso la parrocchia di Chiesa di San Tomaso in Terramara. Come suo padre, entr\u00f2 ben presto a far parte dell'Aula ducale ed entr\u00f2 inoltre nel Collegio dei Giuristi. Nel 1437 venne nominato procuratore di Filippo Maria Visconti per una missione a Genova. Nello stesso periodo ricevette assieme ai suoi fratelli diversi possedimenti dallo stesso duca. Nel 1445, divenuto amministratore ducale, si occup\u00f2 della gestione della condotta del sale nel tratto di strada compreso tra Genova e Pavia che venne definitivamente concessa il 4 dicembre di quello stesso anno al conte Vitaliano Borromeo.\nDopo la morte di Filippo Maria Visconti, il 13 agosto 1447, assieme a Giorgio Lampugnano, Innocenzo Cotta, Antonio Trivulzio e altri giuristi, prese l'iniziativa di sollevare la folla milanese e di costituire la Repubblica Ambrosiana. Da quella data entr\u00f2 in servizio come capitano del popolo, anche se dalla firma del trattato di Rivoltella (18 giugno 1448) con l'alleanza siglata tra Francesco Sforza e la Repubblica di Venezia, la situazione militare e politica ne veniva capovolta. Con l'elezione di Carlo Gonzaga a capitano del popolo, Teodoro si accorse ben presto che proprio questi stava tramando in combutta con lo Sforza per rovesciare la Repubblica e restaurare il potere ducale. Fu a questo punto che per evitare il peggio e salvaguardare i propri interessi, convinse il popolo milanese a sottomettersi allo Sforza, invitando contemporaneamente lo stesso ad entrare in citt\u00e0. Alcune sue lettere cifrate indirizzate a Francesco Sforza, ad ogni modo, vennero intercettate e per questo gli venne tesa una trappola: i vertici della Repubblica gli imposero una missione presso l'Imperatore alla ricerca di aiuti ma si trattava di un bluff. Appena fuori Milano, i soldati di scorta, anzich\u00e9 condurli a Como e da li nell'impero, li condussero a Monza dove il Lampugnano venne immediatamente decapitato per tradimento, mentre il Bossi venne incarcerato e costretto a confessare i nomi degli altri cospiratori. Imprigionato e condannato a morte per crimini contro la patria, nel 1449 la pena venne commutata nel carcere a vita, anche se risulta gi\u00e0 morto al maggio di quello stesso anno.\nMatrimonio e figli.\nSpos\u00f2 Ursina de Siccis (successivamente risposatasi col conte Stefano Sanvitali), da cui aveva avuto tre figli:"}
{"id": "3856592", "revid": "536887", "url": "https://it.wikipedia.org/wiki?curid=3856592", "title": "Diocesi di Abila in Palestina", "text": ""}
{"id": "3856593", "revid": "120721500", "url": "https://it.wikipedia.org/wiki?curid=3856593", "title": "Luigi Bossi Visconti", "text": "Fu deputato della Repubblica Cisalpina cavaliere dell'Ordine della Corona ferrea, conte del Regno d'Italia e diresse la \"Prefettura degli Archivi e delle Biblioteche\" per tutto il periodo in cui i francesi di Napoleone dominarono in Italia. Fu anche un insigne letterato e storico.\nBiografia.\nDall'Anci\u00e9n Regime a Napoleone.\nFiglio cadetto del marchese Benigno Bossi Visconti e di Teresa Bendoni, fu destinato alla carriera ecclesiastica, studiando diritto civile e canonico alle Scuole Palatine prima, a Pavia poi (dove fu ammesso all'Accademia degli Affidati) ed entrando, nel 1779, a far parte del capitolo del Duomo, ottenendo il titolo di monsignore. Massone, entrato in contatto con gli Illuminati di Baviera tramite la frequentazione di Friederich M\u00fcnter durante il di lui soggiorno a Milano (rafforzata poi in seguito ad una visita a Vienna nel 1789), fu direttore del \"Giornale letterario di Milano\", espressione della massoneria tedesca in terra lombarda.\nTra il 1795 e il 1797 il Bossi fugg\u00ec a Venezia, dove entr\u00f2 in contatto con l'ambiente culturale della Serenissima e dove assistette alla sua caduta dopo l'annessione operata da Napoleone Bonaparte. In tale occasione, il Bossi oper\u00f2 come consigliere \u00abdella Commissione delle scienze e delle arti dell'armata d'Italia nel selezionare quei venti quadri e 600 manoscritti\u00bb da essere trasportati come bottino di guerra a Parigi. Entrato nelle grazie del Bonaparte, Luigi Bossi cominci\u00f2 a partecipare alla vita politica delle \"Repubbliche sorelle\" instaurate dai francesi durante la loro Campagna d'Italia del 1796-1797 divenendo ministro della Repubblica Cisalpina e poi ambasciatore presso la Repubblica Ligure.\nIn seguito alla caduta delle posizioni francesi con la seconda coalizione antifrancese e l'occupazione di Milano da parte degli austro-russi guidati dal generale Suvorov, Bossi ripar\u00f2 a Chambery, da dove si adoper\u00f2 per ottenere i passaporti per gli esuli liguri in fuga dagli eserciti nemici. Col ritorno di Napoleone dalla Campagna d'Egitto e la vittoria di Marengo (14 giugno 1800), i francesi rimasero padroni dell'Italia Settentrionale fino al 1814, ed \u00e8 in questo periodo che il Bossi assurse ai pi\u00f9 alti gradi nella carriera amministrativa e archivistica.\nGli incarichi governativi e Prefetto degli Archivi e delle Biblioteche.\nIl 1\u00ba ottobre 1800 Napoleone affid\u00f2 al Bossi l'incarico di \"Prefetto delle biblioteche e degli archivi della Repubblica\" (poi \"del Regno\" a partire dal 1805), incarico che svolse zelantemente, nonostante i vari impegni e le cariche che il governo francese gli affidava. Oltre a rivedere il sistema scolastico della Repubblica sulla base della riforma voluta da Giuseppe Compagnoni, il Bossi fu nominato Consigliere di Stato nel 1805, presidente del Consiglio degli Uditori, ispettore della Pubblica Beneficenza, membro dell'Istituto Reale di Scienze e Lettere e, nonostante gi\u00e0 fosse di estrazione nobiliare, fu nominato \"conte del Regno d'Italia\" con lettere patenti 17 settembre 1811. Grazie all'intervento diplomatico dell'amico Francesco Melzi d'Eril, vicepresidente della Repubblica Italiana e poi Conte di Lodi sotto il Regno, presso Pio VII, Bossi fu ridotto allo stato laicale.\nRimasto a Torino fino al 1808 (dove ebbe modo di stringere amicizia con la letterata Diodata Saluzzo Roero e di conoscere Madame de Sta\u00ebl e Wilhelm August von Schlegel), in quell'anno rientr\u00f2 definitivamente a Milano, potendo quindi visionare direttamente lo stato degli archivi governativi del Regno d'Italia e rinsaldare le amicizie con Foscolo e con Vincenzo Monti. A Milano l'attivit\u00e0 del Bossi era coadiuvata da tre segretari che si occupavano rispettivamente dei tre archivi presenti in citt\u00e0: Giacinto Radaelli era deputato alla sovrintendenza dell'archivio camerale; Pietro Molina quello dell'archivio del Senato e Michele Daverio quello dell'archivio governativo. Come poi scrive Alfio Rosario Natale, direttore dell'Archivio di Stato di Milano dal 1956 al 1974, l'archivio camerale e quello governativo si fusero nell'\"Archivio Nazionale\", in cui confluirono tutti gli atti governativi sia delle Repubbliche soppresse per la formazione del Regno d'Italia, che dei vari ministeri operanti durante quest'ultimo. Merito del Bossi fu la creazione - in questo assistito dal Daverio - dell'\"Archivio Diplomatico\" (costituito con i documenti provenienti dal \"Fondo di Religione\") nel 1807, ente che rimarr\u00e0 autonomo fino al 1852, sotto il mandato di Luigi Osio. Sempre sotto la direzione del Bossi, si inizi\u00f2 l'ordinamento dell'\"archivio visconteo-sforzesco\", confluito nell\"'Archivio Nazionale\".\nSotto il Regno Lombardo-Veneto.\nCaduto il Regno italico e arrivati gli austriaci guidati dal generale Bellegarde, il Bossi, troppo connivente con il governo napoleonico e divenuto ostile al clero per essersi alleato con gli eredi della Rivoluzione, fu sostituito quale \"direttore generale degli archivi\" il 6 settembre da Bartolomeo Sambrunico, funzionario di provata fedelt\u00e0 asburgica. Decaduto da tutti gli incarichi governativi, il Bossi collabor\u00f2 con la rivista letteraria \"Biblioteca italiana\" e scrivendo opere storiografiche (\"Della istoria d'Italia antica e moderna\"; \"Storia della Spagna antica e moderna\"), erudite (\"Dizionario di geologia,litologia e mineralogia\") e tentando la realizzazione di un romanzo storico, \"L'eremita di Lampedusa\", lasciato incompleto per il sopraggiungere della morte. Nonostante l'attivit\u00e0 letteraria, le condizioni economiche del Bossi furono molto ristrette, tanto che riusc\u00ec a campare grazie ad una pensione del governo austriaco per gli incarichi governativi svolti elargita su pressione dello storico e nobile Giorgio Giulini. Ridotto a vivere in un locale del Palazzo di Brera, Luigi Bossi mor\u00ec il 10 aprile 1835.\nOpere.\nLe seguenti opere sono state riportate da Lucia Sebastiani nella voce biografica del \"Dizionario biografico degli italiani\" e completate attraverso la ricerca con \"google.books\" o \"archive.org\":"}
{"id": "3856594", "revid": "110157", "url": "https://it.wikipedia.org/wiki?curid=3856594", "title": "Dubno (Repubblica Ceca)", "text": "Dubno \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3856596", "revid": "1442080", "url": "https://it.wikipedia.org/wiki?curid=3856596", "title": "Bell Challenge 2006 - Doppio", "text": "Il doppio del torneo di tennis Bell Challenge 2006, facente parte del WTA Tour 2006, ha avuto come vincitrici Laura Granville e Carly Gullickson che hanno battuto in finale Jill Craybas e Alina \u017didkova 6-3, 6-4."}
{"id": "3856599", "revid": "83996550", "url": "https://it.wikipedia.org/wiki?curid=3856599", "title": "Episodi di Raines", "text": "La prima ed unica stagione della serie televisiva Raines \u00e8 stata trasmessa dal 15 marzo al 27 aprile 2007 sulla rete statunitense NBC.\nIn Italia la stagione \u00e8 andata in onda dal 9 gennaio al 23 gennaio 2012 su Premium Crime."}
{"id": "3856602", "revid": "287204", "url": "https://it.wikipedia.org/wiki?curid=3856602", "title": "Melanio Baez", "text": ""}
{"id": "3856603", "revid": "1442080", "url": "https://it.wikipedia.org/wiki?curid=3856603", "title": "Gaz de France Stars 2006 - Doppio", "text": "Il doppio del torneo di tennis Gaz de France Stars 2006, facente parte del WTA Tour 2006, ha avuto come vincitrici Lisa Raymond e Samantha Stosur che hanno battuto in finale El\u00e9ni Daniil\u00eddou e Jasmin W\u00f6hr 6-2, 6-3."}
{"id": "3856604", "revid": "76963", "url": "https://it.wikipedia.org/wiki?curid=3856604", "title": "Miki Furukawa", "text": "\u00c8 piuttosto nota per la sua ex-partecipazione come bassista e solista nella band nipponica Supercar. Tuttora lavora come solista, anche se ha formato un progetto musicale, chiamatosi \"LAMA\", assieme al suo ex-compagno della band, K\u014dji Nakamura.\nInizi.\nMiki Furukawa nasce il 19 febbraio 1979 ad Aomori, citt\u00e0 giapponese. Ben presto mostra la sua passione per la musica, creando una rubrica per un giornale del suo paese.\nCarriera.\n\"1995 - 2005: Supercar\".\nNel 1995, come gi\u00e0 citato, Miki Furukawa comincia a scrivere una rubrica sulla musica in un giornale del suo paese. Nello stesso anno le viene un'idea: fondare una band musicale, data la sua grossa passione. Cos\u00ec, come se fosse una bacheca, utilizza il suo spazio nel giornale per reclutare dei musicisti con i quali fondare una band. Verso la fine dello stesso anno, Miki riesce a reclutare Junji Ishiwatari, K\u014dji Nakamura e il batterista K\u014ddai Tazawa. La band, entro la fine dell'anno, riusc\u00ec a trovare un patto e nacque cos\u00ec la band Supercar, che compose un album circa tre anni dopo la fondazione, Three Out Change.\nLa band, con la pubblicazione del disco, non ottiene un grande successo, ma riesce a ottenere la stima del paese e della nazione stessa. Un anno dopo, 9 giorni prima del compleanno della fondatrice, viene pubblicato il secondo album, Jump Up, che riusc\u00ec a ottenere un buon successo, classificandosi a una buona posizione nella classifica nipponica. Come precedentemente, un anno dopo viene pubblicato un nuovo album, Futurama, al quale seguiranno Highvision (2002) e Answer (2004).\nMiki Furukawa, per\u00f2, non riesce a continuare i rapporti con i suoi compagni di band (eccetto che con Nakamura) e cos\u00ec, nel 2005 (sfruttando il seguente motivo), decide di sciogliere la band, poich\u00e9 avrebbe voluto che ognuno di essi seguisse la propria carriera musicale. Cos\u00ec, in quell'anno, la band si scioglie ufficialmente, per tristezza dei numerosi fan che aveva conquistato.\n\"2006: Carriera da solista - \"Mirrors\"\".\nNel 2006 Miki comincia cos\u00ec la sua carriera da solista, incidendo subito un album, \"Mirrors\", il quale riscuote particolare successo tra i fan di Miki, i quali riebbero la loro felicit\u00e0 con la pubblicazione del disco, come fosse una garanzia. Dall'album, come accadr\u00e0 con i prossimi dischi, verr\u00e0 estratto un solo singolo, \"Coffee &amp; Singing Girl!!!\", pubblicato inizialmente su YouTube nel mese di luglio, qualche giorno prima della pubblicazione ufficiale del videoclip (19 luglio). Con questo brano il disco pu\u00f2 essere definito una vera e propria miscela di genere rock e soprattutto in ambito elettronico e dance-pop. Le musiche composte con l'ausilio di alcuni DJ, infatti, sono per lo pi\u00f9 elettroniche, come gi\u00e0 citato, fatto che caratterizzer\u00e0 il genere seguito dalla cantante.\nDell'album fu poi remixato il singolo estratto dalla stessa Furkawa, portando cos\u00ec nuove edizioni:\n\"2008: \"Boundage Heart\"\".\nNell'anno successivo, Miki Furukawa pubblica un album, Boundage Heart, il quale, nell'anno dopo verr\u00e0 remixato nella versione \"Boundage Heart Remix\", dove Miki remixer\u00e0 ogni brano del disco. Da Boundage Heart viene estratto il singolo \"Psycho America\", e nella versione remixata anche \"Candy Girl\" e \"Saihate\". Candy Girl, in particolare, viene ricordata per essere il pi\u00f9 grande singolo di Miki Furukawa, poich\u00e9 ha fatto un bel po' di scalpore su YouTube.\nLa versione remixata di Boundage Heart, inoltre, pu\u00f2 essere definita la versione remixata pi\u00f9 bella di Miki, poich\u00e9, oltre a essere il primo disco a essere remixato, \u00e8 entrato in una buona posizione nella classifica nipponica, rendendo felicissimi i fan, che fanno acquistare all'artista un record di visitatori del link della canzone (record ovviamente riguardante tutte le canzoni di Miki e non di pi\u00f9).\n\"2010 &amp; 2012: \"Very\" e il nuovo album(?)\".\nNel 2010 Miki pubblica il suo 4\u00ba album, proprio 2 giorni prima del suo 32\u00ba compleanno. In occasione della pubblicazione dell'album quasi relativa al compleanno di Miki, viene organizzato anche il primo tour nazionale dell'artista, per gioia di tutti i fans. Le tappe hanno previsto le citt\u00e0 pi\u00f9 famose di tutto il Giappone: Tokyo (innanzitutto), Osaka e altre.\nInoltre per il nuovo anno dovrebbe essere presente l'iniziativa di produrre un nuovo disco. La star, infatti, \u00e8 da 2 anni che l'artista non pubblica un album. Da Very, per\u00f2, non viene ancora pubblicato nessun singolo. Tuttavia Miki, in un'intervista, annuncia che la canzone \"Candy Girl\" sarebbe dovuta appartenere a questo nuovo album, anche se poi la cantante ha deciso di mettere la canzone in un altro disco, ossia Boundage Heart.\nNello stesso anno, inoltre, Miki forma un progetto con il suo vecchio compagno di band K\u014dji Nakamura, nominatosi \"LAMA\". Inoltre il logo della band \u00e8 sulla pagina Twitter della ragazza. Finora il progetto musicale ha inciso un singolo, Fantasy, che ha avuto successo poich\u00e9 era parte ufficiale della colonna sonora dell'anime \"UN-GO\"."}
{"id": "3856605", "revid": "287204", "url": "https://it.wikipedia.org/wiki?curid=3856605", "title": "Haje", "text": ""}
{"id": "3856610", "revid": "3115", "url": "https://it.wikipedia.org/wiki?curid=3856610", "title": "Rodolfo Gentili", "text": "Biografia.\nDiplomato a Macerata, la sua prima mostra personale risale al 1957, quando inizia a partecipare a molte, sia personali che collettive, ha esposto a Londra al \"St. Martin's Gallery\" e a Madrid alla galleria Maccaron, ricevendo varie recensione (Il resto del Carlino, Il Tempo e anche stampa estera), oltre che a Nizza, Italia, Montr\u00e9al. A Madrid soggiorna per vari mesi. \nGentili ha dipinto vari ritratti di persone come John Kennedy, della Regina Elisabetta e altre personalit\u00e0.\nNella sua lunga e fruttuosa carriera artistica l'artista ha sperimentato diversi stili, legati alla propria maturazione e weltanschauung. Nelle sue opere ha spesso espresso temi sociali e ambientali, come ad esempio nell'opera \"Venere 2000\", in cui immagina la nascita di Venere, richiamando espressamente la famosa opera del Botticelli, nel mare inquinato e colmo di rifiuti dei giorni nostri. \n\u00c8 morto il 23 maggio 2005, i funerali sono stati celebrati nella chiesa di Giovanni Battista e invece la sua salma \u00e8 conservata a San Benedetto del Tronto."}
{"id": "3856611", "revid": "110157", "url": "https://it.wikipedia.org/wiki?curid=3856611", "title": "Hlubo\u0161", "text": "Hlubo\u0161 \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3856612", "revid": "287204", "url": "https://it.wikipedia.org/wiki?curid=3856612", "title": "Hlubos", "text": ""}
{"id": "3856613", "revid": "729019", "url": "https://it.wikipedia.org/wiki?curid=3856613", "title": "Isola Severomorcev", "text": "L'isola Severomorcev (in russo \u041e\u0441\u0442\u0440\u043e\u0432 \u0421\u0435\u0432\u0435\u0440\u043e\u043c\u043e\u0440\u0446\u0435\u0432, \"ostrov Severomorcev\") \u00e8 un'isola russa bagnata dal mare di Kara.\nAmministrativamente fa parte del distretto di Tajmyr del Territorio di Krasnojarsk, nel Circondario federale della Siberia.\nGeografia.\nL'isola \u00e8 situata poco a nord-ovest della penisola di Poljarnik (\u043f\u043e\u043b\u0443\u043e\u0441\u0442\u0440\u043e\u0432 \u041f\u043e\u043b\u044f\u0440\u043d\u0438\u043a\u0430, \"poluostrov Poljarnika\") e del capo Povorotnyj ( \"mys Povorotnyj\"), lungo la costa di Chariton Laptev (\u0431\u0435\u0440\u0435\u0433 \u0425\u0430\u0440\u0438\u0442\u043e\u043d\u0430 \u041b\u0430\u043f\u0442\u0435\u0432\u0430, bereg Charitona Lapteva), nella parte centrale della penisola del Tajmyr. Fa parte della Riserva naturale del Grande Artico.\n\u00c8 una isola allungata, a forma di 8, che si sviluppa in direzione nord-sud, e misura approssimativamente 1,75\u00a0km di lunghezza e 800\u00a0m di larghezza massima nella parte inferiore dell'otto. Il punto pi\u00f9 alto \u00e8 di 12\u00a0m s.l.m. nella parte settentrionale, mentre l'isola raggiunge gli 11\u00a0m in quella meridionale."}
{"id": "3856614", "revid": "36426", "url": "https://it.wikipedia.org/wiki?curid=3856614", "title": "Maestro del Trionfo della Morte", "text": ""}
{"id": "3856616", "revid": "767487", "url": "https://it.wikipedia.org/wiki?curid=3856616", "title": "Vuelta a La Rioja 2009", "text": "Il Vuelta a La Rioja 2009, quarantanovesima edizione della corsa e valida come evento del circuito UCI Europe Tour 2009 categoria 1.1, fu disputata il 26 aprile 2009, per un percorso totale di 218,7\u00a0km. Fu vinta dallo spagnolo David Garc\u00eda Dapena, al traguardo con il tempo di 5h55'47\" alla media di 36,882\u00a0km/h.\nAl traguardo 55 ciclisti portarono a termine il percorso."}
{"id": "3856618", "revid": "224230", "url": "https://it.wikipedia.org/wiki?curid=3856618", "title": "Palazzo della Granja", "text": ""}
{"id": "3856619", "revid": "2020698", "url": "https://it.wikipedia.org/wiki?curid=3856619", "title": "Lectorium Rosicrucianum", "text": "Il Lectorium Rosicrucianum \u00e8 un movimento spirituale internazionale di esoterismo cristiano. Viene compreso tra i nuovi movimenti religiosi.\nVenne fondato nel 1935 nei Paesi Bassi dagli esoteristi di ispirazione gnostico-cristiana Jan van Rijckenborgh, suo fratello Zwier Willem Leene e Catharose de Petri. Propone una forma moderna di gnosi cristiana basata sulle idee e sul simbolismo \"del Rosacrocianesimo\", le credenze dei Catari e altre forme di pensiero mistico\u2013religioso come l'ermetismo e l'alchimia.\nDopo la persecuzione da parte dei nazisti durante la seconda guerra mondiale, il Lectorium Rosicrucianum conta circa 15.000 membri soprattutto in Europa (Germania, Paesi Bassi, Francia, Spagna Italia ) ed \u00e8 presente in altri 33 paesi del mondo.\nStoria.\nNel 1924, i fratelli Jan e Wim Leene aderirono al movimento americano Rosicrucian Fellowship, fondato nel 1909 da Max Heindel, dal quale si distaccarono poi nel 1935 per fondare un movimento indipendente sotto il nome di \"Rozenkruisers Genootschap\" (Societ\u00e0 Rosacrociana). Ciononostante, gli stessi fondatori fissarono la data ufficiale di costituzione del Lectorium Rosicrucianum il 24 agosto del 1924, in Haarlem. Dopo la morte di Wim Leene nel 1938, Jan Leene e Henriette Stok-Huizer scrissero i testi che avrebbero resa pubblica la dottrina del gruppo, usando i loro nomi d'anima: rispettivamente Jan van Rijckenborgh e Catharose de Petri. Rijckenborgh cominci\u00f2 pubblicando un commento alle sette lettere menzionate nel libro biblico dell\"'Apocalisse\" e lo intitol\u00f2 \"Dei Gloria Intacta\".\nDurante la seconda guerra mondiale il gruppo fu perseguitato dai Nazisti; nel 1945 riprese l'attivit\u00e0 pubblica istituendo la Scuola della Rosacroce d'Oro (Lectorium Rosicrucianum). Nel 1954 i due fondatori incontrarono in Francia Antonin Gadal, una figura importante del movimento del rinascimento cataro. Grazie all'opera di Gadal, nel 1957 si costitu\u00ec ufficialmente il ramo francese del Lectorium Rosicrucianum con Gadal come presidente; il gruppo guidato acquist\u00f2 un terreno nella localit\u00e0 di Ussat-les-Bains per organizzare conferenze e incontri, istituendo anche un museo. Negli ultimi anni della sua vita, tuttavia, Gadal prese le distanze dal LR.\nNel 1968\nJ. van Rijckenborgh mor\u00ec, nominando suo figlio Henk Leene come suo legittimo successore secondo il volere della Fratellanza. In breve tempo emersero per\u00f2 diverse tensioni che portarono infine Henk Leene a lasciare la scuola con un gruppo di seguaci per creare una\npropria organizzazione, Comunit\u00e0 Esoterica di Sivas. Prese il suo posto Catharose de Petri.\nNel 1970 Catharose de Petri si ritir\u00f2\ndalla direzione della scuola per potersi dedicare completamente al lavoro\nspirituale. Da quel momento la scuola fu guidata da una direzione\nspirituale di sette persone e E.T. Hamenlink-Leene, la figlia di J. Van\nRijkenborgh. Alcuni mesi prima della sua morte nel 1989 Catharose de\nPetri ampli\u00f2 la direzione spirituale internazionale a 12 membri.\nClassificazione del movimento.\nIl LR \u00e8 stato definito come una \"Scuola cristo-centrica dei Misteri \" che dichiara di essersi ispirata agli \"antichi misteri cristiani\" (I Catari, il Graal, i Rosacroce) e di essere la custode di tali insegnamenti. Massimo Introvigne ha definito il LR come un \"Cristianesimo gnostico e dualistico\" non classificabile come movimento New Age, ma in grado di trovare adesioni nei movimenti di questo tipo. Nel suo statuto, la sezione francese afferma che il suo obiettivo \u00e8 \"la diffusione dei Misteri della Rosa-Croce, della Gnosi e del Santo Graal\", e che non riconosce come strumenti di liberazione \"la magia, la medianit\u00e0 e tutte le pratiche occulte o astrologiche\".\nDottrina.\nL'insegnamento del LR si basa soprattutto sul \"Nuovo Testamento\" (specialmente il \"Vangelo di Giovanni\" e l\"'Apocalisse\", ma anche i testi cosiddetti Vangeli apocrifi), il catarismo, il \"Corpus Hermeticum\", lo gnosticismo dualistico dei primi secoli dell'era cristiana e la letteratura tedesca della prima corrente rosacrociana, incluso Paracelso.\nI due Ordini di Natura.\nIl LR propone una \"versione particolare del Cristianesimo Gnostico\", che include tra i pilastri del suo insegnamento il concetto dei \"due ordini di natura\": il primo \u00e8 quello della natura ordinaria che include la sfera materiale densa e quella sottile dei disincarnati (detta anche aldil\u00e0); tutto, in questo ordine naturale, \u00e8 soggetto al ciclo delle incarnazioni, delle nascite e delle morti; il secondo, \u00e8 un ordine naturale spirituale, il mondo dell'Origine, il \"Regno divino\". Il primo dominio di esistenza \u00e8 il mondo del perituro, \u2018dell'apparire, brillare e sparire', indicato dal Lectorium Rosicrucianum come \"dialettica\"; il secondo \u00e8 il mondo dell'imperituro, o \"statica\", che nella Bibbia \u00e8 chiamato il 'Regno dei Cieli'. Un \u2018ultimo vestigio\u2019, una Scintilla divina o \u2018Rosa del Cuore\u2019 di quest'Ordine spirituale \u00e8 presente, allo stato latente, addormentato, nel cuore.\nRisveglio del Cristo Interiore.\nUno degli obiettivi del Lectorium Rosicrucianum \u00e8 di informare tutti coloro che ne hanno l'esigenza sulla sorgente di ci\u00f2 che si percepisce come senso indefinito di puro desiderio e di ardente aspirazione, chiarendo, in seguito all'ascolto di questo richiamo, la necessit\u00e0 del ritorno all'Ordine di natura divino. Questo ritorno avviene attraverso un processo di \"\"rinascita dallo spirito\"(Giovanni 3:8), che fu insegnato, per esempio, da Ges\u00f9 Cristo a Nicodemo. Si chiarisce, inoltre, perch\u00e9 questo processo di rinascita, o \"trasfigurazione\" sia reso possibile attraverso una \"morte giornaliera\"\", come la chiama l'Apostolo Paolo (1 Cor. 15:31). Ci\u00f2 che muore \u00e8 la vecchia natura, la coscienza dell'Io; ci\u00f2 che si risveglia \u00e8 la natura divina, il Cristo interiore. Il Lectorium Rosicrucianum propone un insegnamento per comprendere questo processo, e anche un supporto per i suoi membri nei loro sforzi per realizzarlo nelle loro vite.\nSecondo gli autori Fahlbusch e Bromiley (\"The Encyclopedia of Christianity\", vol. 4), Rijckenborgh ha insegnato che Cristo non \u00e8 mai venuto sulla terra e la sua morte sacrificale \u00e8 un insegnamento frainteso; essi pensano che questo possa portare i membri del LR a lasciare la Chiesa istituzionale. Qualora li si volesse leggere approfonditamente, i suggerimenti e gli insegnamenti di Jan van Rijckenborgh non hanno questa finalit\u00e0 specifica. Secondo la visione di Jan van Rijckenborgh, Ges\u00f9 fu un allievo dell'Ordine iniziatico degli Esseni.\nTrasfigurismo.\nSi ritiene che l'insegnamento della Trasfigurazione proposto dal Lectorium Rosicrucianum sia imbevuto degli insegnamenti di tutte le grandi religioni. Per esempio, nella Bibbia, i concetti dei due Ordini di natura, del Principio divino nel cuore umano, e del cammino della Trasfigurazione, possono essere rintracciati nelle citazioni \"Il mio Regno non \u00e8 di questo mondo\" (Giovanni 18:36), \"il Regno di Dio \u00e8 dentro di te\" (Luca 17:21) ed \"Egli deve crescere, Io devo diminuire\" (Giovanni 3:30).\nL'essere umano come microcosmo.\nUn altro concetto rosacrociano fondamentale \u00e8 l'idea dell'essere umano come \"microcosmo\" o \"mondo in miniatura\", un sistema di veicoli visibili ed invisibili circondato da un campo magnetico e legato ad un \"firmamento microcosmico\", o \"lipika\". Questa idea \u00e8 in accordo con l'assioma ermetico \"come in alto cos\u00ec in basso\".\nLe tappe della trasfigurazione.\nIl cammino della trasfigurazione comprende cinque tappe principali:\nOrganizzazione.\nIl Lectorium Rosicrucianum ha una casa editrice nei Paesi Bassi, la Rozekruis Pers, che ha al suo attivo un'ampia gamma di pubblicazioni, dai libri dei fondatori, anche tradotti in varie lingue, ai libri di autori che trattano di tematiche Rosacrociane; pubblica, inoltre, in diverse lingue una rivista chiamata \"Pentagramma\". Le pubblicazioni della Rozekruis Pers sono principalmente in lingua tedesca e olandese. Il Lectorium Rosicrucianum dichiara di essere una comunit\u00e0 religiosa e ha ottenuto il riconoscimento di questo status nei Paesi Bassi, Spagna e Ungheria.\nDiffusione.\nIn tutto il mondo, il LR conta circa 15000 allievi/e e sostenitori/trici. Circa 8000 di loro si trovano in Europa."}
{"id": "3856620", "revid": "101175", "url": "https://it.wikipedia.org/wiki?curid=3856620", "title": "Suzuki Grand Prix", "text": ""}
{"id": "3856621", "revid": "287204", "url": "https://it.wikipedia.org/wiki?curid=3856621", "title": "Hlubyn\u011b", "text": "Hlubyn\u011b \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3856622", "revid": "287204", "url": "https://it.wikipedia.org/wiki?curid=3856622", "title": "Hlubyne", "text": ""}
{"id": "3856625", "revid": "1924342", "url": "https://it.wikipedia.org/wiki?curid=3856625", "title": "Radioactive (Yelawolf)", "text": "Radioactive \u00e8 il primo album ufficiale del rapper Yelawolf uscito il 21 novembre 2011 per le etichette Shady Records e Interscope. Ha venduto 50.000 copie la prima settimana. Il produttore esecutivo \u00e8 Eminem. L'album ha raggiunto, a gennaio 2012, la quota di 103.000 dischi venduti."}
{"id": "3856631", "revid": "101175", "url": "https://it.wikipedia.org/wiki?curid=3856631", "title": "Proton KR Modenas", "text": ""}
{"id": "3856632", "revid": "729019", "url": "https://it.wikipedia.org/wiki?curid=3856632", "title": "Stazione di Duomo-Via Vernieri", "text": "La stazione di Duomo-Via Vernieri \u00e8 una fermata ferroviaria posta lungo la linea Napoli-Salerno; serve il centro storico della citt\u00e0 di Salerno.\nStoria.\nLa fermata fu attivata il 12 settembre 2003. Viene servita dai treni metropolitani per Salerno e Napoli Campi Flegrei, oltre ai regionali per Nocera Inferiore. I binari e le banchine sono in leggera pendenza in direzione sud."}
{"id": "3856634", "revid": "36426", "url": "https://it.wikipedia.org/wiki?curid=3856634", "title": "Trionfo della morte (Bruegel)", "text": ""}
{"id": "3856638", "revid": "124377830", "url": "https://it.wikipedia.org/wiki?curid=3856638", "title": "Rocco Gatto", "text": "Biografia.\nUomo onesto e lavoratore iscritto al Partito Comunista Italiano, lavorava in un mulino a Gioiosa Ionica come garzone. Con il passare del tempo divenne il proprietario dell'attivit\u00e0 (nel 1964) ma subito dopo giunse la 'Ndrangheta (il clan degli Ursino) con le sue richieste estorsive. Egli resistette ma sub\u00ec varie minacce, intimidazioni e furti fino all'incendio del mulino. Nonostante ci\u00f2 Gatto non si pieg\u00f2 (veniva da una famiglia determinata, onesta, di alti principi) e continu\u00f2 la sua battaglia contro l'arroganza mafiosa.\nL'omicidio.\nIl 6 novembre 1976 il capoclan Vincenzo Ursini rimane ucciso in un conflitto a fuoco con i carabinieri e la 'ndrina pensa ad un'esecuzione quindi reagisce violentemente e impone il coprifuoco in tutto il paese in onore del boss defunto. Vennero rispediti a casa i commercianti ambulanti giunti fino a Gioiosa Ionica per il mercato e venne imposta la chiusura di tutti gli esercizi commerciali, ma Rocco Gatto non ci sta e si ribella nuovamente denunciando il tutto con nomi e cognomi ai carabinieri e alla magistratura. La 'ndrangheta per\u00f2 non tollera il suo operato e il 12 marzo 1977 si muove violentemente. Rocco era alla guida del suo furgone di lavoro lungo la strada provinciale per Roccella Ionica; i killer lo attendono sotto un ponticello e al suo passaggio gli sparano tre colpi di lupara uccidendolo.\nIl sostegno della societ\u00e0.\nAll'omicidio seguirono numerose manifestazioni di piazza contro la 'ndrangheta, il padre di Rocco port\u00f2 avanti la sua battaglia di civilt\u00e0 e nel 1978 venne creato un murale a Gioiosa Ionica in piazza Vittorio Veneto da militanti del PCI di Milano e da artisti locali in onore di Gatto e di tutte le vittime delle cosche. Il murale \u00e8 stato restaurato nel 2008 grazie al contributo finanziario della Provincia di Reggio Calabria su proposta del consigliere provinciale di Rifondazione Comunista Omar Minniti, in risposta ad un appello lanciato dal Comitato pro-murales di Gioiosa Ionica e dall'Associazione daSud. In questa occasione si sono ritrovati gli stessi artisti che lo realizzarono a dar gli stessi colori sull'angolo del Cinema di allora e \"Teatro Gioiosa\" oggi.\nIl processo.\nPer l'omicidio di Rocco Gatto vengono indagati e rinviati a giudizio Mario Simonetta e Luigi Ursini ('ndrina Ursino) accusati di omicidio ed estorsione aggravata ma il 22 luglio del 1979 vengono assolti per insufficienza di prove dalla Corte d'assise di Locri, in Appello il 6 maggio 1986 vengono nuovamente assolti dall'accusa di omicidio per insufficienza di prove ma condannati per estorsione aggravata Mario Simonetta a sette anni di reclusione e Luigi Ursini a dieci anni di reclusione pi\u00f9 due milioni di lire di multa, sentenza che viene confermata dalla Corte Suprema di Cassazione il 14 aprile 1988."}
{"id": "3856653", "revid": "46570599", "url": "https://it.wikipedia.org/wiki?curid=3856653", "title": "Teoremi di Lyapunov", "text": ""}
{"id": "3856654", "revid": "339392", "url": "https://it.wikipedia.org/wiki?curid=3856654", "title": "Comiso Calcio", "text": ""}
{"id": "3856655", "revid": "1543377", "url": "https://it.wikipedia.org/wiki?curid=3856655", "title": "Tour de Corse 1988", "text": "Il Tour de Corse 1988 valevole come Rally di Francia 1988, \u00e8 stata la 5\u00aa tappa del mondiale di rally 1988. Il rally \u00e8 stato disputato dal 3 al 6 maggio in Corsica.\nIl francese Didier Auriol si aggiudica il rally distaccando sul podio finale i due connazionali Yves Loubet e Bruno Saby."}
{"id": "3856656", "revid": "591142", "url": "https://it.wikipedia.org/wiki?curid=3856656", "title": "Rally di Francia 1988", "text": ""}
{"id": "3856657", "revid": "123162887", "url": "https://it.wikipedia.org/wiki?curid=3856657", "title": "Beau Garrett", "text": "Biografia.\nBeau Garrett \u00e8 nata il 28 dicembre 1982 a Los Angeles, seconda figlia di David e Randi Garrett. \u00c8 cresciuta a Topanga, in California, nelle montagne di Santa Monica dove, da bambina, spesso cavalcava cavalli, per cui divenne una cavallerizza competitiva. \u00c8 cugina dell'attore Kyle Chandler.\nAll'et\u00e0 di 13 anni, Beau \u00e8 stata notata da un agente della Elite mentre cantava i canti natalizi con il coro della sua scuola in un centro commerciale di Los Angeles. I suoi genitori hanno accettato di permetterle di sfilare e guadagnare i soldi per pagare le tasse d'imbarco del suo cavallo. Ha partecipato all'Elite Model Look del 1997 ed \u00e8 stata una delle semi-finaliste della competizione. Ha lavorato professionalmente come modella dai 14 ai 21 anni.\nCommentando la sua carriere di modella, in giovane et\u00e0, ha detto: \"Sono stati anni cos\u00ec strani e interessanti, ma non era sostenibile per me.\"\nLavora come modella dalla fine degli anni novanta, mentre come attrice lavora dal 2004.\nCome attrice \u00e8 nota per aver interpretato il capitano Raye nel film \"I Fantastici 4 e Silver Surfer\" e per il ruolo di Gina La Salle in .\nLavora per la GUESS alla fine degli anni novanta. Attualmente \u00e8 testimonial per la linea di cosmetici Revlon, con Halle Berry, Jessica Biel, Jennifer Connelly e Jessica Alba, e ha anche posato per Double D Ranch e CosmoGirl. Ha firmato con la Vision Model Management L.A.\n\u00c8 stata la protagonista femminile del video musicale per il brano \"Cold\" dei \"Crossfade band\". Ha recitato nel film horror \"Turistas\" (2006) dopo aver iniziato la sua carriera con alcune apparizioni in serial televisivi tra cui l'episodio pilota del serial \"Entourage\".\nNella primavera del 2009, ha girato il film uscito nelle sale nel 2010 \"\", insieme a Olivia Wilde co-star in Turistas.\nNel 2010, Garrett ha anche recitato nell'episodio \"Rimorso\" della 6\u00aa stagione del serial Dr. House sempre con Olivia Wilde. Nel 2011 prende parte in un episodio della quinta stagione della serie TV \"Chuck\".\nTra il 2011 e il 2012 recita nell'8\u00b0 e nella 9\u00aa puntata dell'8\u00aa stagione di CSI NY.\nNel 2017 \u00e8 stato scelta per il ruolo dell'avvocato Jessica Preston nella serie ABC, The Good Doctor, che ha ottenuto importanti riconoscimenti al suo debutto, diventando la serie pi\u00f9 vista nella televisione statunitense per il 2017."}
{"id": "3856667", "revid": "122576095", "url": "https://it.wikipedia.org/wiki?curid=3856667", "title": "Elisha Cook Jr.", "text": "Biografia.\nNato in California ma cresciuto a Chicago, figlio di un farmacista - Elisha Vanslyck Cook Sr. - inizi\u00f2 a recitare quando era ancora adolescente in spettacoli di vaudeville. Si spost\u00f2 per recitare in diverse localit\u00e0 del mid-west e dell'est degli Stati Uniti finch\u00e9 approd\u00f2 a New York, dove venne scritturato da Eugene Gladstone O'Neill per la sua commedia \"Ah, Wilderness!\", che rimase in cartellone a Broadway per due anni.\nNel 1936 si trasfer\u00ec a Hollywood dove, dopo aver interpretato alcuni ruoli giovanili, complet\u00f2 la sua formazione di attore con una lunga gavetta in ruoli di personaggi sadici e perdenti.\nInterprete anche di telefilm e film western (fra gli altri fu \"guest star\" in \"Gli uomini della prateria\", serial trasmesso fra il 1959 ed il 1965), ebbe una carriera lunghissima, quasi sessantennale, che si svilupp\u00f2 dall'esordio cinematografico del 1930 alla partecipazione con il ruolo ricorrente di \"Rampino\" nella fortunata serie televisiva \"Magnum, P.I.\" negli anni ottanta. Fu attivo anche in teatro e televisione.\nDotato di grande espressivit\u00e0 drammatica, Cook recit\u00f2 con i maggiori registi del suo tempo, fra cui Stanley Kubrick, che lo diresse in \" Rapina a mano armata\" (1956), \"noir\" girato accanto a Sterling Hayden (film che ispir\u00f2 Quentin Tarantino per il suo film di culto \"Le iene\").\nLa sua interpretazione pi\u00f9 nota rimane tuttavia quella del gangster nevrotico Wilmer Cook alle prese con il \"duro\" Humphrey Bogart (alias Sam Spade) ne \"Il mistero del falco\" (1941), film diretto da John Huston e tratto dal romanzo \"Il falcone maltese\". Per la televisione fu tra gli interpreti della serie classica \"Star Trek\" (segnatamente nell'episodio del 1967 \"Corte marziale\").\nMor\u00ec a 91 anni a causa di un ictus. Era stato sposato due volte: nel 1929 con Mary Lou Cook da cui divorzi\u00f2 nel 1942 e, dal 1943 alla morte, con Peggy McKenna. Non ebbe figli e trascorse la vecchiaia sulle sponde del Lago Sabrina, sulla Sierra Nevada."}
{"id": "3856672", "revid": "812213", "url": "https://it.wikipedia.org/wiki?curid=3856672", "title": "Elisha Cook, Jr.", "text": ""}
{"id": "3856675", "revid": "729019", "url": "https://it.wikipedia.org/wiki?curid=3856675", "title": "Austin Sheerline", "text": "La Sheerline \u00e8 un'autovettura di lusso prodotta dall'Austin dal 1947 al 1954 in due serie, che erano contraddistinte da nomi differenti, A110 Sheerline e A125 Sheerline.\nIl contesto.\nLa Sheerline venne progettata durante la seconda guerra mondiale, ma la sua produzione inizi\u00f2 a conflitto terminato, nel 1947, dopo che l'Austin soddisf\u00f2 le commesse concernenti le forniture belliche. Le serie furono due, e si distinguevano dal motore installato. La prima, l'A110 Sheerline fu in produzione solo nel 1947, mentre la seconda, l'A125 Sheerline, fu commercializzata dal 1947 al 1954.\nIl modello era lussuoso, e presentava caratteristiche che si potevano trovare anche sulle vetture contemporanee prodotte dalla Rolls-Royce e dalla Bentley. Rispetto a queste ultime, per\u00f2, la Sheerline era collocata sul mercato ad un prezzo inferiore, corrispondente a circa due terzi di quello di una Rolls-Royce equivalente. Questo prezzo era comunque maggiore di cinque o sei volte di quello di una piccola Austin. In totale ne vennero prodotti circa 11.617 esemplari, e di conseguenza il modello oggi \u00e8 piuttosto raro.\nNel 1954 la produzione cess\u00f2, e la categoria delle Austin lussuose fu rappresentata dall'A135 Princess Mk II, che fu in commercio dal 1947 al 1956.\nCaratteristiche tecniche.\nLa prima serie, denominata A110, fu in produzione solo nel 1947 ed aveva installato un motore a sei cilindri in linea e valvole in testa da 3.460 cm\u00b3. Ne vennero prodotti solamente 12 esemplari. Nello stesso anno al propulsore del modello venne aumentata la cilindrata a 3.995\u00a0cm\u00b3, con conseguente incremento della potenza da 110 CV a 125\u00a0CV. Con questo aggiornamento al motore il nome del modello fu cambiato in A125. Di quest'ultima vennero prodotti 11.605 esemplari.\nLe sospensioni anteriori erano a molle elicoidali, mentre quelle posteriori erano formate da balestra semi-ellittiche. Inizialmente l'A125 era disponibile solamente in versione berlina, ma dal 1950 venne offerta anche una rara versione limousine. Pi\u00f9 tardi si aggiunsero le versioni ambulanza e carro funebre.\nPer mantenere le prestazioni ad un livello accettabile nonostante il peso considerevole del veicolo, vennero previsti un basso rapporto finale (4,55:1) e degli pneumatici da 16 pollici. La versione berlina raggiungeva una velocit\u00e0 massima 132 km/h."}
{"id": "3856685", "revid": "126257", "url": "https://it.wikipedia.org/wiki?curid=3856685", "title": "Austin A110 Sheerline", "text": ""}
{"id": "3856686", "revid": "126257", "url": "https://it.wikipedia.org/wiki?curid=3856686", "title": "Austin A125 Sheerline", "text": ""}
{"id": "3856688", "revid": "812213", "url": "https://it.wikipedia.org/wiki?curid=3856688", "title": "Elisha Cook jr", "text": ""}
{"id": "3856690", "revid": "287204", "url": "https://it.wikipedia.org/wiki?curid=3856690", "title": "Fuga in Egitto (Bruegel)", "text": "La Fuga in Egitto \u00e8 un dipinto olio su tavola (37x55,5\u00a0cm) di Pieter Bruegel il Vecchio, datato 1563 e conservato nella Courtauld Gallery di Londra. \u00c8 firmato \"\".\nStoria.\nSi tratta dell'unica opera sicuramente appartenuta al cardinale Antoine Perrenot de Granvelle, amministratore dei Paesi Bassi per Carlo V e collezionista d'arte. Si trova infatti menzionata nell'inventario del 1607. Dopo vari passaggi di propriet\u00e0 fu messa all'asta a Londra nel 1939 e acquistata dall'Istituto Courtauld.\nDescrizione e stile.\nLa data conferma la vicinanza al \"trittico\" di ispirazione boschiana, capolavori come \"Greta la pazza\", la \"Caduta degli angeli ribelli\" e il \"Trionfo della Morte\", e rappresent\u00f2 forse una divagazione nell'itinerario creativo dell'artista, che si concentr\u00f2 soprattutto sullo studio del paesaggio, che domina l'intera composizione. La Sacra Famiglia, con Giuseppe che tira l'asino su cui viaggia Maria col Bambino, \u00e8 infatti relegata a una stretta fascia in primo piano, mentre scendono la ripa di un declivio affacciato sulla foce di un fiume tra speroni rocciosi, costellata qua e l\u00e0 dalla presenza umana, soprattutto con la cittadina portuale murata. Il senso del movimento delle figure \u00e8 dato oltre che dalla posa dell'asino, dalla posizione di spalle di Giuseppe, che sta compiendo una torsione per guidare l'animale nella foresta. Questa impostazione delle figure sar\u00e0 poi ripresa nell'opera il \"Censimento di Betlemme\" (1566). I protagonisti, nonostante le piccole dimensioni, vengono fatti risaltare grazie all'uso di colori in contrasto con lo sfondo: la veste grigia di Giuseppe sull'ombrosa foresta e il manto rosso di Maria sulla falda acquifera, posto inoltre al convergere delle linee di forza del doppio declivio del primo piano.\nA destra, sempre in primo piano, sta appesa a un albero secco un'edicola con un idolo rovesciato, simbolo della vittoria di Cristo sul paganesimo, un motivo presente gi\u00e0 nei Vangeli apocrifi.\nLa veduta si ispira ai paesaggi alpini visti nel viaggio del 1522 circa, con una consistenza ariosa e umida del paesaggio, reso amplificando gli effetti atmosferici e di luce. L'orizzonte \u00e8 alto, alla fiamminga, e caratterizzato dalla luce dell'alba, che bilancia, coi toni chiari e azzurri, la massa scura e carica della montagna a sinistra."}
{"id": "3856691", "revid": "126257", "url": "https://it.wikipedia.org/wiki?curid=3856691", "title": "Austin A125", "text": ""}
{"id": "3856692", "revid": "228587", "url": "https://it.wikipedia.org/wiki?curid=3856692", "title": "Piave (disambigua)", "text": ""}
{"id": "3856693", "revid": "123536011", "url": "https://it.wikipedia.org/wiki?curid=3856693", "title": "Calcio Flaminia", "text": "L'Associazione Sportiva Dilettantistica Calcio Flaminia \u00e8 una societ\u00e0 calcistica italiana, con sede a Civita Castellana, in provincia di Viterbo. \u00c8 la principale formazione della citt\u00e0 di Civita Castellana, ereditaria della tradizione sportiva delle storiche formazioni \"A.S. Civita Castellana\" e \"U.S. Pool Industrie Civita Castellana\". \nAttualmente milita in Serie D girone E.\nStoria.\nGli inizi.\nLe origini del calcio civitonico risalgono al periodo fascista, quando nel 1931 alcuni giovani dell'epoca, dopo aver svolto attivit\u00e0 a carattere episodico, formarono la \"U.S. Veliti del Littorio\", che disput\u00f2 i campionati di Terza Divisione 1931-1932 e 1932-1933. Nel decennio successivo, l'unica altra partecipazione regionale avvenne nella stagione 1938-39, con l'iscrizione del \"Dopolavoro Civitacastellana\" in divisa granata al girone A laziale di Seconda Divisione, terminato con un buon 3\u00ba posto.\nLa Serie C nel dopoguerra e il declino.\nNel 1945, al termine della guerra di liberazione italiana, la citt\u00e0 colse l'occasione di inserire una rappresentativa cittadina, l'A.S. Civita Castellana, nel rinato torneo di Serie C, prima volta di una formazione cittadina in un torneo sia professionistico che nazionale, restandoci per le 3 stagioni successive. La stagione di debutto venne conclusa al 10\u00ba posto nel girone C di Lega Nazionale Centro-Sud.\nLa migliore prestazione venne registrata nella stagione 1946-47, dove la squadra termin\u00f2 al 1\u00ba posto nel girone E di Lega Interregionale Centro. Nonostante il 6\u00ba e ultimo posto nelle finali di promozione, fu comunque la stagione di una formazione civitonica pi\u00f9 vicina alla promozione in Serie B. L'atto conclusivo del periodo professionistico si comp\u00ec gi\u00e0 nella stagione seguente, con il 13\u00ba posto nel girone P e la conseguente retrocessione. Nonostante il diritto a disputare il neonato campionato di Promozione, la formazione non riusc\u00ec a iscriversi, trovandosi costretta a ripartire dai tornei amatoriali.\nA parte 3 sole apparizioni al massimo livello regionale, nelle stagioni 1951-52 (Prima Divisione), 1953-54 e 1954-55 (Promozione), nei 4 decenni che seguirono, il calcio civitonico conobbe in prevalenza piazzamenti a livelli provinciali e regionali di basso livello, ben lontani dal calcio di alto livello che la citt\u00e0 rappresent\u00f2 nell'immediato dopoguerra.\nL'era \"Pool Industrie\" tra C.N.D. ed Eccellenza.\nNel 1991 il \"G.S. Ceramiche Civita Castellana\", militante in Prima Categoria, raggiunse un accordo di fusione con lU.S. Nuova Fabrica\" di Fabrica di Roma, neo-promossa in Eccellenza, costituendo la nuova U.S. Colavene\"', che acquis\u00ec il diritto fabrichese a disputare il campionato di Eccellenza. Fu la prima formazione dopo 36 anni a toccare il vertice dei tornei regionali.\nAl debutto, la formazione arriv\u00f2 gi\u00e0 al 1\u00ba posto, nel girone A laziale, ottenendo al primo colpo la promozione nel Campionato Nazionale Dilettanti. In coincidenza col ritorno dopo 44 anni in un torneo nazionale, la squadra cambi\u00f2 denominazione in U.S. Pool Industrie Civita Castellana.\nDal 1992-93 al 1996-97, la squadra disput\u00f2 regolarmente il C.N.D., ottenendo la miglior prestazione nel 1994-95, con il 5\u00ba posto nel girone G e arrivando in semifinale nella fase C.N.D. di Coppa Italia Dilettanti. Nel 1996-97, col 15\u00ba posto nel girone F, la \"Pool Industrie\" chiuse il suo periodo nazionale retrocedendo in Eccellenza.\nDal 1997-98 per tutto il decennio successivo, ad eccezione della veloce parentesi Serie D 2001-2002, la squadra si mantenne regolarmente in Eccellenza, ponendosi quasi sempre ai piani alti della classifica. Nel 2004-05 ottenne la miglior prestazione nel campionato di Eccellenza, concludendo la stagione in testa a pari punti col Pisoniano; si vide costretta a cedere lo scettro solo dopo un combattuto spareggio, perso 1-2 ai tempi supplementari; dette successivamente bandiera bianca pure ai play-off nazionali, all'atto finale perdendo rovinosamente in casa al ritorno 0-3 contro gli emiliani della Meletonese dopo un combattuto 2-3 all'andata.\nNel 2006 la societ\u00e0 assunse la denominazione A.S.D. Calcio Ceramica Flaminia. Nel 2007 la strada dell'ex-\"Pool Industrie\" incroci\u00f2 quella di Rignano Flaminio (RM), presso cui la societ\u00e0 si trasfer\u00ec, interrompendo il quasi ventennio di storia di Civita Castellana ai vertici dei campionati dilettantistici.\nLa rinascita con il \"Flaminia Civita Castellana\".\nNel giugno 2008 la \"A.S. Sassacci\", militante in Terza Categoria, rappresentante l'omonima frazione del comune, acquis\u00ec il titolo sportivo, tramite fusione, della \"A.S.D. Bassano Romano\", reduce dalla sua prima stagione in Serie D, dando origine alla A.S.D. Flaminia Civita Castellana, che rievoca la tradizione sportiva dello storico \"Ceramica Flaminia\" trasferitosi l'anno prima a Rignano Flaminio.\nDalla stagione 2008-09, la formazione si mantiene regolarmente in Serie D. La stagione migliore in questa fase si registra nel 2009-10, dove termina al 6\u00ba posto nel girone G e raggiunge i trentaduesimi di finale in Coppa Italia Serie D.\nNella stagione 2014-15 assume la denominazione \"A.S.D. Virtus Flaminia CivitaCastellana\", per poi riprendere la precedente per la stagione 2015-16.\nCalcio Flaminia.\nNell\u2019estate 2017 la societ\u00e0, a causa di discrasie con il main sponsor: Ceramina Flaminia e con l\u2019Amministrazione comunale di Civita Castellana, si trasferisce a Carbognano, militando nel girone G di Serie D, assumendo quindi la nuova denominazione. A settembre si dimette il direttore sportivo Maurizio Manfra. Il 18 ottobre 2017, con l entrata di un nuovo sponsor in societ\u00e0, viene esonerato l\u2019allenatore Pierluigi Vigna che lascia spazio a Vito Filippo di Pierro.\nIl 16 novembre il presidente Roberto Ciappicci lascia la societ\u00e0 che viene rilevata dalla Ceramica Flaminia, con il patron di quest\u2019ultima Augusto Ciarrocchi che richiama in panchina Pierluigi Vigna. Il Presidente della societ\u00e0 diventa Francesco Bravini e nuovo direttore sportivo Luigi Coni. La squadra ritorna quindi a Civita Castellana, giocando le partite in casa di nuovo al \u2018\u2019Turiddu-Madami\u2019\u2019. La stagione si conclude con il raggiungimento del dodicesimo posto e la salvezza diretta. Per la stagione 2018-2019, dopo l'addio di Pierluigi Vigna, come allenatore viene scelto Marco Schenardi, con cui la squadra raggiunge una tranquilla salvezza.\nDalla stagione 2019-2020, l\u2018allenatore \u00e8 stato Francesco Punzi, sostiuito a marzo 2021 da Roberto Rambaudi."}
{"id": "3856695", "revid": "339392", "url": "https://it.wikipedia.org/wiki?curid=3856695", "title": "Copimismo", "text": ""}
{"id": "3856698", "revid": "1318658", "url": "https://it.wikipedia.org/wiki?curid=3856698", "title": "Sierra del Rinc\u00f3n", "text": "La Sierra del Rinc\u00f3n \u00e8 una comunit\u00e0 di comuni della Comunit\u00e0 di Madrid, in Spagna. Si trova nell'estremo nordorientale della regione, sul confine con la provincia di Guadalajara ed \u00e8 formata dai comuni di La Hiruela, Horcajuelo de la Sierra, Montejo de la Sierra, Pr\u00e1dena del Rinc\u00f3n e Puebla de la Sierra.\nLa comunit\u00e0 si occupa dei servizi pubblici di base di competenza dei singoli comuni a cui risulta difficile, per le ridotte dimensioni, ottemperare singolarmente. Si occupa dei servizi di:\nI comuni hanno una marcata tradizione nell'allevamento, attualmente con scarsa popolazione ma con una grande ricchezza basata sull'importanza delle risorse naturali e culturali.\nAll'interno della comunit\u00e0 distaccano le sorgenti del fiume Cocinillas e la faggeta di Montejo, dichiarata nel 1974 \"Sito Naturale di Interesse Nazionale\" e considerata uno dei luoghi pi\u00f9 singolari della Comunit\u00e0 di Madrid.\nTutti i comuni che compongono la comunit\u00e0 presentano importanti esempi di architettura tradizionale, molti dei quali sono stati riabilitati e trasformati in alloggi per il turismo. Il turismo rurale si \u00e8 convertito in una delle principali risorse economiche della zona che ha abbondanti infrastrutture turistiche.\nL'UNESCO, per mezzo del Consiglio Internazionale di Coordinazione del MaB (Programma Uomo e Biosfera), ha riconosciuto il 30 giugno 2005 la Sierra del Rinc\u00f3n come Riserva della biosfera. Con questa la Comunit\u00e0 di Madrid conta con due Riserve della Biosfera.\nParco scultoreo.\nLa Sierra del Rinc\u00f3n ospita un parco scultoreo nel comune di Puebla de la Sierra con oltre un centinaio di opere all'aperto e un Museo del Disegno e del Lavoro Grafico con opere di Pablo Picasso, Eduardo Chillida, Miquel Barcel\u00f3 e altri."}
{"id": "3856701", "revid": "339392", "url": "https://it.wikipedia.org/wiki?curid=3856701", "title": "Chiesa missionaria del Kopimismo", "text": ""}
{"id": "3856704", "revid": "287204", "url": "https://it.wikipedia.org/wiki?curid=3856704", "title": "Subida al Naranco 2010", "text": "La Subida al Naranco 2010, quarantaquattresima edizione della corsa e valida come evento del circuito UCI Europe Tour 2010 categoria 1.1, si tenne il 27 aprile 2010 su un percorso totale di 149\u00a0km. Fu vinta dallo spagnolo Santiago P\u00e9rez, giunto al traguardo con il tempo di 3h47'48\" alla media di 39,245\u00a0km/h.\nFurono 37 i ciclisti che portarono a termine la gara."}
{"id": "3856715", "revid": "287204", "url": "https://it.wikipedia.org/wiki?curid=3856715", "title": "Coppa dell'Imperatore 1976", "text": "La Coppa dell'Imperatore 1976 \u00e8 stata la cinquantaseiesima edizione della coppa nazionale giapponese di calcio.\nFormula.\nVengono confermati formato e criteri di ammissione alla competizione, con 26 squadre ai nastri di partenza.\nSquadre partecipanti.\nJapan Soccer League\nSquadre regionali"}
{"id": "3856727", "revid": "1934238", "url": "https://it.wikipedia.org/wiki?curid=3856727", "title": "Gettito fiscale", "text": "Per gettito fiscale, in scienza delle finanze e nel bilancio dello Stato, si intende l'insieme delle entrate nell'erario di uno Stato che derivano dall'imposizione fiscale di questo sui cittadini contribuenti.\nDescrizione.\nLa percentuale del \"gettito\" derivante da ciascuna imposta dipende dall'entit\u00e0 dell'imposta stessa (aliquota) e dal numero dei soggetti coinvolti nonch\u00e9 dalla rispettiva base imponibile. L'insieme del gettito \u00e8 utilizzato dallo Stato per coprire le proprie uscite finanziarie o spese pubbliche oppure per attuare politiche economiche a sostegno della crescita economica del paese. Fenomeni di evasione fiscale o elusione fiscale tendono invece a ridurre il gettito previsto, a danno dello Stato stesso cio\u00e8 con ripercussioni negative sul deficit pubblico e sul conseguente debito pubblico e/o con diminuzione della spesa pubblica a favore dei servizi pubblici.\nIl gettito fiscale totale.\nIl gettito fiscale totale \u00e8 il finanziamento di uno Stato che il governo genera attraverso la tassazione del popolo.\nEsso include le imposte sulla produzione e sulle importazioni, le imposte correnti sul reddito e sul patrimonio, imposta sulle plusvalenze e contributi sociali.\nIl gettito fiscale totale \u00e8 un aggregato comprendente:\nIl calcolo del gettito fiscale totale deve essere ridotto dell'importo delle imposte e dei contributi sociali, valutati come difficilmente esigibili.\nClassificazione.\nLe tasse possono essere classificate come imposte indirette, come le imposte sulla produzione e sulle importazioni, e le imposte dirette, come ad esempio le imposte sul reddito e sul patrimonio e sui redditi di capitale, secondo il sistema europeo dei conti nazionali e regionali.\nUna classificazione alternativa delle imposte pu\u00f2 essere effettuato in base alla loro funzione economica.\nDal momento che questa divisione non corrisponde pienamente con la ripartizione SEC95 delle imposte, si \u00e8 intrapresa specificamente per ciascuno Stato membro dell'Unione europea (UE) ogni anno per unit\u00e0 fiscale della Commissione europea (DG TAXUD) e gli Stati membri co-operative del Gruppo di Lavoro Strutture di tassazione.\nI risultati sono pubblicati in un rapporto intitolato \"Tendenze fiscali nell'Unione europea. I dati per gli Stati membri dell'UE e la Norvegia\".\nLa ripartizione delle imposte sulla base delle funzioni economiche (sulla base delle fonti di cui sopra) \u00e8 la seguente:\nLe aliquote fiscali implicite misurano la pressione fiscale effettiva o efficace riscossa su diversi tipi di reddito o di attivit\u00e0 economiche che potrebbero essere tassati.\nEssi sono calcolati come rapporto tra gettito fiscale complessivo della categoria economica specifica (consumo, lavoro e capitale) e il valore della base imponibile potenziale definito utilizzando i conti della produzione e i conti nazionali sui redditi."}
{"id": "3856728", "revid": "4106", "url": "https://it.wikipedia.org/wiki?curid=3856728", "title": "V\u00e9signeux", "text": ""}
{"id": "3856737", "revid": "217591", "url": "https://it.wikipedia.org/wiki?curid=3856737", "title": "Andr\u00e9s Hibern\u00f3n", "text": "Biografia.\nNacque da una famiglia di nobili decaduti: riusc\u00ec ad accumulare un cospicuo patrimonio grazie al suo lavoro, ma venne derubato di tutti i suoi averi.\nDeluso dalla natura effimera delle cose terrene, nel 1557 entr\u00f2 nei francescani del convento di Albacete e nel 1563 pass\u00f2 tra gli scalzi della comunit\u00e0 di Elche.\nRimase sempre un frate laico e si dedic\u00f2 alle attivit\u00e0 pi\u00f9 umili e faticose.\nIl culto.\nFu proclamato beato da papa Pio VI il 22 maggio 1791.\nIl suo elogio si legge nel Martirologio romano al 18 aprile."}
{"id": "3856747", "revid": "2210568", "url": "https://it.wikipedia.org/wiki?curid=3856747", "title": "Patrick Carnegy, XV conte di Northesk", "text": "Carnegy studi\u00f2 alla Rugby School e quindi dal 1960 alla Trinity Hall di Cambridge.\nTra i suoi ibri si ricordano \"Faust as Musician: A Study of Thomas Mann's novel \u2018Doctor Faustus\u2019\" (1973) e \"Wagner and the Art of the Theatre\" (2006, Royal Philharmonic Soc Award, Special Jury Prize George Freedley Memorial Award), la cui scrittura richiese 40 anni.\nTra le altre pubblicazioni vi sono riviste ed articoli sulla letteratura, sulla musica, sull'opera (in particolare Wagner) ed il teatro tedeschi per \"The Times Literary and Educational Supplements\", \"London Review of Books\", \"The Spectator\", \"Opera\", \"The Musical Times\" ed altri giornali.\nPer la radio, forniva regolari contributi negli anni '70 e '80 del XX secolo al programma Kaleidoscope, magazine sulle arti del canale 4 della BBC. Tra i contributi al canale Radio 3 vi sono documentari su Thomas Mann, Kafka, il Barenboim/Kupfer Ring a Bayreuth (1988), e la prima registrazione del Ring su DVD per la compilation CD Review (2008) del canale BBC Radio 3.\nPer la televisione, contribu\u00ec al secondo documentario della BBC su Wagner nella serie sui Grandi Compositori (1998).\nNel 1988 fu invitato da Jeremy Isaacs a ricoprire il posto di drammaturgo (consigliere letterario e del repertorio) presso la Royal Opera House. L\u00ec avvi\u00f2 un programma di seminari, giornate di studio ed altri eventi aperti a tutti. Fu premiato con la Leverhulme Research Fellowship (1994\u201396).\n\u00c8 uno dei membri fondatori del Bayreuth International Arts Centre e lavor\u00f2 per il BBC Central Music Advisory Committee (1986\u201389) e il BBC General Advisory Council (1990\u201396).\nLord Northesk \u00e8 un discendente agnatizio di David Carnegie, II conte di Northesk. Egli eredit\u00f2 la contea alla morte del suo cugino di ottavo grado David John MacRae Carnegie, XIV conte di Northesk, avvenuta il 28 marzo 2010.\nLord Northesk convive con il soprano Jill Gomez, nel Cambridgeshire."}
{"id": "3856755", "revid": "47767", "url": "https://it.wikipedia.org/wiki?curid=3856755", "title": "H\u00e9lder", "text": "Origine e diffusione.\nSi tratta di un nome reso celebre dalla figura dell'arcivescovo brasiliano Dom H\u00e9lder C\u00e2mara, famoso per la sua carit\u00e0. L'etimologia \u00e8 fortemente incerta: potrebbe essere un derivato del nome Ulderico, oppure una ripresa del nome della citt\u00e0 olandese di Den Helder, un toponimo che, attestato anticamente come \"Helledore\", \"Helsedur\" o \"Helsdeur\", significa \"porta dell'inferno\" in lingua olandese; questo significato cos\u00ec peculiare \u00e8 dovuto al fatto che la citt\u00e0, situata in una posizione strategica sul Zuiderzee, era micidiale per le navi nemiche che cercavano di accedervi.\nOnomastico.\nIl nome \u00e8 adespota, cio\u00e8 non \u00e8 portato da alcun santo; l'onomastico quindi si festeggia il giorno di Ognissanti, che \u00e8 il 1\u00ba novembre."}
{"id": "3856764", "revid": "287204", "url": "https://it.wikipedia.org/wiki?curid=3856764", "title": "Andreas Widholzl", "text": ""}
{"id": "3856766", "revid": "481666", "url": "https://it.wikipedia.org/wiki?curid=3856766", "title": "Fool's Gold (1919)", "text": ""}
{"id": "3856771", "revid": "1305772", "url": "https://it.wikipedia.org/wiki?curid=3856771", "title": "Vecchio Tommaso", "text": "Il Vecchio Tommaso (in estone: Vana Toomas), \u00e8 uno dei simboli ed il guardiano della citt\u00e0 di Tallinn, la capitale dell'Estonia.\nSi tratta, in realt\u00e0, di una \"banderuola segnavento\" che raffigura un vecchio guerriero estone, chiamato appunto \"Vana Toomas\", che fu alloggiato sulla guglia della torre del Municipio di Tallinn, nel 1530.\nIl mito e la leggenda.\nSecondo la leggenda, il modello per la banderuola fu un giovane guerriero-contadino che si cottraddistinse nelle competizioni primaverili di tiro con la balestra infuocata, organizzati dall'\u00e9lite dei tedeschi baltici del tempo, centrando un finto pappagallo in legno e colorato, posto sulla sommit\u00e0 di un'asta.\nImpossibilitato a ricevere il premio a causa della sua bassa estrazione sociale, Tommaso fu premiato con il lavoro di guardiano della citt\u00e0 a vita. In vecchiaia il buon Tommaso era solito regalare caramelle e dolci ai bambini di passaggio, secondo una locale leggenda estone.\nQuando mor\u00ec, costantemente i piccoli seguitavano a chiedere ai pi\u00f9 grandi: \"Dov'\u00e8 il Vecchio Tommaso?\"; richiesta questa che legava indissolubilmente a risposte sulla natura della morte. \nUna volta che la banderuola del \"Vecchio Tommaso\" fu posta sopra la piazza della citt\u00e0, i genitori poterono raccontare ai pi\u00f9 piccoli che il valoroso guerriero dalla cima continuava sempre ad osservarli e quindi, se i bimbi si fossero comportati bene, Tommaso avrebbe fatto trovar loro dolci e caramelle sotto il cuscino. Questa potrebbe essere la fonte della leggenda di Peeping Tom, che fu aggiunta alla storia di Lady Godiva, durante il XVII secolo.\nRacchiuso in una campana di vetro, Tommaso continu\u00f2 a vegliare sulla citt\u00e0 di Tallinn e i suoi cittadini allorquando, l'amata banderuola fu colpita insieme alla guglia dai pesanti bombardamenti sovietici sulla capitale estone, durante la guerra, nel marzo 1944.\nLa cima della torre venne ricostruita nel dopoguerra ed una copia del Vecchio Tommaso fu ricollocata nel 1952.\nDi nuovo, nel 1996 la torre venne restaurata, ed una nuova brillante banderuola del Vecchio Tommaso fu alloggiata sulla sommit\u00e0 a far da guardia e simbolo della citt\u00e0 estone..\nAttualit\u00e0.\nLa banderuola segnavento originale \u00e8 oggi conservata all'interno del Municipio di Tallinn.\nLa seconda copia del Vecchio, si trova al Museo cittadino di Tallinn."}
{"id": "3856773", "revid": "92723", "url": "https://it.wikipedia.org/wiki?curid=3856773", "title": "Jill Gomez", "text": "Biografia.\nNacque in Guyana da padre di Trinidad e Tobago e madre inglese.\nCrebbe a Port of Spain, Trinidad e Tobago; la sua carriera \u00e8 avviata nel Regno Unito. Dopo aver studiato brevemente presso il Convento di St. Joseph (Port of Spain) a Trinidad ed aver dominato il festival musicale biennale dell'isola, a 13 anni si trasfer\u00ec in Inghilterra, dove studi\u00f2 presso la London's Royal Academy of Music e la Guildhall School of Music and Drama.\nDebutt\u00f2 sul palco come Adina ne \"L'elisir d'amore\" di Donizetti con l'opera Glyndebourne nel 1968. \nQuindi, nel 1970 cre\u00f2 il ruolo di Flora in \"The Knot Garden\" alla Royal Opera, London e nel 1973 quello della Contessa in \"The Voice of Ariadne\" di Thea Musgrave presso il Festival di Aldeburgh. Apparve anche in produzioni della English National Opera, della Scottish Opera, dell'Oper Frankfurt ed altri. Nel 1970 partecip\u00f2 alla ripresa de La Calisto di Francesco Cavalli, al Glyndebourne sotto la direzione di Raymond Leppard, nel ruolo della protagonista alternandosi a Ileana Cotrubas. Tra i suoi ruoli vi erano:\nNel 1995 cre\u00f2 il ruolo principale della duchessa di Argyll in \"Powder Her Face\". La sua registrazione di quest'ultimo ruolo ricevette una nomination per un Grammy Award e in \"Allmusic\" Erik Eriksson scrisse: \"Gomez's portrayal is a tour de force, alternately opulent and unhinged. She achieves the difficult task of making a figure of ridicule into a person who evokes sympathy from the listener.\"\nLa sua registrazione delle \"Songs of the Auvergne\" di Joseph Canteloube, eseguita con la Royal Liverpool Philharmonic Orchestra diretta da Vernon Handley, fu premiata con una rosetta nel volume \"Penguin Guide to CDs and DVDs\".\nLa Gomez vive nel Cambridgeshire con suo marito, il critico musicale Patrick Charles Carnegy, XV conte di Northesk."}
{"id": "3856775", "revid": "125037264", "url": "https://it.wikipedia.org/wiki?curid=3856775", "title": "Cristiane Justino", "text": "Ha combattuto nell'organizzazione statunitense UFC, dove \u00e8 stata campionessa dei pesi piuma dal 2017 al 2018; attualmente combatte nelle federazione Bellator precedentemente \u00e8 stata campionessa di categoria anche nelle federazioni Strikeforce e Invicta FC. Per il sito specializzato MMARising.com, Cris Cyborg \u00e8 la seconda lottatrice pi\u00f9 forte del mondo nella classifica pound for pound.\nBiografia.\n\u00c8 attiva come thaiboxer nell'organizzazione di Las Vegas Lion Fight, nella quale ha lottato per il titolo dei pesi welter nel 2014 venendo sconfitta dalla pluricampionessa olandese Jorina Baars. \u00c8 stata la prima ed unica campionessa dei pesi piuma Strikeforce avendo vinto il titolo nel 2009, titolo che difese con successo per due volte fino alla revoca dello stesso e alla sospensione di un anno nel 2012 causa doping.\n\u00c8 stata premiata \"Female Fighter of the Year\" ai \"Fighters Only World MMA Awards\" nel 2009 e 2010, nonch\u00e9 \"Featherweight of the Year\" ai \"Women's Mixed Martial Arts Awards\" nel 2009, nel 2010 e nel 2013 e \"Favourite Female Fighter\" nel 2011.\nVanta anche un curriculum di tutto rispetto nel submission grappling grazie alla medaglia di bronzo conquistata all'ADCC Submission Wrestling World Championship del 2009 e ai due mondiali di jiu jitsu brasiliano per le cinture viola vinti nel 2011 e nel 2012. \u00c8 l'ex moglie del collega e connazionale Evangelista Santos, anch'egli soprannominato \"Cyborg\": fino al divorzio avvenuto nel dicembre 2011 Cristiane portava il cognome del marito. Fino al 2014 il suo manager era la leggenda dell'UFC Tito Ortiz.\nCaratteristiche tecniche.\nCristiane si allena nella Muay thai sotto la guida di Rafael Cordeiro e ha ottenuto la cintura marrone in jiu jitsu brasiliano sotto Andr\u00e9 Galv\u00e3o.\n\u00c8 nota per il suo stile di striking potente e aggressivo, che spesso l'ha portata a vittorie per KO o KO tecnico; sfrutta egregiamente la sua potenza anche per avere la meglio nei clinch e nel difendersi dai tentativi di takedown delle avversarie, nonostante sia molto valida anche nella lotta a terra.\nCarriera negli sport da combattimento.\nInizi.\nPrima di iniziare con le arti marziali miste Cristiane era una giocatrice di pallamano di buon livello; successivamente venne scoperta dall'esperto di arti marziali Rudimar Fedrigo che inizi\u00f2 ad allenarla nella sua palestra Chute Boxe. Cristiane esord\u00ec da professionista nel 2005 con alcuni tornei organizzati nella sua citt\u00e0, Curitiba: l'esordio contro Erica Paes fu negativo e venne sconfitta in meno di due minuti per sottomissione. Si riscatt\u00f2 al torneo \"Storm Samurai\" vincendo quattro incontri di fila.\nElite Xtreme Combat e Strikeforce.\nNel 2008 esord\u00ec negli Stati Uniti con la promozione EliteXC, dove sconfisse due avversarie di livello come Shayna Baszler e Yoko Takahashi, mentre nel 2009 firm\u00f2 un contratto con l'organizzazione Strikeforce, la numero uno del continente americano per le MMA femminili, e al suo esordio contro Hitomi Akano vinse per KO tecnico e mise a segno un record personale di 7-1.\nIl 15 agosto 2009 avvenne l'incontro della storia per le arti marziali miste femminili: infatti la Strikeforce istitu\u00ec una cintura per i pesi piuma femminili e le due contendenti designate furono Cristiane Santos e la statunitense Gina Carano, al tempo un vero e proprio simbolo delle arti marziali femminili. Inoltre la sfida in questione fu il \"main event\" della serata denominata \"Strikeforce: Carano vs. Cyborg\", bench\u00e9 la stessa sera fossero programmati altri due incontri per il titolo che vedevano nell'ottagono lottatori come Gegard Mousasi, Gilbert Melendez, Renato Sobral e Mitsuhiro Ishida, oltre ad altri incontri di prima linea con fighter come Fabr\u00edcio Werdum. Cris Cyborg vinse l'incontro per KO tecnico ad un secondo dal termine del primo round, divenendo quindi la prima campionessa Strikeforce dei pesi piuma; tale incontro ottenne il riconoscimento \"Headline of the Year\" ai \"2009 Women's Mixed Martial Arts Awards\". In seguito Cristiane difese il titolo dalla top fighter Marloes Coenen e da Jan Finney con due KO.\nIl 17 dicembre 2011 riusc\u00ec agevolmente nella sua terza difesa del titolo contro la giapponese Hiroko Yamanaka, liquidandola in soli 16 secondi, ma il 6 gennaio 2012 Cristiane venne trovata positiva agli steroidi anabolizzanti: il risultato dell'incontro venne cambiato in un No Contest, il titolo dei pesi piuma Strikeforce venne lasciato vacante e la lottatrice venne sospesa per un anno; fu un mese difficile per Cristiane anche dal punto di vista sentimentale, in quanto divorzi\u00f2 dal marito Evangelista Santos e torn\u00f2 ad utilizzare il cognome di famiglia Justino.\nCon la cessata attivit\u00e0 da parte della Strikeforce e la fusione dei roster dei lottatori con quelli dell'UFC Cristiane \"Cyborg\" Justino venne indicata come la rivale numero uno della campionessa dei pesi gallo Ronda Rousey per un futuro superfight al femminile nella pi\u00f9 importante promozione di MMA del mondo, ma a seguito di una visita medica per Cristiane fu chiaro che non poteva scendere nei pesi gallo senza rischi di salute.\nNel febbraio 2013 l'UFC tolse Cristiane Justino dal proprio roster dei pesi gallo femminili.\nInvicta FC e Lion Fight.\nA seguito dell'impossibilit\u00e0 di proseguire la propria carriera in UFC la Cyborg firm\u00f2 un contratto con la prestigiosa promozione tutta al femminile Invicta FC, nella quale avrebbe potuto continuare a competere nella divisione dei pesi piuma.\nEsord\u00ec nell'aprile 2013 con una veloce vittoria per KO tecnico contro la lottatrice di sambo australiana Fiona Muxlow, vittoria grazie alla quale ottenne la possibilit\u00e0 di lottare per il titolo di categoria.\nLa sfida per il neonato titolo dei pesi piuma Invicta FC fu un rematch contro l'ex campionessa dei pesi gallo Strikeforce Marloes Coenen e avvenne il 13 luglio 2013 con l'evento \"Invicta FC 6: Coenen vs. Cyborg\": Cristiane risult\u00f2 ancora una volta dominante con uno striking maggiormente tecnico e dando dimostrazione di ottime abilit\u00e0 anche nella lotta e di un ottimo cardio, portando pi\u00f9 volte l'avversaria a terra e finalizzandola durante il quarto round per mezzo di un ground and pound; Cris Cyborg divenne cos\u00ec la prima campionessa dei pesi piuma Invicta FC.\nIn agosto avrebbe dovuto concedersi anche ad una manifestazione di muay thai a Chiang Mai dove avrebbe dovuto affrontare nella stessa sera la francese Angelique Pitiot e l'italiana Annalisa Bucci, ma i match saltarono; nonostante ci\u00f2 Cris venne ingaggiata per un ulteriore incontro di thai boxe contro la ceca Martina Jindrova (record: 17-5) in settembre all'evento \"Lion Fight 11\", ospitato a Las Vegas: Jindrova non pot\u00e9 essere dell'incontro e venne sostituita con l'imbattuta francese Jennifer Colomb (record: 10-0); Cris s'impose nettamente sull'avversaria.\nNel 2014 Cris si disse disponibile a provare a scendere nella categoria dei pesi gallo per tentare l'assalto prima al titolo di categoria dell'Invicta FC e poi a quello dell'UFC che era saldamente nelle mani della rivale Ronda Rousey.\nQuell'anno lott\u00f2 per il titolo dei pesi welter di muay thai per la promozione Lion Fight contro la pluricampionessa olandese Jorina Baars (record: 35-0-3), subendo una sconfitta ai punti: Cyborg non veniva sconfitta in una competizione ufficiale di uno sport da combattimento dal 2009, quando prese parte al torneo di grappling dell'ADCC.\nIn dicembre avrebbe dovuto esordire nella divisione dei pesi gallo con il decimo evento della promozione Invicta FC, ma Cyborg diede forfait causa rottura del legamento peroneo-astragalico anteriore di uno dei piedi e successivamente rese nota la propria intenzione di restare nei pesi piuma.\nNel febbraio del 2015 difese per la prima volta il proprio titolo Invicta FC con una veloce vittoria per KO su Charmaine Tweet. Mentre il 9 luglio 2015 affront\u00f2 Faith Van Duin, sconfiggendola per KO tecnico al primo round con una ginocchiata al corpo e finalizzato con una serie di pugni, difendendo cos\u00ec il titolo per la terza volta.\nA gennaio del 2016 difese il proprio titolo contro la russa Daria Ibragimova, sconfiggendola per KO a 2 secondi dalla fine del primo round.\nUltimate Fighting Championship.\nVenne annunciata la sua firma per la promozione americana Ultimate Fighting Championship. Tuttavia, per poter competere in UFC dovr\u00e0 rientrare nei limiti della categoria dei pesi gallo, ovvero 61,2\u00a0kg. Cyborg debutt\u00f2 all'evento UFC 198 contro Leslie Smith, in un incontro valido per la categoria catchweight 63,5. Dopo poco pi\u00f9 di 1 minuto dall'inizio del match, la Justino and\u00f2 a segno con una serie di ganci che portarono al tappeto la Smith, da questa posizione pose fine all'incontro con il ground and pound.\nA settembre del 2016 affront\u00f2 al suo secondo incontro in UFC la nuova arrivata Lina Lansberg, in un incontro di 5 round valido per la categoria catchweight con limite massimo di . Alla prima ripresa la brasiliana fece valere la sua forza fisica, schiacciando l'avversaria contro la gabbia e colpendola con pugni e ginocchiate al corpo. Al secondo round, la Justino cominci\u00f2 ad eseguire varie combinazioni in piedi e dopo aver atterrato la Lasnberg al tappeto, riusc\u00ec a chiudere il match con il ground and pound.\nCampionessa dei pesi piuma UFC.\nNel marzo 2017 rende vacante il titolo Invicta e sfida la campionessa dei pesi piuma UFC Germaine de Randamie per il titolo; la Randamie tuttavia si rifiuta di affrontare la Justino, citando i suoi trascorsi problemi di doping, e viene privata del titolo nel giugno 2017. Cyborg avrebbe quindi dovuto affrontare Megan Anderson per la cintura vacante, ma quest'ultima dovette rinunciare a causa di problemi personali; l'incontro per il titolo avvenne quindi contro la campionessa Invicta Tonya Evinger, che la Justino riesce a mettere KO al terzo round vincendo cos\u00ec il suo primo titolo UFC.\nIl 30 dicembre difende il titolo contro l'ex campionessa dei pesi gallo Holly Holm vincendo il match per decisione unanime e ottenendo il premio \"Fight of the Night\"; il 3 marzo 2018 difende di nuovo il titolo contro la russa Yana Kunitskaya.\nIl 29 dicembre 2018 affronta la connazionale Amanda Nunes, campionessa dei pesi gallo, per decretare la prima doppia campionessa della storia della UFC; dopo soli 51 secondi, tuttavia, Cris Cyborg viene sorprendentemente sconfitta per KO (il primo in carriera), perdendo quindi il titolo e l'imbattibilit\u00e0 che durava da ben tredici anni.\nTorna a combattere il 27 luglio 2019, imponendosi per decisione unanime su Felicia Spencer."}
{"id": "3856776", "revid": "1632387", "url": "https://it.wikipedia.org/wiki?curid=3856776", "title": "Isola di Sicilia", "text": "La Sicilia (anche \"Isola di Sicilia\"; \"Sic\u00eclia\" in siciliano) \u00e8 un'isola dell'Italia appartenente all'omonima regione, nel mar Mediterraneo.\nAmministrativamente costituisce circa il 98% della Regione Siciliana, nell'Italia insulare. Il capoluogo \u00e8 Palermo. La sua popolazione \u00e8 pari a quasi 5 milioni di abitanti.\nPosta al centro del mar Mediterraneo, nonch\u00e9 sua pi\u00f9 grande isola, anticamente era detta \"Trinacria\" (dal greco \"treis\", tre e \"\u00e0kra\", promontori, per la sua forma pressoch\u00e9 triangolare), poi Sicania e, infine, Sikel\u00eca (\u03a3\u03b9\u03ba\u03b5\u03bb\u03af\u03b1 in greco).\n\u00c8 detta anche \"isola del Sole\" per la sua identificazione con l'isola descritta da Omero nell'XI libro dell'\"Odissea\", nonch\u00e9 \"isola-continente\" per la notevole variet\u00e0 dei suoi aspetti naturalistici, storici e culturali.\nCon una superficie di \u00a0km\u00b2, pari - \"grosso modo\" - all'intera superficie di tutte le isole della Grecia, \u00e8 la pi\u00f9 grande isola italiana; \u00e8, inoltre, la pi\u00f9 estesa isola del mar Mediterraneo, la settima d'Europa (ma seconda dell'Unione europea), la quarantacinquesima del mondo. \u00c8 l'isola maggiore pi\u00f9 densamente popolata del Mediterraneo dopo Malta e quella pi\u00f9 popolata in assoluto nel Mediterraneo.\nGeografia.\nLa Sicilia \u00e8 l'isola pi\u00f9 grande del mar Mediterraneo: la sua superficie totale \u00e8 leggermente superiore a quella dell'isola di Sardegna e di poco inferiore alla somma delle superfici delle altre tre grandi isole del Mediterraneo (Cipro, Corsica e Creta). Si affaccia a nord sul mar Tirreno, a nord-est \u00e8 divisa dall'Italia dallo stretto di Messina ed \u00e8 bagnata a est dal mar Ionio, a sud-ovest \u00e8 divisa dall'Africa dal canale di Sicilia. L'isola ha una forma che ricorda approssimativamente quella di un triangolo i cui vertici sono:\nLa lunghezza tra i suoi punti pi\u00f9 estremi (dai pressi di Capo Rasocolmo a nord fino a Capo delle Correnti a sud) \u00e8 circa di 188\u00a0km, mentre la sua larghezza misura circa 288\u00a0km (Capo Boeo a ovest e Capo Peloro a est, che rappresenta inoltre il punto dell'isola pi\u00f9 vicino all'estremit\u00e0 continentale dell'Italia, distante 3,14\u00a0km nel tratto pi\u00f9 stretto).\nL'isola dista circa 143\u00a0km dalle coste tunisine dell'Africa, 284\u00a0km dalla Sardegna e 480\u00a0km dalle coste greche del Peloponneso.\nGeologia.\nLa Sicilia appartiene in parte alla placca siculo-iblea, a sua volta appartenente in gran parte alla placca africana e alla placca euroasiatica per una piccola area nord-orientale. Lo scorrimento della placca africana che per subduzione si immerge sotto quella euroasiatica ha determinato la creazione dei rilievi montuosi della regione, nonch\u00e9 la presenza di frequenti attivit\u00e0 sismiche sia di origine tettonica sia vulcanica.\nTra 5,96 e 5,3 milioni di anni fa, durante il Messiniano (ultima fase del periodo Miocene), il Mediterraneo rimase isolato dall'oceano Atlantico probabilmente a causa di un aumento dell'attivit\u00e0 tettonica. Ci\u00f2 port\u00f2 alla crisi di salinit\u00e0: il mar Mediterraneo incominci\u00f2 a evaporare pi\u00f9 velocemente e la concentrazione del sale aument\u00f2. Carbonati e solfati vennero depositati in grandi quantit\u00e0 sui fondali e ne \u00e8 rimasta traccia a lungo nelle miniere di salgemma e gesso che si possono trovare tuttora nelle province di Agrigento, Caltanissetta ed Enna.\nUn fenomeno geologico peculiare \u00e8 il \"vulcanesimo sedimentario\", riscontrabile nei siti delle macalube di Aragona, in provincia di Agrigento, e delle maccalube di Terrapelata, a Caltanissetta. Questo raro fenomeno rende l'area interessata brulla, di colore biancastro e popolata da una serie di vulcanelli di fango, alti intorno al metro. Il fenomeno \u00e8 legato alla presenza di terreni argillosi poco consistenti, intercalati da livelli di acqua salmastra, che sovrastano bolle di gas metano sottoposto a una certa pressione. Il gas, attraverso discontinuit\u00e0 del terreno, affiora in superficie, trascinando con s\u00e9 sedimenti argillosi e acqua, che danno luogo a un cono di fango, la cui sommit\u00e0 \u00e8 del tutto simile a un cratere vulcanico. Il fenomeno assume talora carattere esplosivo, con espulsione di materiale argilloso misto a gas e acqua scagliato a notevole altezza.\nOrografia.\nL'altitudine media dell'isola \u00e8 di circa 441 e quasi \u2154 della sua superficie si trovano a pi\u00f9 di 300 metri di altezza. L'85,84% del territorio isolano \u00e8 costituito da rilievi orografici, per un'estensione complessiva di 22.070,39\u00a0km\u00b2: le colline occupano la maggior parte della superficie isolana (il 61,40% del territorio, per un totale di 15.786,37\u00a0km\u00b2), ma una consistente porzione dell'isola (il 24,44%, per 6.284,02\u00a0km\u00b2 totali) \u00e8 caratterizzata da vari gruppi montuosi, i principali dei quali sono i monti Peloritani, i Nebrodi, le Madonie (l'ideale continuazione dell'Appennino calabro, dove si trova la seconda vetta pi\u00f9 alta dell'isola, il pizzo Carbonara di 1.977 metri) e i massicci isolati della Sicilia centrale e occidentale.\nAl centro della Sicilia vi sono i monti Erei, su cui si trova, a 948 metri di altezza, la citt\u00e0 di Enna; nella fascia sud-orientale, tra la provincia ragusana e quella siracusana, troviamo i monti Iblei, la cui cima pi\u00f9 alta, il monte Lauro, arriva a un'altezza di 986\u00a0metri. Ad ovest sorgono altri monti dall'altezza variabile, come i Sicani, la cui cima pi\u00f9 alta \u00e8 il monte Cammarata (1578\u00a0metri), e i monti di Palermo, cio\u00e8 le alture che circondano la Conca d'Oro, la pianura dove, affacciata sul mare, si estende il capoluogo siciliano.\nVulcani.\nLa Sicilia \u00e8 interessata da vari fenomeni di vulcanismo e da una frequente attivit\u00e0 effusiva che interessa anche alcune tra le isole circostanti. Nella zona orientale, visibile dallo Stretto di Messina, nonch\u00e9 dalla cima calabrese dell'Aspromonte, si erge la cima innevata dell'Etna, il maggior vulcano europeo, caratterizzato da periodi alterni di attivit\u00e0 stromboliana e da eruzioni di lave basaltiche intervallate a periodi di calma. Alto 3.343 metri, con le sue frequenti eruzioni ha ricoperto il territorio circostante della sua lava nera. La vicina piana di Catania non \u00e8 di origine vulcanica, bens\u00ec di origine alluvionale, essendo stata creata dai detriti trasportati nei secoli dai fiumi Dittaino, Gornalunga e Simeto.\nLa piana di Catania, insieme alla Conca d'Oro palermitana, alla piana di Gela e alla piana di Vittoria, costituisce l'esigua percentuale di pianure dell'isola siciliana (14,16% per un totale di 3.641,01\u00a0km\u00b2).\nIdrografia.\nI fiumi siciliani sono tutti di portata ed estensione limitate. Quelli appenninici a nord vengono chiamati \"fiumare\", e sono a carattere torrentizio in quanto d'estate sono quasi perennemente in secca. Gli unici corsi d'acqua che raggiungono delle dimensioni apprezzabili sono l'Imera Meridionale, il pi\u00f9 lungo dell'isola, e il Simeto, quello con il bacino idrografico pi\u00f9 ampio. Sfociano nel Mar Ionio il Simeto, l'Alcantara, il Ciane e l'Anapo, nel Mar Tirreno l'Imera Settentrionale e il Torto, mentre nel canale di Sicilia il Belice, il Platani, l'Imera Meridionale (o Salso), ed il Gela.\nPer quanto riguarda i laghi naturali, fatto salvo il Lago di Pergusa, la Sicilia ne \u00e8 praticamente priva essendo stato prosciugato, vari decenni fa, il Lago di Lentini. Il lago di Pergusa, di origine paleovulcanica, \u00e8 celebre per gli antichissimi miti e leggende che lo riguardano e per la fauna e per la flora che lo circonda; tutt'intorno ad esso corre un autodromo, in passato sede di un Gran Premio di Formula 3000. Il lago \u00e8 ormai a rischio di prosciugamento, non avendo immissari, a causa del costante prelievo di acqua per uso civile. La costruzione di dighe ha creato grandi invasi artificiali, come il lago dell'Ancipa e il lago Pozzillo (il maggiore dell'isola). Vanno ricordati anche il lago Arancio, il lago di Piana degli Albanesi e il lago di Ogliastro.\nCoste.\nDi forma triangolare, la Sicilia ebbe nell'antichit\u00e0 il nome di \"Trinacria\" e \"Triquetra\". Ha una notevole estensione costiera, con circa 1.152\u00a0km di coste.\nLe coste settentrionali, alte e rocciose (come quelle di Terrasini) si aprono sul Mar Tirreno con frequenti ed ampie insenature, come i golfi di Castellammare del Golfo, di Palermo, di Termini Imerese, di Patti, di Milazzo. Lingue di terra si protendono per molti chilometri sul mare, come nel caso di Capo San Vito, Capo Milazzo, Capo Rama.\nAd est la costa ionica \u00e8 pi\u00f9 varia; strette spiagge di ghiaia fin quasi a Taormina e fra la foce del fiume Alcantara e Riposto; frastagliata verso sud, con insenature e baie come quella di Giardini Naxos; laviche come ad Acireale, e di aspre scogliere basaltiche fino a Catania. L'ampio golfo di Catania presenta una spiaggia di sabbia dorata ma al suo termine la costa riprende ad essere rocciosa con una serie di fiordi, tra cui quello di Brucoli. Quindi l'ampia baia di Augusta, che ospita il pi\u00f9 grande porto commerciale della Sicilia, e il golfo di Siracusa nel quale la costa riprende ad essere sabbiosa fino quasi a Capo Passero.\nL'esteso litorale meridionale, caratterizzato prevalentemente da una costa bassa e sabbiosa, presenta un'unica rientranza di rilievo: il golfo di Gela sul quale si affacciano ben tre province: Agrigento, Caltanissetta e Ragusa. Le spiagge del sud della Sicilia sono generalmente ampie, sabbiose e spesso dall'aspetto selvaggio, talvolta incorniciate da suggestive scogliere bianche, come nel caso di Scala dei Turchi, Torre Salsa o di Eraclea Minoa.\nClima.\nIl clima della Sicilia \u00e8 mediterraneo, con estati calde e inverni miti. Sulla coste, soprattutto quella sud-occidentale, il clima risente maggiormente delle correnti africane e si verificano estati torride. Lungo il versante tirrenico, ed in generale nelle zone interne la temperatura \u00e8 pi\u00f9 bassa, gli inverni sono pi\u00f9 freddi e la piovosit\u00e0 aumenta. Sull'Etna il clima \u00e8 di tipo alpino.\nSoprattutto d'estate non \u00e8 raro che ci sia lo scirocco, il vento proveniente dal Sahara. La piovosit\u00e0 \u00e8 scarsa sull'acqua che si rivela deficitaria in alcune province dove sono frequenti le crisi idriche.\nStoria.\nLe pi\u00f9 antiche tracce umane nell'isola risalgono al 20.000 a.C. circa. In era preistorica fiorirono le culture dette di Stentinello, di Castelluccio, di Thapsos, e da qualche decennio \u00e8 stata indiziata anche una \"cultura\" dei dolmen. Popoli provenienti dal Medioriente e da ogni parte d'Europa vi s'insediarono nei vari millenni, stratificandosi e fondendosi con i popoli autoctoni. Si ricordino i Sicani, che in parte possono essere definiti come i discendenti dei primi abitatori dell'isola, i Siculi e gli Elimi.\nL'VIII secolo a.C. vide la Sicilia colonizzata dai Fenici e soprattutto dai Greci. Nei successivi 600 anni si verific\u00f2 l'ascesa della grande potenza di Siracusa, che con i tiranni Gerone I e Dionisio I unific\u00f2 sotto il proprio controllo, in una sorta di monarchia, tutta la Sicilia posta ad est del fiume Salso, inclusi pure molti centri abitati dai Siculi. Il successivo regno siceliota agatocleo, nel periodo della sua massima espansione, aveva come confine occidentale il Fiume Platani, estendendosi sulla parte orientale dell'isola; su Gela, su Akragas e sul suo circondario; su Selinunte; sui territori dei Siculi e dei Sicani (stanziati nell'interno), su Reghion, Locri e sull'estremit\u00e0 meridionale della Calabria. Solo l'estremit\u00e0 occidentale della Sicilia rimaneva in mano ai Cartaginesi, che controllavano le citt\u00e0 di Lilibeo, Drepanon e Panormo, e agli Elimi, loro alleati.\nDurante questa lunga fase storica, la Sicilia fu campo di battaglia delle guerre greco-puniche e poi delle romano-puniche. L'isola fu poi assoggettata dalla Repubblica romana e divenne parte dell'impero fino alla sua caduta, nel V secolo d.C..\nFu quindi terra di conquista e, durante l'Alto Medioevo, conquistata dai Vandali, dagli Ostrogoti, dai Bizantini e infine dagli Arabi, che ne ripristinarono dopo secoli l'indipendenza, istituendo l'Emirato di Sicilia, e dai Normanni. Questi ultimi fondarono il Regno di Sicilia, che dur\u00f2 dal 1130 al 1816; dopo la breve parentesi degli Angioini, con la rivolta del vespro, nel 1282, torn\u00f2 indipendente sotto la denominazione di Regno di Trinacria. L'isola poi divenne un vicereame di Spagna, pass\u00f2 brevemente ai Savoia e all'Austria e, infine, nel XVIII secolo, ai Borbone, sotto i quali, unito il regno di Sicilia al regno di Napoli, sorse nel 1816 il Regno delle Due Sicilie.\nLa Sicilia fu unita amministrativamente nel 1860 al Regno di Sardegna (poi divenuto Regno d'Italia) con un plebiscito, in seguito alla spedizione dei Mille, guidata da Giuseppe Garibaldi durante il Risorgimento. A partire dal 1946 la Sicilia \u00e8 divenuta regione autonoma e dal 1947 ha nuovamente un proprio parlamento, l'Assemblea regionale siciliana o ARS, istituita ancor prima della nascita della Repubblica italiana. Oggi l'ente regione \u00e8 denominato Regione Siciliana.\nNesonimo.\nNel XXIV libro dell'\"Odissea\" viene citata una terra detta \u03a3\u03b9\u03ba\u03b1\u03bd\u03af\u03b7 (Sikan\u00ece): non si sa se il toponimo si riferisse gi\u00e0 alla Sicilia. Per Erodoto, l'isola, ai tempi di Minosse, si chiamava Sikan\u00eca, nome successivamente modificato in Sikel\u00eca.\nTucidide, nel VI libro della \"Guerra del Peloponneso\", afferma che\nQuest'ultimo toponimo, il cui significato sarebbe \"che ha tre punte\" (in relazione alla particolare forma dell'isola), potrebbe derivare, a sua volta, da \u0398\u03c1\u03b9\u03bd\u03b1\u03ba\u03af\u03b7 (dall'etimologia incerta), attestato nell'\"Odissea\" di Omero e riferito all'isola in cui pascolavano i buoi di Helios, tradizionalmente identificata con la Sicilia (l'isola del Sole).\nIn seguito, secondo il racconto tucidideo, giunsero nell'isola i Siculi che, sconfitti in battaglia i Sicani e scacciatili verso le zone meridionali e occidentali dell'isola, trasformarono il nome in \u03a3\u03b9\u03ba\u03b5\u03bb\u03af\u03b1, da cui Sicilia.\nPriva di riscontri \u00e8 l'etimologia per cui il toponimo Sicilia deriverebbe dai termini greci \u03c3\u03c5\u03ba\u1fc6, \"fico\", ed \u1f10\u03bb\u03b1\u03af\u03b1, \"oliva\", a indicare prodotti tipici dell'agricoltura isolana che ne mettano in risalto la felicit\u00e0 climatica.\nGeografia politica.\nLa Sicilia costituisce circa il 98% dell'intera superficie della Regione Siciliana. Sul suo suolo insistono 383 comuni italiani (su 391 totali dell'intera regione), cos\u00ec ripartiti:\nSecondo l'ISTAT, i territori comunali di Licata nell'agrigentino, Aci Castello nel catanese, Taormina nel messinese, Isola delle Femmine nel palermitano, Ispica nel ragusano, Augusta, Noto, Pachino, Portopalo di Capo Passero e Siracusa nel siracusano, Erice, Marsala, Petrosino e Trapani nel trapanese sono parzialmente costituiti da isole marittime.\nPorti.\nIl traffico marittimo ha i suoi maggiori punti di riferimento nei porti di Messina, Palermo, Catania, Trapani, Augusta e Gela.\nIl porto di Messina \u00e8 il pi\u00f9 grande porto naturale attrezzato della Sicilia, utilizzato sia come porto commerciale che militare (\u00e8 sede di uno storico arsenale militare) e che, con il movimento annuo di circa 10 milioni di passeggeri, \u00e8 il primo porto italiano nel settore. \nIn provincia va inoltre ricordata l'importanza del porto di Milazzo, che effettua collegamenti con le isole Eolie, Ustica e Napoli.\nIl porto di Palermo \u00e8 uno degli scali merci e passeggeri pi\u00f9 importanti del Mediterraneo, , attorno al quale si svilupp\u00f2 la prima citt\u00e0; nell'Ottocento divenne sede di prestigiose compagnie di navigazione, e negli ultimi anni ha avuto molta importanza il settore crocieristico, settore nel quale ha registrato enormi aumenti che lo hanno reso una delle mete preferite d'Italia e prima meta del meridione. I suoi cantieri sono tra i pi\u00f9 attivi dell'Italia, e ogni anno sono tante le parti di navi qui costruite.\nI porti di Messina, Catania e Riposto sino al 1860 erano fra i principali porti commerciali del Mediterraneo in quanto dal primo partiva il grano e la seta per quasi tutta l'Europa; dal secondo manufatti, prodotti agricoli e zolfi semilavorati; dal terzo soprattutto vini del comprensorio etneo.\nSi colloca quarto scalo siciliano, il porto di Trapani, che ai tempi dei Romani assieme al porto di Marsala rivestiva una grande importanza nel Mediterraneo, sia per il sale e la sua esportazione, ma anche per il tonno rosso e il corallo, per cui Trapani \u00e8 oggi una meta ricercata in tutto il mondo.\nAttualmente Trapani effettua collegamenti giornalieri con i maggiori porti del nord e centro Italia, con le isole Egadi, e persino con la Tunisia e la Sardegna.\nIn provincia di Trapani vanno annoverati anche il pi\u00f9 grande porto peschereccio della Sicilia, il porto di Mazara del Vallo.\nInoltre si ricordi il porto di Marsala che collega alle isole Egadi e Pantelleria, e il porto turistico di Castellammare del Golfo.\nTestimonianza dell'archeologia navale \u00e8 Marsala, dove sono state rinvenute diverse navi puniche; le stesse battaglie combattute nelle Egadi e zone circostanti tra romani e cartaginesi, e prima tra Greci e Fenici (ad esempio Mothia) hanno lasciato resti di una grande attivit\u00e0 e civilt\u00e0 marinara, sin dal passato.\nIl porto di Gela, che \u00e8 il sesto dell'isola per tonnellate di merci movimentate, sposta soprattutto prodotti petroliferi e carichi secchi in quanto serve il polo petrolchimico della citt\u00e0; il vicino porto rifugio ha invece carattere turistico e commerciale.\nConsiderando i flussi turistici va ricordato anche il porto di Porto Empedocle in provincia di Agrigento, famoso per essere l'unico scalo italiano ad effettuare, via mare, una traversata diretta per le isole Pelagie.\nInfine occorre ricordare altri porticcioli minori, specialmente quelli delle mete turistiche, Terrasini, Cefal\u00f9, San Vito Lo Capo, e quelli dedicati alla pesca come Sciacca, Scoglitti, Porto Palo e molti altri.\nIn Sicilia si ha una forte carenza di porti turistici in grado di gestire l'importante traffico diportistico, con la possibilit\u00e0 di una buona ricaduta occupazionale ed economica, anche se \u00e8 in fase di realizzazione il porto turistico di Siracusa nell'attuale molo Sant'Antonio; un altro importante porto \u00e8 quello di Marina di Ragusa che ha iniziato le attivit\u00e0 il 3 luglio 2009, ha una capienza di oltre 800 posti barca e sar\u00e0 uno dei 3 \"porti Hub turistici\" della Sicilia; da non dimenticare, infine, il porto di Pozzallo che, oltre al trasporto merci, viene impiegato per pi\u00f9 collegamenti quotidiani con Malta. Il vero problema \u00e8 spesso legato a motivazioni burocratiche, ma anche alla carenza di fondi necessari per all'ammodernamento e la gestione delle strutture stesse. Altri porti turistici sono in realizzazione nel trapanese, nel messinese e nel palermitano.\nCultura.\nInsularit\u00e0, isolamento e isolitudine.\nL'insularit\u00e0 della Sicilia nel mondo antico.\nFin dai tempi di Esiodo presso gli antichi sorse il dibattito sull'originale natura della Sicilia, poich\u00e9 fu opinione diffusa una sua iniziale appartenenza alla penisola (\u03c7\u03b5\u03c1\u03c3\u03cc\u03bd\u03b7\u03c3\u03bf\u03c2) dell'Italia; il problema, talora connesso a determinate visioni politiche e ideologiche, ruotava intorno alla formazione dello Stretto di Messina, che tuttora costituisce il punto pi\u00f9 vicino tra l'isola e il continente.\nNel mondo greco, costellato di isole, la Sicilia costituiva un'\"apor\u00eca\": risultava essere, infatti, un'isola grande, la maggiore del Mediterraneo gi\u00e0 nella conoscenza geografica degli antichi; si trovava vicinissima al continente, da esso separata da uno stretto e pericoloso braccio di mare, seppur navigabile in ambo i sensi; la feracit\u00e0 e la ricchezza della sua terra, infine, l'avevano resa autosufficiente e, al contempo, terra ambita e bramata ma capace di libert\u00e0.\nPur non accennando alla questione sull'originale condizione della Sicilia, Tucidide offre un'immagine della Sicilia profondamente insulare, al contempo causa di valori e di aspetti negativi a cui porre attenzione. Lo storiografo, infatti, metteva in guardia gli ateniesi mettendo in evidenza due elementi fondamentali:\nLa dimensione insulare della Sicilia \u00e8 messa maggiormente in rilievo nei capitoli della cosiddetta \"archaiologia\" tucididea, nei quali l'autore elenca i popoli che, di volta in volta, hanno abitato l'isola.\n\u00c8, tuttavia, Diodoro Siculo a fornire il maggior numero di informazioni sull'origine e la formazione della Sicilia come isola, e lo fa nei capitoli conclusivi del quarto libro, quelli che precedono immediatamente la \u03bd\u03b7\u03c3\u03b9\u03c9\u03c4\u03b9\u03ba\u1f74 \u03b2\u03af\u03b2\u03bb\u03bf\u03c2, il \u00ablibro delle isole\u00bb (che, non a caso, si apre con la descrizione della Sicilia). Riferendo delle attivit\u00e0 benefiche di Orione in quel di Zancle (formazione e organizzazione del territorio, della penisola falciata e del promontorio), Diodoro pone l'attenzione sulla formazione dello Stretto e - di conseguenza - sull'insularit\u00e0 della Sicilia. Tre sono le versioni a lui note:\nSubito dopo, lo storiografo di Agira inaugura il quinto libro della \"Bibliotheca historica\" con la descrizione della Sicilia, prima nella gerarchia insulare \u00abper la ricchezza e fertilit\u00e0 del suolo e per l'antichit\u00e0 dei miti che la riguardano\u00bb; ne passa in rassegna le prime popolazioni, sottolineando l'autoctonia dei Sicani e l'abbondanza dei fertili doni che Demetra e Kore hanno generosamente elargito all'isola.\nDiversa la posizione di Strabone: la sua visione fortemente romanocentrica lo indusse a considerare la Sicilia una semplice appendice dell'Italia, con cui l'isola costituisce un tutt'uno.\nL'insularit\u00e0 odierna.\nPer i siciliani, l'Italia peninsulare \u00e8 il \u00abcontinente\u00bb per antonomasia e \u00abcontinentali\u00bb sono gli abitanti delle altre regioni italiane, eccezion fatta - ovviamente - per i sardi. Per Matteo Collura a differenza di questi ultimi, la cui condizione isolana (e isolata) \u00e8 innanzitutto una realt\u00e0 geografica, per i siciliani - \u00abi quali non perdono occasione di dichiararsi isolani pi\u00f9 degli stessi sardi\u00bb - l'insularit\u00e0 \u00e8 soprattutto psicologica, mentale, una suggestione."}
{"id": "3856780", "revid": "94902", "url": "https://it.wikipedia.org/wiki?curid=3856780", "title": "Pubblicazioni di Asterix il gallico", "text": ""}
{"id": "3856782", "revid": "94902", "url": "https://it.wikipedia.org/wiki?curid=3856782", "title": "Albi di Asterix", "text": ""}
{"id": "3856785", "revid": "104485", "url": "https://it.wikipedia.org/wiki?curid=3856785", "title": "Vecchio Nuovo Anno", "text": ""}
{"id": "3856791", "revid": "6923", "url": "https://it.wikipedia.org/wiki?curid=3856791", "title": "Betting exchange", "text": "Con betting exchange, si intende una particolare tipologia di scommesse online, diventata legale in Italia e messa a disposizione dei giocatori il 7 aprile 2014. In gergo questa modalit\u00e0 di scommesse \u00e8 conosciuta anche con il nome di punta e banca, da non confondere con il gioco del Punto Banco, una variante del baccarat.\nStoria.\nI primi allibratori ad accettare il Betting Exchange furono flutter.com e Betfair. Flutter e Betfair si unirono nel 2001, con Betfair scelto come allibratore primario. Il sito flutter.com chiuse nel gennaio 2002, da allora Betfair ha mantenuto una posizione da leader nel mercato del Betting Exchange.\nCome funziona.\nLa logica di questo tipo di scommessa, molto popolare fuori dall'Italia, differisce da quelle tradizionali poich\u00e9 non prevede pi\u00f9 il classico binomio allibratore-scommettitore dove il primo funge da banco, e il secondo si occupa della puntata. Nel punta e banca infatti un utente pu\u00f2 decidere di svolgere il ruolo del banco, scegliendo un determinato evento sportivo e proponendo una propria quota per la scommessa (bancata). A questo punto, uno o pi\u00f9 utenti potranno fare la loro puntata e piazzare una somma di denaro su quella quota, \"abbinando\" la loro giocata al denaro di chi ha bancato. Oppure viceversa, un utente che sceglie una quota di Punta e resta in attesa che un altro utente scommetta in maniera opposta, alla quota. Alla fine dell'evento, i soldi abbinati di entrambi verranno accreditati sul conto del vincitore, al netto di una commissione trattenuta dal portale che offre il servizio. \nLo scommettitore ha la possibilit\u00e0 dunque di assumere le vesti di allibratore, potendo avere un confronto diretto con un altro scommettitore di cui non conoscer\u00e0 mai l'identit\u00e0. \nIn Italia questa modalit\u00e0 di scommessa \u00e8 disciplinata dal decreto legge n.47 del 18 marzo 2013 conosciuta come \"decreto legge sui sistemi di gioco diretti tra giocatori\". Ecco i parametri:"}
{"id": "3856793", "revid": "131358", "url": "https://it.wikipedia.org/wiki?curid=3856793", "title": "Abdel El Kaoutari", "text": ""}
{"id": "3856799", "revid": "767487", "url": "https://it.wikipedia.org/wiki?curid=3856799", "title": "The Door That Has No Key", "text": "The Door That Has No Key \u00e8 un film muto del 1921 diretto da Frank Hall Crane.\nProduzione.\nIl film fu prodotto dalla Alliance Film Corporation,\nDistribuzione.\nDistribuito dalla Alliance Film Corporation, il film usc\u00ec nelle sale cinematografiche britanniche nel 1921. Il film viene considerato perduto."}
{"id": "3856806", "revid": "159980", "url": "https://it.wikipedia.org/wiki?curid=3856806", "title": "Komsomolskaja Pravda", "text": ""}
{"id": "3856808", "revid": "599013", "url": "https://it.wikipedia.org/wiki?curid=3856808", "title": "H\u00e9ctor Gonz\u00e1lez Garz\u00f3n", "text": "Carriera.\nPrese parte con la Nazionale colombiana ai Mondiali del 1962."}
{"id": "3856809", "revid": "380654", "url": "https://it.wikipedia.org/wiki?curid=3856809", "title": "The Best Exotic Marigold Hotel", "text": ""}
{"id": "3856810", "revid": "287204", "url": "https://it.wikipedia.org/wiki?curid=3856810", "title": "Hector Gonzalez Garzon", "text": ""}
{"id": "3856812", "revid": "1632387", "url": "https://it.wikipedia.org/wiki?curid=3856812", "title": "Forsaken (gruppo musicale)", "text": "I Forsaken sono un gruppo Epic doom metal nati a Malta. Fondati nel 1990 a Fgura, originariamente suonavano progressive metal. Rientrano nella categoria dei gruppi che trattano tematiche cristiane e di conseguenza i loro testi sono legati al christian metal.\nI Forsaken hanno vinto i Malta Music Awards nella categoria Best Heavy Metal Act.\nStoria del gruppo.\n1990 - 1997.\nNel 1989 il gruppo si chiamava Blind Alley e dopo alcuni cambi di line-up, nel 1990, prese il nome di Forsaken. Il genere proposto \u00e8 progressive metal. Nel 1991 esce la prima Demo dal titolo \"Requiem\" grazie al quale vengono messi sotto contratto dalla label francese Arkham Production per la realizzazione di un sette pollici. Nel 1993 esce l'EP Virtues Of Sanctity. Nel 1997 il primo full-length Evermore sotto la label maltese Storm Records.\n1998 - Oggi.\nDopo la pubblicazione del primo full-length la band si scioglie per circa un anno per poi riformarsi e orientandosi verso un sound epic doom metal. Nel gruppo entra a far parte un tastierista, Mario Ellul. Purtroppo lo storico chitarrista della band, Daniel Magri, si ammala di cancro nel 1999 e dopo due anni viene a mancare. La band non si perde d'animo e sul finire del 2001 pubblica il mini Iconoclast sotto l'etichetta scozzese Golden Lake. Con la stessa etichetta pubblicano i full-length Anima Mundi nel 2004 e Dominaeon nel 2005. Nel 2006 la Golden Lake chiude e i Forsaken passano sotto l'etichetta svedese I Hate la quale pubblica nel 2009 l'album After the fall 2 nel 2010 e lo split Tales of Doom and Woe."}
{"id": "3856813", "revid": "533647", "url": "https://it.wikipedia.org/wiki?curid=3856813", "title": "Germ\u00e1n Aceros", "text": "Carriera.\nPrese parte con la Nazionale colombiana ai Mondiali del 1962.\nSegn\u00f2 in totale 104 reti nel campionato colombiano."}
{"id": "3856814", "revid": "536159", "url": "https://it.wikipedia.org/wiki?curid=3856814", "title": "Leyn\u00ec", "text": ""}
{"id": "3856815", "revid": "767487", "url": "https://it.wikipedia.org/wiki?curid=3856815", "title": "Michael Gspurning", "text": ""}
{"id": "3856816", "revid": "621682", "url": "https://it.wikipedia.org/wiki?curid=3856816", "title": "Hern\u00e1n Aceros", "text": ""}
{"id": "3856817", "revid": "621682", "url": "https://it.wikipedia.org/wiki?curid=3856817", "title": "Herm\u00e1n Aceros", "text": ""}
{"id": "3856818", "revid": "287204", "url": "https://it.wikipedia.org/wiki?curid=3856818", "title": "German Aceros", "text": ""}
{"id": "3856819", "revid": "392652", "url": "https://it.wikipedia.org/wiki?curid=3856819", "title": "Cosmo Hamilton", "text": "Biografia.\nNato in Inghilterra nel 1870, quando cominci\u00f2 a scrivere prese il nome da nubile della madre. \u00c8 autore di dozzine di romanzi che pubblicava a cadenza annuale. Dai suoi lavori vennero tratti numerosi film. Scrisse anche per Broadway e lavor\u00f2 come sceneggiatore.\nVita privata.\nEra il fratello degli scrittori A. Hamilton Gibbs e Sir Philip Gibbs. Durante la prima guerra mondiale, fu arruolato come tenente nel Royal Naval Air Service.\nSi spos\u00f2 due volte: la prima con Beryl Faber, nata Beryl Crossley Smith, la sorella dell'attore C. Aubrey Smith, che mor\u00ec nel 1912. La seconda, con Julia Bolton, che era stata sposata con il commediografo Guy Bolton."}
{"id": "3856820", "revid": "1543377", "url": "https://it.wikipedia.org/wiki?curid=3856820", "title": "Rolando Serrano", "text": "Carriera.\nPrese parte con la Nazionale colombiana ai Mondiali del 1962 e al Campeonato Sudamericano del 1963."}
{"id": "3856821", "revid": "22356", "url": "https://it.wikipedia.org/wiki?curid=3856821", "title": "Ponte di Bering", "text": ""}
{"id": "3856822", "revid": "599013", "url": "https://it.wikipedia.org/wiki?curid=3856822", "title": "Antonio Rada", "text": "Carriera.\nPrese parte con la Nazionale colombiana ai Mondiali del 1962.\nSegn\u00f2 in totale 157 reti nel campionato colombiano."}
{"id": "3856823", "revid": "621682", "url": "https://it.wikipedia.org/wiki?curid=3856823", "title": "Jos\u00e9 Antonio Rada", "text": ""}
{"id": "3856826", "revid": "767487", "url": "https://it.wikipedia.org/wiki?curid=3856826", "title": "Donne d'America", "text": "Donne d'America (\"Who Cares?\") \u00e8 un film muto del 1919 diretto da Walter Edwards. La sceneggiatura firmata da Julia Crawford Ivers, si basa sul romanzo \"Who Cares?\" di Cosmo Hamilton, pubblicato a Londra e New York nel 1919.\nTrama.\nJoan Ludlow scappa dalla casa dei nonni per andare a sposarsi con Martin Grey, il suo vicino di casa, un uomo molto ricco. Martin la sposa soprattutto per proteggere la giovane che ha degli atteggiamenti infantili. Joan adotta il motto \"Who cares?\" e si getta a capofitta nella turbolenta vita moderna che la tiene spesso lontano dal marito. Corteggiata da Gilbert Palgrave, il marito della sua migliore amica, Joan trascura Martin che, per consolarsi, cade tra le braccia di Toodles, una ballerina. Joan li scopre insieme ma, nonostante ci\u00f2, quando Gilbert cerca di metterle le mani addosso, lo respinge. Lui allora la minaccia con una pistola ma la donna \u00e8 salvato dall'intervento del marito. I due sposi si riconciliano e scoprono di amarsi veramente.\nProduzione.\nIl film fu prodotto dalla Select Pictures Corporation.\nDistribuzione.\nDistribuito dalla Select Pictures Corporation, il film - presentato da Lewis J. Selznick - usc\u00ec nelle sale cinematografiche statunitensi il 25 gennaio 1919. In Italia venne distribuito dalla \"International Ocean\" nel 1927."}
{"id": "3856831", "revid": "729019", "url": "https://it.wikipedia.org/wiki?curid=3856831", "title": "Jarama (metropolitana di Madrid)", "text": "Jarama \u00e8 una stazione della linea 7 della metropolitana di Madrid.\nSi trova sotto alla Plaza de Guernica, nel comune di San Fernando de Henares.\nLa stazione prende il nome dal fiume Jarama.\nStoria.\nLa stazione \u00e8 stata inaugurata il 5 maggio 2007 insieme al tratto del MestroEste.\nAccessi.\nVestibolo Jarama"}
{"id": "3856832", "revid": "729019", "url": "https://it.wikipedia.org/wiki?curid=3856832", "title": "Henares (metropolitana di Madrid)", "text": "Henares \u00e8 una stazione della linea 7 della metropolitana di Madrid.\nSi trova sotto alla Avenida de Algorta nel comune di San Fernando de Henares, nelle vicinanze del fiume Henares.\nStoria.\nLa stazione \u00e8 stata inaugurata il 5 maggio 2007 insieme al tratto del MestroEste ed \u00e8 stata capolinea fino all'apertura della stazione di Hospital del Henares, l'11 febbraio 2008.\nAccessi.\nVestibolo Henares"}
{"id": "3856833", "revid": "729019", "url": "https://it.wikipedia.org/wiki?curid=3856833", "title": "Hospital del Henares (metropolitana di Madrid)", "text": "Hospital del Henares \u00e8 una stazione della linea 7 della metropolitana di Madrid.\nSi trova presso l'Hospital del Henares, nel comune di Coslada.\nStoria.\nLa stazione \u00e8 stata inaugurata il 5 maggio 2007 insieme al tratto del MestroEste, ma divenne operativa soltanto l'11 febbraio 2008, quando venne aperto al pubblico l'ospedale.\nAccessi.\nVestibolo Hospital del Henares"}
{"id": "3856834", "revid": "767487", "url": "https://it.wikipedia.org/wiki?curid=3856834", "title": "David Estrada", "text": ""}
{"id": "3856838", "revid": "729019", "url": "https://it.wikipedia.org/wiki?curid=3856838", "title": "Isola Prodolgovatyj", "text": "L'isola Prodolgovatyj (in russo \u041e\u0441\u0442\u0440\u043e\u0432 \u041f\u0440\u043e\u0434\u043e\u043b\u0433\u043e\u0432\u0430\u0442\u044b\u0439, \"ostrov Prodolgovatyj\", in italiano \"isola oblunga\") \u00e8 un'isola russa bagnata dal mare di Kara.\nAmministrativamente fa parte del distretto di Tajmyr del Territorio di Krasnojarsk, nel Circondario federale della Siberia.\nGeografia.\nL'isola \u00e8 situata direttamente a est del capo di Ivanov (\u043c\u044b\u0441 \u0418\u0432\u0430\u043d\u043e\u0432\u0430, \"mys Ivanova\") sulla penisola di Pallas (\u043f\u043e\u043b\u0443\u043e\u0441\u0442\u0440\u043e\u0432 \u041f\u0430\u043b\u043b\u0430\u0441\u0430, \"poluostrov Pallasa\"), una parte della penisola Zarja. Si trova a nord della costa di Chariton Laptev (\u0431\u0435\u0440\u0435\u0433 \u0425\u0430\u0440\u0438\u0442\u043e\u043d\u0430 \u041b\u0430\u043f\u0442\u0435\u0432\u0430, \"bereg Charitona Lapteva\"), sulla costa occidentale della penisola del Tajmyr. Fa parte della Riserva naturale del Grande Artico.\n\u00c8 una isola di forma allungata (da qui il nome russo) e irregolare, che misura circa 4\u00a0km di lunghezza e 1,6\u00a0km di larghezza massima. Il punto pi\u00f9 alto \u00e8 di 42\u00a0m s.l.m. nella parte centrale. Le coste settentrionali raggiungono i 12\u00a0m d'altezza.\nIsole adiacenti.\nProdolgovatyj \u00e8 la maggiore di un gruppo di isolette che si estendono da ovest a est nel mare di Kara, al largo del capo di Ivanov, ma che, sulle mappe, non sono considerate un arcipelago.\nQueste isole sono:\nAltre isole nelle vicinanze:"}
{"id": "3856839", "revid": "729019", "url": "https://it.wikipedia.org/wiki?curid=3856839", "title": "Acacias (metropolitana di Madrid)", "text": "Acacias \u00e8 una stazione della linea 5 della metropolitana di Madrid.\nSi trova sotto al Paseo de las Acacias.\nLa stazione funge da interscambio con quella di Embajadores posta sulla linea 3. Entrambe le fermate sono collegate tramite una galleria che permette di spostarsi da una linea all'altra in pochi minuti senza bisogno di risalire in superficie.\nStoria.\nIl 6 giugno 1968 fu aperta la linea 5 tra Carabanchel e Callao e la stazione di Acacias fu unita a quella di Embajadores attraverso un lungo tunnel per permettere l'interscambio tra le due linee.\nAccessi.\nVestibolo Acacias"}
{"id": "3856840", "revid": "1494169", "url": "https://it.wikipedia.org/wiki?curid=3856840", "title": "Cuore di campione", "text": ""}
{"id": "3856851", "revid": "124386476", "url": "https://it.wikipedia.org/wiki?curid=3856851", "title": "NASCAR Sprint Cup Series 2010", "text": "La NASCAR Sprint Cup Series 2010 \u00e8 stata la 62\u00aa della storia della NASCAR."}
{"id": "3856857", "revid": "812213", "url": "https://it.wikipedia.org/wiki?curid=3856857", "title": "Elisha Cook jr.", "text": ""}
{"id": "3856858", "revid": "1784938", "url": "https://it.wikipedia.org/wiki?curid=3856858", "title": "Incroyables e Merveilleuses", "text": "Gli Incroyables e le Merveilleuses (Incredibili e Meravigliose, le donne corrispondenti) sono gli esponenti di una moda della Francia del periodo Termidoriano e poi del Direttorio caratterizzata da un lusso estremo ostentato e da stravaganze esibite nell'abbigliamento e nella condotta di vita originati da una reazione ai tristi tempi che la societ\u00e0 francese aveva attraversato durante il Terrore rivoluzionario.\nQuadro storico.\nIl 27 luglio del 1794 la caduta di Robespierre segna l'inizio della reazione termidoriana antigiacobina. Gi\u00e0 all'indomani della sua morte sul patibolo nelle strade ricominciarono a circolare le carrozze, i signori ripresero al loro servizio maggiordomi e domestici. Quando alla Convenzione di termidoro fu abolita la \"legge del massimo\" e soprattutto quando il Direttorio prese il potere sostituendo la Convenzione nazionale, i negozi facevano mostra di opulente vetrine straboccanti di merci.\nAll'indomani della fine del Terrore i francesi usciti dalla prigione a partire dal 5 agosto 1794, o ritornati dall'esilio o anche soltanto felici di vedere la fine del Terrore, si abbandonarono freneticamente ai piaceri della vita.\nFra i trenta o quaranta teatri e i 644 balere che facevano buoni guadagni, c'erano i \"balli delle vittime\", dove erano ammessi soltanto quelli che dichiaravano di aver perduto dei parenti sul patibolo e dove si ballava vestiti a lutto e ci si salutava con un rigido inchino della testa come se questa fosse stata tagliata dalla lama della ghigliottina. Alcune donne, vedove, mettevano nastri rossi o neri al collo in memoria dei mariti decapitati, o guanti bianchi simboleggianti l'innocenza.\nSebbene queste mode stravaganti siano attestate, \u00e8 stata comunque messa in dubbio la veridicit\u00e0 storica dei balli delle vittime, la cui esistenza \u00e8 approfondita solo anni dopo ad esempio negli scritti di Thomas Carlyle (\"The French Revolution\" del 1837, in cui si fa uso di fonti anche dubbie come pamphlet e pubblicistica) e diede origine a leggende gotiche in epoca romantica, come quella che fa da sfondo al romanzo di Alexandre Dumas padre \"La ghigliottinata. La dama dal nastro di velluto\" (1849). Politicamente erano termidoriani o aderenti al Club di Clichy (monarchici moderati), o membri della Pianura, nemici dei Montagnardi.\nNei teatri si applaudivano gli accenni critici del giacobinismo e della tirannia; i membri della \"giovent\u00f9 dorata\", i \"muscadins\" (\"moscardini\") sopravvissuti alla Rivoluzione applaudivano invece le allusioni ostili alla Repubblica.\nLa canzone \"Le R\u00e9veil du peuple\" (Il risveglio del popolo), considerata prima reazionaria ora risuonava dappertutto. Il cantante Ange Pitou vendeva nelle strade e nei crocicchi canzonette contro il Direttorio.\nGli \"Incredibili\".\nIn questo ambiente sociale i giovani che dettavano la moda del tempo, dalla scelta degli abiti fino al modo di parlare, lanciarono una nuova moda: gli \"elegants\" (elegantoni, predecessori dei \"dandies\" inglesi) portavano delle lunghe trecce che ricadevano sulle spalle o capelli lasciati crescere lungo le tempie che venivano chiamati \"orecchie di cane\"; un pettine di corno raccoglieva in un ciuffo dietro la testa (a raffigurare il modo con cui si presentavano al patibolo i condannati a morte) i capelli che dovevano essere tagliati con il rasoio e non con le forbici, considerate troppo comuni e volgari. Portavano poi dei grandi anelli alle orecchie, enormi occhiali sul naso oppure un grande pince-nez con una lunga asta davanti agli occhi come se fossero affetti da una forte miopia.\nI segni principali che facevano riconoscere gli eleganti di quest'epoca erano delle \"redingote\" molto corte, un abito con un grande colletto che faceva una gobba sulla schiena come se fossero gobbi, una gigantesca cravatta come se si volesse nascondere un gozzo o delle scrofole, dei calzoni corti al ginocchio di velluto o di seta nera o verde cascanti e che facevano sembrare i loro ginocchi gonfi e deformi, delle calzette variegate, attorcigliate sulle gambe e calati alle caviglie, come se non avessero i polpacci. \nNelle occasioni speciali l'\"incredibile\" sostituiva la sua corta redingote con un abito dal taglio squadrato e dai grandi baveri, indossava un cappello a cilindro di enormi dimensioni, portato chiuso sotto il braccio, e calzava scarpe a punta che ricordavano le calzature del Medioevo. Il loro abbigliamento fu messo in caricatura da Carle Vernet: bicorno a mezza luna, parrucca infarinata, colletto nero, cravatta che avvolgeva tutto il collo in segno di lutto per l'esecuzione di Luigi XVI, detta \u00e9crou\u00e9lique, 17 bottoni di perla in onore di Luigi XVII, l'abito troppo stretto, un enorme monocolo e un bastone piombato e nodoso in pugno.\nNon contenti di sembrare miopi, mascherati e deformi, gli Incredibili e le Meravigliose si distinguevano anche per la singolarit\u00e0 e l'affettazione del loro modo di pronunciare le parole: si rifiutavano di pronunciare la lettera \"r\", la prima lettera della parola \"Rivoluzione\" che aveva causato le loro disgrazie. Se ad esempio si raccontava loro qualcosa che li stupiva, essi esclamavano: \u00abPa'ola mia d'ono'e! \u00c8 inc(h)'edibile!\u00bb. Da qui venne loro il nomignolo di \"incredibili\" o quello di \"moscardini\" dato loro dal popolo.\nSebbene essi volessero sembrare inoffensivi, gli Incredibili non uscivano di casa se non portando con loro un'enorme bastone, nodoso e a spirale che essi chiamavano il loro \"potere esecutivo\" e di cui si servivano per dare la caccia e bastonare i giacobini. Per riconoscersi tra di loro avevano adottato una parrucca bionda e un colletto nero il che causava loro delle continue risse sia con i colletti rossi democratici che con i soldati della Repubblica. Alla fine del 1794 Louis-Marie-Stanislas Fr\u00e9ron guid\u00f2 i Moscardini all'assalto del Club dei Giacobini, ottenendone la chiusura. Una volta messi fuori gioco giacobini, montagnardi e sanculotti pi\u00f9 accesi, la Convenzione termidoriana tent\u00f2 di sbarazzarsi dei moscardini chiudendo il Caf\u00e9 de Chartres. Cos\u00ec essi, guadagnati alla causa dell\"'ancien r\u00e9gime\" per il ritorno dell'assolutismo, appoggiarono la rivolta realista di vendemmiaio, che fall\u00ec. Da allora i \"muscadins\" rappresentarono soltanto \"una protesta d'eleganza in una guerra di merletti\". In seguito al crescere della minaccia realista, il Direttorio si riavvicin\u00f2 ai montagnardi per un periodo. Queste bande di giovani tornarono in auge solo dopo il 1798, ma la moda mut\u00f2 nel frattempo in favore dello stile Direttorio, pi\u00f9 sobrio e neoclassico.\nIl salotto di Barras, il nuovo reggente, quelli di Th\u00e9r\u00e9sa Tallien (\"Notre-Dame du Thermidor\"), quelli della scuola di ballo del Palazzo Thelluson, furono i principali luoghi di riunione di questa \"giovent\u00f9 dorata\". Vi si vedevano figurare i bei ballerini del tempo, i Tr\u00e9nitz, i Lafitte, un certo numero di giovani i cui nomi aristocratici avevano avuta un tutt'altro genere di notoriet\u00e0 nell'Ancien R\u00e9gime. Vi si notava anche spesso un uomo al quale non doveva importare una stravaganza in pi\u00f9: il vecchio duca di Lauraguais, che imitava, esagerando, il costume barocco e l'incomprensibile parlare bleso della giovane generazione.\nLe \"Meravigliose\".\nLe elegantone del 1797 non si fecero sopravanzare dai loro cavalieri: le Meravigliose, prendendo a prestito l'antichit\u00e0 pagana, pretendevano di vestirsi con un abbigliamento che consisteva principalmente in mantelli, abiti, tuniche alla greca o alla romana. \nLa mitologia era all'ordine del giorno: vi erano tuniche alla Cerere e alla Minerva, redingote alla Galatea, vestiti alla Flora, alla Diana, all'Onfale. Si vestivano solo con stoffe leggere e trasparenti cos\u00ec aderenti che non era possibile farvi delle tasche, allora le Meravigliose s'inventarono di portare il fazzoletto in un sacchetto chiamato alla greca \"balantine\" o alla latina \"reticule\". Calzavano coturni, sandali allacciati sopra le caviglie con cordoni incrociati o fasce ornate di perle. Qualcuna aggiunse a questo abbigliamento nuove eccentricit\u00e0: la regina delle meravigliose, Th\u00e9r\u00e9sa Tallien si invent\u00f2 di ornare le dita dei piedi con anelli costosi e altre la imitarono e aggiunsero dei cerchi d'oro alla gambe. Talvolta su una grande parrucca bionda innalzavano immensi cappelli, portavano i capelli corti e scalati come quelli dei busti romani maschili: capelli \"alla Bruto\", nelle donne chiamato anche \"alla Tito\" (dall'acconciatura degli attori che nei decenni precedenti avevano interpretato il ruolo di Tito Giunio Bruto, figlio di Lucio Giunio Bruto, nella tragedia \"Brutus\" di Voltaire (1730), oppure per estensione dai busti dell'imperatore Tito), o \"alla vittima\", sempre in ricordo dei ghigliottinati. \nQuesta moda (stile Direttorio) si trasformer\u00e0 poi nel Consolato nella moda femminile in uso durante il successivo stile Impero, entrambi influenzati dal neoclassicismo ma anche dagli ultimi anni dell'Antico Regime; oltre alle camicie alla greca (spesso derivate dal vestiario che utilizzavano nelle prigioni ma anche simbolo di semplicit\u00e0) si usavano infatti boccoli e \"chemise \u00e0 la Reine\", come nella parte finale dello stile Maria Antonietta.\nLe regine della moda di allora erano, oltre Th\u00e9r\u00e9sa Tallien, soprannominata \"Nostra Signora del Termidoro\", Fortun\u00e9e Hamelin, che spinse ancora pi\u00f9 lontano l'audacia delle novit\u00e0, Juliette R\u00e9camier (futura amante di Fran\u00e7ois-Ren\u00e9 de Chateaubriand diversi anni dopo) di cui David e il barone G\u00e9rard ci hanno lasciato un ritratto, Madame de Sta\u00ebl e Madame Raguet, che si paragonava a Minerva e a Giunone. \nTeresa Tallien, Juliette R\u00e9camier e Giuseppina di Beauharnais (Madame Bonaparte, detta \"Nostra Signora delle Vittorie\") furono soprannominate anche le \"tre Grazie del Direttorio\".\nMolte Meravigliose si inventarono di mostrarsi durante le passeggiate e nei giardini pubblici coperte soltanto da vestiti di garza trasparente. Il pubblico se ne scandalizz\u00f2 e una riprovazione generale si sollev\u00f2 contro queste \"ultrameravigliose\" che furono costrette a rinunciare a queste innovazioni.\nRaffigurazioni.\nSi videro anche, in questo periodo, molte \"Madame Angot\", ossia popolane arricchite dell'ultima ora, offrire lo spettacolo burlesque travestendosi da meravigliose e indossando vestiti greci con una ridicola goffaggine.\nCarle Vernet ha dato nelle sue caricature di \"Elegants\" del 1795, di \"Incroyables\" e di \"Merveilleuses\" del Direttorio un curioso modello del costume delle classi fatue che ebbero un successo popolare.\nNell'anno III apparve il \"Giornale degli Incredibili\" o \u00abgli uomini dalla \"pa'ola d'ono'e\u00bb di Car. - \"Diatriba contro gli Incredibili\"."}
{"id": "3856861", "revid": "1543377", "url": "https://it.wikipedia.org/wiki?curid=3856861", "title": "Auto GP 2012", "text": "La stagione 2012 dell'Auto GP World Series \u00e8 stata la terza del campionato di Auto GP, sorto sulle ceneri del campionato Euroseries 3000. Il campionato \u00e8 iniziato l'11 marzo con un \"weekend\" di gare sull'Autodromo di Monza, e termina, dopo altri 6 appuntamenti, sul Sonoma Raceway, circuito statunitense, il 23 settembre. Da questa stagione il nome del campionato diventa \"Auto GP World Series\". Il campionato \u00e8 vinto dal pilota britannico Adrian Quaife-Hobbs, che si aggiudicato anche la classifica riservata ai piloti Under 21. La classifica per le scuderie \u00e8 stata vinta dalla britannica SuperNova International.\nAnche in questa stagione il campionato collabora con il Campionato mondiale Turismo; le sue gare sono state di supporto a molti eventi di tale campionato.\nLa pre-stagione.\nCalendario.\nIl calendario fu presentato il 23 dicembre 2011. Prevede sette doppi appuntamenti, lo stesso numero della stagione precedente.\nTest.\nSi sono svolte due sessioni di test: una sull'Circuito Ricardo Tormo, Valencia (non collettivo) il 26 gennaio ed uno a Monza il 2 marzo.\nAccordi e fornitori.\nDa questa stagione la Kumho diventa il fornitore unico degli pneumatici.\nCircuiti e gare.\nLa serie prevede per la prima volta la tenuta di gare fuori dall'Europa, dopo che nel 2011 l'appuntamento sul Circuito di Marrakech venne cancellato. Oltre che sul circuito marocchino, riproposto anche quest'anno e primo circuito cittadino utilizzato dalla serie, sono previste gare anche a Curitiba in Brasile, e sull'Infineon Raceway, negli Stati Uniti. Tra i circuiti europei entra il Circuito di Estoril, mentre escono dal calendario il Circuito di Brno, Donington Park, la Motorsport Arena Oschersleben e l'Autodromo del Mugello. Successivamente la tappa portoghese viene spostata sul Circuito di Portim\u00e3o. Nella gara di Sonoma il campionato utilizza la versione pi\u00f9 lunga del tracciato, che comprende le \"chicane\" \"Carousel\" e \"Motorcycle\", per una lunghezza di 4,025 km.\nRiprese televisive.\nGrazie all'accordo col WTCC le gare del campionato vengono trasmesse dalla stessa emittente che segue il campionato Turismo, Eurosport.\nModifiche al regolamento.\nRegolamento tecnico.\nI piloti possono utilizzare per 10 volte a gara l\"'overboost\", ovvero tramite un pulsante posto sul volante potranno disporre di 50 \u00a0CV in pi\u00f9 di potenza; ci\u00f2 in qualsiasi fase della gara. Lo scopo \u00e8 quello di abituare i piloti all'uso di strumenti che possano modificare la velocit\u00e0 della vettura cos\u00ec come in F1 il KERS e il DRS. Venne studiata anche la possibilit\u00e0 di introdurre il DRS, ma tale ipotesi venne scartata per ragioni di sicurezza.\nVengono introdotte due mescole per le gomme per ciascun appuntamento. Il pilota \u00e8 obbligato a utilizzare entrambe le mescole nel corso del \"weekend\" di gara.\nRegolamento sportivo.\nDa questa stagione la lunghezza della gara 2 viene equiparata a quella di gara 1, ovvero al numero minimo di\ngiri completi che supera la distanza di 85\u00a0km. Anche in gara 2 viene introdotto il \"pit stop\" obbligatorio.\nViene modificato il sistema di punteggio per gara 2. Il numero di piloti a punti passa da 8 a 10, e i primi 8 vedono aumentato di due unit\u00e0 il punteggio.\nRiassunto del campionato.\nWeekend di Monza.\nAdrian Quaife-Hobbs parte dalla \"pole\" e mantiene la testa della gara. L'altro pilota in prima fila, Sergey Sirotkin, fa spegnere la vettura e viene sfilato da altri piloti. Dietro all'inglese della SuperNova, si piazza Sergio Campana, seguito da P\u00e5l Varhaug e Chris Van der Drift, passati alla prima variante.\nAl quarto giro Van der Drift fa un errore alla parabolica, scendendo in ottava posizione. La gara non presenta altri movimenti nelle prime posizioni, con Quaife-Hobbs che precede Campana e Varhaug. Al termine della gara Campana e il compagno di scuderia, Michele La Rosa, vengono penalizzati di un minuto per aver cambiato, al \"pit stop\", solo le gomme anteriori mentre il regolamento per il fine settimana prevedeva il cambio delle gomme posteriori. Campana scende in decima posizione, e sul podio entra De Jong.\nIn gara 2 la gara viene inizialmente condotta da Max Snegirev, partito in prima fila, che comanda il gruppo alla prima variante, seguito da Giacomo Ricci, Chris Van der Drift e Facundo Regalia. Dietro si mette subito in luce P\u00e5l Varhaug che passa Antonio Spavone, conquistando la quinta posizione.\nIl \"pit stop\" penalizza Snegirev che non riesce a mandare in temperatura gli pneumatici e Ricci, che non \u00e8 protagonista di un cambio gomme perfetto. Si ritrova cos\u00ec in testa Varhaug, seguito da Van der Drift. La lotta per il terzo posto \u00e8 vissuta sulla battaglia tra Ricci, Spavone e Campana. Ricci \u00e8 capace di passare Spavone, ma il sopraggiungente Campana, nel tentativo di passare anche lui Spavone, commette un errore alla prima variante, va lungo e colpisce la vettura di Ricci. Entrambi sono costretti al ritiro. Poco dopo \u00e8 il turno del brasiliano Victor Guerin a tentare di passare Spavone: anche questa volta il tentativo per\u00f2 si conclude con un incidente che penalizza i due piloti. Passa cos\u00ec terzo Adrian Quaife-Hobbs, vincitore di gara 1, che riesce a difendersi dagli attacchi di Sergey Sirotkin fin sotto la bandiera a scacchi. Vince Varhaug.\nWeekend di Valencia.\nIn gara 1 il russo Sergey Sirotkin opta per la partenza con gomme medie nuove, a differenza degli altri piloti che utilizzano gomme \"soft\" usate. Al via il russo riesce a prendere la testa della gara, davanti al britannico Adrian Quaife-Hobbs. Buona partenza anche per P\u00e5l Varhaug, che si trova quarto, dopo Facundo Regalia, e Dani\u00ebl de Jong, che partito decimo si trova settimo, al termine del primo giro.\nSirotkin ha subito messo un certo margine sugli inseguitori, che si \u00e8 assottigliato dopo il \"pit stop\" obbligatorio. Al giro 13 Varhaug ha colto il terzo posto, passando Regalia.\nA poche tornate dal termine il brasiliano Guerin ha subito la rottura del motore, con conseguente spargimento d'olio sulla pista. Ne \u00e8 stato penalizzato proprio Regalia che, scivolando sull'olio, \u00e8 sceso in settima posizione. La direzione di corsa ha fatto entrare la \"safety car\", ma alla ripartenza Sirotkin \u00e8 stato capace di mantenere la testa della gara, fino al termine.\nIn gara 2 Sergio Campana guida la corsa alla partenza; Adrian Quaife-Hobbs passa dalla settima alla terza posizione, mentre Regalia scende dalla prima fila alla sesta posizione. Victor Guerin parte dalla penultima posizione, ma riesce a passare sei vetture nel corso del primo giro.\nSia Quaife-Hobbs che Regalia che Sirotkin hanno optato per un \"pit stop\" anticipato (tra quinto e sesto giro), mentre Campana effettua la scelta opposta, e si ferma solo al giro 15. Sirotkin per\u00f2 viene penalizzato da un'imprecisione al momento del \"pit stop\" che lo fa rientrare in pista in mezzo a vetture che non hanno ancora cambiato le coperture, facendo cos\u00ec svanire le sue possibilit\u00e0 di continuare a duellare con Quaife-Hobbs.\nQuaife-Hobbs, al termine della girandola dei cambi gomme, si trova in testa, mentre Campana, anche a causa di un errore al momento del cambio degli pneumatici, sprofonda in nona posizione. A quattro giri dal termine Sirotkin passa Dani\u00ebl de Jong e si pone terzo, dietro a Quaife-Hobbs e Regalia.\nWeekend di Marrakech.\nNella prima gara P\u00e5l Varhaug prende la testa della corsa, davanti a Sergio Campana, Adrian Quaife-Hobbs, Giancarlo Serenelli, Chris van der Drift e Facundo Regalia. Il \"poleman\" Sirotkin ha invece una partenza cattiva, facendo quasi spegnere il motore della sua vettura, che lo fa sprofondare in nona posizione.\nCampana ha messo subito pressione su Varhaug, mentre nelle retrovie Sirotkin prima passa Ricci, poi anche de Jong. Regalia, in lotta con van de Drift, era costretto al ritiro per un errore che lo portava a sbattere contro le barriere. Al \"pit stop\" il norvegese leader della gara faceva spegnere il motore della sua vettura e rientrava in pista solo terzo, dietro a Campana e Adrian Quaife-Hobbs. L'inglese si avvicina al pilota italiano, che sconta anche la crisi delle gomme.\nCampana \u00e8 per\u00f2 riuscito a difendersi dagli attacchi di Quaife-Hobbs, e vincere la sua prima gara in Auto GP.\nIn gara 2 la testa viene prese da Sergey Sirotkin che passa subito Spavone. Il neozelandese Chris van der Drift sfrutta una indecisione alla partenza di Dani\u00ebl de Jong. L'olandese riprende la terza posizione al secondo giro ma, poco dopo, a causa di un errore va lungo al tornante e colpisce la monoposto di Spavone.\nCoi primi \"pit-stop\" al quarto giro di Varhaug, Quaife-Hobbs e Serenelli, seguiti da Campana e Giacomo Ricci al giro successivo la classifica cambia. Campana esce dai box davanti a Varhaug, per\u00f2 e il norvegese lo passa alla curva 1, prendendosi cos\u00ec il quarto posto. Al giro 8 Varhaug passa anche Ricci. Poco dopo Campana ha un'incomprensione con La Rosa e i due si eliminano dalla gara.\nIl battistrada Sirotkin cambia le coperture al dodicesimo giro, mentre van der Drift attende il giro 16 (grazie al set di gomme soft nuove montate alla partenza), e quando rientra in pista \u00e8 davanti al russo. Negli ultimi giri si \u00e8 accesa la lotta per il terzo posto tra P\u00e5l Varhaug, Giacomo Ricci e Adrian Quaife-Hobbs. Al giro 18 Quaife-Hobbs sfrutta un tentativo di sorpasso di Ricci non riuscito per prendere il quarto posto, mentre all'ultimo giro l'inglese si affianca a Varhaug, il norvegese taglia la \"chicane\" rallentando Quaife-Hobbs con Ricci passa il britannico.\nSul traguardo vince Chris van der Drift, davanti a Sirotkin e Varhaug, che per\u00f2 viene penalizzato di 25\", venendo cos\u00ec classificato settimo, e facendo andare sul podio Giacomo Ricci.\nWeekend di Budapest.\nAlla partenza della prima gara Sergey Sirotkin ha un buono spunto tanto da essere primo, alla prima curva. Esce per\u00f2 di traiettoria venendo passato da P\u00e5l Varhaug. La lotta tra i due prosegue per tutto il primo giro col russo che riprende la testa alla curva 2; al termine del primo giro i due si ritrovano appaiati, Sirotkin colpisce la vettura del norvegese, danneggiando una sospensione. Passa in testa Adrian Quaife-Hobbs, seguito da Sirotkin, con Varhaug che scende in quinta posizione.\nL'inglese \u00e8 capace di seguire un ritmo molto costante che gli consente di tenere a distanza gli inseguitori. Per il secondo posto vi \u00e8 la lotta tra Sirotkin e Dani\u00ebl de Jong. La sfida prosegue fino al pit stop obbligatorio; il russo \u00e8 per\u00f2 costretto al ritiro nei giri finali mentre de Jong fa spegnere la monoposto ai box. Passa cos\u00ec secondo Victor Guerin.\nIn gara 2 la testa \u00e8 presa da Giuseppe Cipriani, che approfitta della cattiva partenza di Antonio Spavone e Chris van der Drift. Al secondo giro la safety car entra, a seguito di un incidente di Michele La Rosa. Alla ripartenza P\u00e5l Varhaug e Adrian Quaife-Hobbs passano Serenelli, ponendosi dietro a Cipriani. Quest'ultimo resiste agli attacchi dei due fino al giro 7, prima di essere passato da entrambi. Nelle retrovie si mette in luce Sergey Sirotkin che, partito undicesimo, si trova a scalare posizioni grazie all'ottimo ritmo di gara e sfruttando il pit stop.\nLa lotta tra il norvegese e l'inglese \u00e8 proseguita per tutto il resto della gara con Quaife-Hobbs che non riesce a trovare lo spazio per il sorpasso, nemmeno al momento di una leggere sbavatura di Varhaug al penultimo giro.\nLa vettura di Antonio Spavone viene squalificata da entrambe le gare per non aver utilizzato entrambi i \"compound\" di gomme previsti per il weekend. La sua scuderia, l'Euronova, ha promosso un ricorso; per tale ragione le classifiche restano \"sub judice\". Il 10 luglio Spavone viene reintegrato in classifica.\nWeekend di Portim\u00e3o.\nIn gara 1 al via \u00e8 l'argentino Facundo Regalia a prendere la testa della gara, ma gi\u00e0 nel corso del secondo giro l'inglese Adrian Quaife-Hobbs lo passa. Regalia ha perso un'ulteriore posizione al terzo giro, a causa di un lungo. Ne ha approfittato Sergey Sirotkin. Il russo ha mantenuto il secondo posto fino al suo \"pit stop\". Appena rientrato in pista \u00e8 stato passato da P\u00e5l Varhaug, che aveva anticipato al quarto giro il cambio gomme obbligatorio.\nAdrian Quaife-Hobbs ha mantenuto la testa della gara sino alla fine, mentre Sirotkin non \u00e8 pi\u00f9 riuscito a impensierire Varhaug per la seconda piazza.\nIn gara 2 il \"poleman\" Chris van der Drift viene bruciato da Dani\u00ebl de Jong, mentre nelle retrovie si fa luce Adrian Quaife-Hobbs che sfrutta l'avvio lento di Sirotkin e Varhaug, e passa anche Victor Guerin, ponendosi quinto, dopo Facundo Regalia e Sergio Campana. Gi\u00e0 nel primo giro Quaife-Hobbs passa anche Campana, mentre van der Drift riprende la testa della gara.\nA causa di un contatto tra Sergey Sirotkin e P\u00e5l Varhaug viene mandata in pista la vettura di sicurezza; dopo due giri la gara riprende ma Juan Carlos Sistos colpisce la monoposto di Victor Guerin, ci\u00f2 comporta la nuova entrata per la \"safety car\". Per questa manovra il messicano \u00e8 penalizzato di cinque posizioni in griglia per la gara successiva. Tutti i piloti sfruttano il momento per il cambio gomme.\nAlla ripartenza Quaife-Hobbs passa sia de Jong che van der Drift, mentre Sirotkin sale in terza posizione, passando van der Drift grazie a un ottimo \"pit-stop\". Adrian Quaife-Hobbs conquista cos\u00ec la seconda vittoria del \"weekend\", riuscendo a ottenere anche i due giri veloci, assieme alla \"pole position\", impresa mai realizzata nel campionato.\nWeekend di Curitiba.\nAnt\u00f4nio Pizzonia prende subito il comando della gara 1, bruciando al via Adrian Quaife-Hobbs e Chris Van der Drift. Al suo inseguimento si pone P\u00e5l Varhaug, che resiste, nei primi giri, al ritorno di Quaife-Hobbs.\nIl norvegese riesce, dopo il \"pit stop\", ad avvicinarsi a Pizzonia nella seconda parte della gara, dopo che nella prima parte il brasiliano era stato capace di tenere un ritmo molto veloce. Grazie a una sosta ritardata si pone al terzo posto Sergey Sirotkin, mentre un problema tecnico fa perdere diverse posizioni a Quaife-Hobbs.\nVince Pizzonia, ex pilota di Formula 1, tornato al volante di una monoposto dopo un anno e mezzo.\nIn gara 2 \u00e8 il leader del campionato Adrian Quaife-Hobbs che scatta in testa, seguito da Rafael Suzuki e da Ant\u00f4nio Pizzonia, che da ottavo in griglia, si ritrova terzo. Pochi giri dopo Pizzonia ha passato Suzuki, ponendosi alle spalle di Quaife-Hobbs. Suzuki \u00e8 passato poco dopo anche da Chris Van der Drift.\nUn problema tecnico al \"pit stop\" fa perdere dei secondi al brasiliano che per\u00f2 prosegue nel mettere pressione al britannico. A quattro giri dal termine, quando Quaife-Hobbs va al suo cambio gomme, il pilota perde il controllo della sua vettura, che sbatte contro le barriere. Pizzonia passa cos\u00ec in testa, davanti a Chris Van der Drift.\nCol quinto posto di P\u00e5l Varhaug, Adrian Quaife-Hobbs, pur se ritirato, si laurea campione dell'Auto GP 2012.\nWeekend di Sonoma.\nLa partenza di gara 1 \u00e8 caratterizzata da un incidente che coinvolge Ant\u00f4nio Pizzonia, che con la sua vettura colpisce quella di Adrian Quaife-Hobbs: entrambi sono costretti al ritiro, cos\u00ec come nelle retrovie un altro contatto mette fuori gara anche Francesco Dracone e Max Snegirev. In testa si trova cos\u00ec il norvegese P\u00e5l Varhaug, seguito da Giacomo Ricci. La direzione di corsa ha deciso per\u00f2 per l'entrata della vettura di sicurezza, visto che le vetture incidentate si trovavano sulla traiettoria.\nCon la \"safety car\" ancora in pista, al quinto giro, tutti i piloti hanno effettuato il \"pit stop\" obbligatorio. Dani\u00ebl de Jong e Sergey Sirotkin riescono cos\u00ec a sopravanzare Ricci, che scende in quarta posizione. La gara \u00e8 ripresa normalmente solo all'ottavo giro.\nNella seconda parte di gara solo Campana riesce a prendere una posizione a Ricci, chiudendo cos\u00ec al quarto posto.\nAnche la partenza di gara 2 \u00e8 caratterizzata dall'entrata della \"safety car\", in questo caso per un guasto alla vettura di Kotaro Sakurai, rimasto fermo sulla griglia di partenza. Antonio Spavone, che partiva dalla prima piazza in forza della regola della griglia invertita di gara 1, ha comandato i primi giri. Dietro a Spavone si ponevano Sergio Campana, Sergey Sirotkin, P\u00e5l Varhaug e Adrian Quaife-Hobbs, partito dalla dodicesima posizione.\nLa gara \u00e8 stata decisa al \"pit stop\": dopo la sosta in testa \u00e8 andato Sirotkin, seguito da Quaife-Hobbs e Spavone. Campana, quinto dopo un cambio gomme difficoltoso, \u00e8 stato capace prima di passare Varhaug, poi anche Spavone. Negli ultimi giri Quaife-Hobbs ha cercato di sorpassare Sirotkin, ma senza successo.\nRisultati e classifiche.\nClassifica piloti.\nI punti sono assegnati secondo lo schema seguente:\nTest post-stagionali.\nIl Circuito di Barcellona ospita dei test tra il 6 e il 7 dicembre 2012. In questa occasione viene provata la nuova versione della vettura, che verr\u00e0 utilizzata a partire dall'edizione 2013 del campionato. Il primo giorno il pi\u00f9 rapido \u00e8 stato il vincitore del campionato 2012, Adrian Quaife-Hobbs, l'unico che ha utilizzato una vettura in configurazione 2013. Il pi\u00f9 veloce tra i piloti che hanno testato una vettura in configurazione 2012 \u00e8 stato Vittorio Ghirelli in 1'34\"039.Anche il giorno seguente il pilota britannico, con la nuova vettura si conferma il pi\u00f9 veloce. Tra gli altri il pi\u00f9 rapido \u00e8 Jordan King, staccato di mezzo secondo. In questa giornata anche Vittorio Ghirelli testa la nuova vettura."}
{"id": "3856866", "revid": "88812", "url": "https://it.wikipedia.org/wiki?curid=3856866", "title": "Incredibili e meravigliose", "text": ""}
{"id": "3856873", "revid": "339392", "url": "https://it.wikipedia.org/wiki?curid=3856873", "title": "Fucecchio Calcio", "text": ""}
{"id": "3856874", "revid": "767487", "url": "https://it.wikipedia.org/wiki?curid=3856874", "title": "Ville V\u00e4is\u00e4nen", "text": "Carriera.\nGiocatore.\nClub.\nV\u00e4is\u00e4nen cominci\u00f2 la carriera con la maglia dello OTP, per poi passare al Jazz. Si trasfer\u00ec allora agli olandesi del De Graafschap, che in seguito lo prestarono prima al Lahti e poi al TPV. Dopo aver fatto ritorno in Olanda, fu ceduto a titolo definitivo ai greci dell'Ethnikos Asteras.\nDopo due stagioni allo Haka, fu ingaggiato dai norvegesi del Bryne. Esord\u00ec nella Tippeligaen il 13 aprile 2003, quando fu titolare nella sconfitta per 3-0 contro il Viking. Milit\u00f2 poi per gli svedesi del Ljungskile.\nTornato in patria, gioc\u00f2 per lo Jaro, poi per gli inglesi del Darlington e nello OPS. Si accord\u00f2 in seguito con l'OPA, che poi lo prest\u00f2 allo Spennymoor Town. Chiuse la carriera all'OPA, nel 2010.\nNazionale.\nConta 5 presenze per la , con una rete all'attivo.\nAllenatore.\nNel 2010 divent\u00f2 allenatore-giocatore dell'OPA."}
{"id": "3856880", "revid": "287204", "url": "https://it.wikipedia.org/wiki?curid=3856880", "title": "A' Kat\u012bgoria 2000-2001", "text": "L'edizione 2000-2001 della A' Kat\u012bgoria fu la 62\u00aa del massimo campionato di calcio cipriota; vide la vittoria finale dell', che conquist\u00f2 il suo diciottesimo titolo.\nCapocannoniere del torneo fu, per il quarto anno di seguito, Rainer Rauffmann dell' con 30 reti.\nFormula.\nLe 14 squadre partecipanti hanno disputato il campionato incontrandosi in due gironi di andata e ritorno, per un totale di 26 giornate. Erano previste tre retrocessioni."}
{"id": "3856885", "revid": "293377", "url": "https://it.wikipedia.org/wiki?curid=3856885", "title": "Polisportiva Manlio Cavagnaro", "text": ""}
{"id": "3856893", "revid": "125600", "url": "https://it.wikipedia.org/wiki?curid=3856893", "title": "ACF Fiorentina 2001-2002", "text": ""}
{"id": "3856903", "revid": "729019", "url": "https://it.wikipedia.org/wiki?curid=3856903", "title": "Isola Olenij (Golfo di Kandalak\u0161a)", "text": "L'isola Olenij (in russo \u043e\u0441\u0442\u0440\u043e\u0432 \u041e\u043b\u0435\u043d\u0438\u0439, \" ostrov Olenij\"; in italiano \"isola del cervo\") \u00e8 un'isola russa nel Mar Bianco. Amministrativamente fa parte del Kandalak\u0161skij rajon dell'oblast' di Murmansk, nel Circondario federale nordoccidentale.\nGeografia.\nOlenij \u00e8 un'isola situata nel golfo di Kandalak\u0161a (\u041a\u0430\u043d\u0434\u0430\u043b\u0430\u043a\u0448\u0441\u043a\u0438\u0439 \u0437\u0430\u043b\u0438\u0432), proprio di fronte a Kandalak\u0161a (a sud della citt\u00e0). \u00c8 la seconda pi\u00f9 grande isola del golfo dopo Velikij. Nella parte sud-ovest di Olenij ci sono dei piccoli laghi; l'area circostante \u00e8 piena di piccole isole e isolette, molte sono senza nome.\nL'isola Olenij fa parte della Riserva Kandalak\u0161a (\u041a\u0430\u043d\u0434\u0430\u043b\u0430\u0301\u043a\u0448\u0441\u043a\u0438\u0439 \u0437\u0430\u043f\u043e\u0432\u0435\u0301\u0434\u043d\u0438\u043a)."}
{"id": "3856909", "revid": "46576785", "url": "https://it.wikipedia.org/wiki?curid=3856909", "title": "Repubblica Socialista Sovietica del Kazakistan", "text": ""}
{"id": "3856914", "revid": "1305772", "url": "https://it.wikipedia.org/wiki?curid=3856914", "title": "Olenij", "text": " \nDiverse isole artiche della Russia portano il nome \"Olenij\" tra cui:\nInoltre:"}
{"id": "3856916", "revid": "767487", "url": "https://it.wikipedia.org/wiki?curid=3856916", "title": "Kurt M\u00f8rk\u00f8re", "text": "Carriera.\nGiocatore.\nClub.\nM\u00f8rk\u00f8re gioc\u00f2 nelle giovanili del K\u00cd Klaksv\u00edk, per poi passare al Leirv\u00edk. Si trasfer\u00ec poi ai norvegesi dello Stavanger. Vest\u00ec ancora la maglia del K\u00cd Klaksv\u00edk in pi\u00f9 circostanze, intervallate da un'esperienza al B68 Toftir e una al Sogndal. In quest'ultimo club, arriv\u00f2 al secondo posto della classifica dei marcatori della 1. divisjon 2000.\nIl 16 aprile 2001 esord\u00ec nella Tippeligaen, quando fu titolare nella sconfitta per 3-0 sul campo dell'Odd Grenland. Seguirono altri due periodi al K\u00cd Klaksv\u00edk, intervallati da tre stagioni all'Eide, prima di chiudere la carriera da calciatore attivo al B36 T\u00f3rshavn, nel 2007.\nNazionale.\nConta 36 presenze e 3 reti per le .\nAllenatore.\nNel 2002 fu allenatore-giocatore del K\u00cd Klaksv\u00edk. Nel 2007 ricopr\u00ec lo stesso incarico al B36 T\u00f3rshavn, per poi dedicarsi dalla stagione successivamente solamente alla panchina. Dal 2008 al 2010 fu infatti il tecnico dell'Elnesv\u00e5gen, mentre dal 2011 \u00e8 l'allenatore dell'Aver\u00f8ykameratene."}
{"id": "3856922", "revid": "791427", "url": "https://it.wikipedia.org/wiki?curid=3856922", "title": "Leopoldo da Gaiche", "text": "Biografia.\nEntr\u00f2 nei francescani recolletti del convento di Cibottola di Piegaro nel 1752 e nel 1757 venne ordinato sacerdote. Fu impiegato nella predicazione delle missioni popolari e svolse tale ministero in varie zone dello Stato della Chiesa: nel 1768 fu nominato missionario apostolico.\nNella sua predicazione seguiva il metodo di Leonardo da Porto Maurizio, teso a coinvolgere gli ascoltatori con una forte carica emotiva: si presentava avvolto da catene, con una corona di spine sulla testa e si flagellava recitando il \"Miserere\".\nNel 1788 scelse il Santuario di San Francesco a Monteluco di Spoleto come ritiro spirituale di stretta osservanza. Nel 1809 tent\u00f2 di cacciare le truppe napoleoniche salite sul monte a piantare l'albero della libert\u00e0, ma l'invasione napoleonica lo costrinse a lasciare il convento e ad abbandonare il suo ministero: sub\u00ec anche il carcere per il suo rifiuto di aderire alla Repubblica.\nRiprese a predicare dopo la Restaurazione; contribu\u00ec alla riapertura dei conventi soppressi ed eresse numerose \"viae crucis\".\nMor\u00ec a Monteluco nel 1815. Le sue spoglie riposano all'interno della chiesetta del santuario di San Francesco, ai limiti del Bosco sacro.\nIl culto.\nFu dichiarato venerabile il 13 febbraio 1855 e venne beatificato da papa Leone XIII il 12 marzo 1893.\nIl suo elogio si legge nel Martirologio romano al 2 aprile."}
{"id": "3856930", "revid": "1227242", "url": "https://it.wikipedia.org/wiki?curid=3856930", "title": "Teatro del Popolo (Alikovo)", "text": "Il Teatro del Popolo \u00e8 un teatro, nonch\u00e9 accademia teatrale di Alikovo, Repubblica autonoma della Ciuvascia in Russia.\nStoria.\nNel 1933 si apr\u00ec ad Alikovo una biblioteca, poi un giovane proveniente dal vicino villaggio di Siner\u2019, Vasilij Illarionovi\u010d Volkov inaugur\u00f2 una piccola compagnia teatrale ed un centro culturale, grazie anche a molti giovani animati dalla passione del teatro e dalla voglia di apprendere, ed anche grazie all'aiuto finanziario della potente famiglia locale: gli Zolotov. Nel 1934 iniziano le prime rappresentazioni teatrali vere e proprie. Dal 1967 iniziano le vere e proprie tourn\u00e9e all'interno della repubblica autonoma, arrivano anche i primi riconoscimenti e premi, anche dal governo locale di \u010ceboksary, e dagli anni '90 in poi iniziano le varie tourn\u00e9e nelle varie repubbliche federate vicine."}
{"id": "3856931", "revid": "599013", "url": "https://it.wikipedia.org/wiki?curid=3856931", "title": "Jan Kristian Fj\u00e6restad", "text": "Carriera.\nClub.\nFj\u00e6restad gioc\u00f2 per lo Hafslund, prima di passare al Moss. Fu capocannonniere del campionato 1987, contribuendo cos\u00ec alla vittoria del titolo nazionale da parte del club, nella stessa stagione.\nNazionale.\nConta 7 presenze per la . Esord\u00ec il 12 agosto 1987, nel pareggio a reti inviolate contro la . Il 28 ottobre dello stesso anno arriv\u00f2 la prima rete, nella sconfitta per 3-1 contro la ."}
{"id": "3856936", "revid": "715366", "url": "https://it.wikipedia.org/wiki?curid=3856936", "title": "Quartetto per archi n. 1 (Bart\u00f3k)", "text": "Il Quartetto n. 1 op. 7 (Sz.40) di B\u00e9la Bart\u00f3k, composto nel 1909, \u00e8 il primo dei 6 quartetti per archi scritti dal compositore ungherese nell'arco di un periodo di 30 anni.\nIl \"Quartetto n. 1\" \u00e8 in 3 movimenti, eseguiti senza interruzione:"}
{"id": "3856943", "revid": "1543377", "url": "https://it.wikipedia.org/wiki?curid=3856943", "title": "Almost true", "text": "Almost true \u00e8 un programma televisivo ideato e condotto da Carlo Lucarelli, con la regia di Riccardo Struchil e il montaggio di Ronnie Zanni, andato in onda in sette puntate nel 2010 su Deejay TV. Le prime due puntate vennero riproposte da Rai 2 in seconda serata il gioved\u00ec, a partire dal 12 gennaio 2012; dal terzo episodio, in onda il 24 gennaio, il programma fu spostato al marted\u00ec mantenendo lo stesso orario.\nSinossi.\nLo scopo del programma di Carlo Lucarelli \u00e8 una sorta di \"auto-parodia\" del suo stesso stile di conduzione del programma \"Blu notte - Misteri italiani\", ma col nobile intento di ironizzare sulle leggende metropolitane che da sempre circolano sulle grandi star della musica. Ecco quindi servizi d'epoca (assolutamente falsi e creati alla bisogna con la complicit\u00e0 di attori italiani e critici musicali), su \"Billy Barattolo\", al secolo William Campbell, che rimpiazz\u00f2 Paul McCartney alla sua morte avvenuta non per decapitazione a seguito di incidente stradale, ma per soffocamento, dopo aver tentato di prendere al volo un salatino in un pub inglese; Ann-Margret, agente del KGB, che assolda nientemeno che Elvis Presley per assassinare John Fitzgerald Kennedy e vendicare l'assassinio della collega del KGB Marilyn Monroe; ma anche l'anziana signora serial killer dei rapper; o Jim Morrison, che accetta la proposta della CIA di diventare Barry Manilow, anzich\u00e9 fare la fine dei suoi colleghi del club 27. Insomma, Lucarelli fa quello che anni prima aveva fatto Woody Allen nel film Zelig.\nEpisodi.\nNell'elenco che segue il titolo e la programmazione su Rai 2."}
{"id": "3856959", "revid": "1414622", "url": "https://it.wikipedia.org/wiki?curid=3856959", "title": "Leone di Lucerna", "text": "Il Leone di Lucerna (\"L\u00f6wendenkmal Luzern\" in lingua tedesca) \u00e8 un monumento della citt\u00e0 svizzera, progettato da Bertel Thorvaldsen e scolpito da Lukas Ahorn nel biennio 1820-1821. Commemora il sacrificio delle Guardie svizzere massacrate nel 1792, durante i torbidi della Rivoluzione francese, quando i rivoluzionari presero d'assalto il Palazzo delle Tuileries a Parigi, episodio che determin\u00f2 la caduta della monarchia di Luigi XVI (v. Giornata del 10 agosto 1792). \nStoria.\nL'idea di un monumento commemorativo nacque dal maggiore Pfyffer von Altishofen, sopravvissuto all'uccisione dei suoi commilitoni svizzeri trucidati a Parigi; egli progett\u00f2 di innalzare il monumento nel giardino della propria abitazione nei pressi di Lucerna, dove si era ritirato. L'idea raccolse il sostegno della Svizzera e varie sottoscrizioni giunsero da privati cittadini e da monarchi europei. Nel 1818 l'ambasciatore elvetico a Roma, Vincenz R\u00fcttiman, chiese al Thorvaldsen di accettare la commissione per il monumento che lo scultore accolse nonostante le non buone condizioni di salute di quel periodo. Thorvaldsen, dopo avere visitato Lucerna per prendere le misure necessarie, prepar\u00f2 un abbozzo che rappresentava un leone ferito al fianco da una freccia spezzata e giacente con il capo abbassato sullo scudo di Francia che protegge con gli artigli; la zampa destra si appoggia alla punta della freccia spezzata che ha ferito la belva. Il gesso preparatorio fu inviato in Svizzera all'inizio del 1819. Abbandonata l'idea iniziale di gettare il monumento in bronzo, uno dei discepoli di Thorvaldsen, il belga Luigi Bienaim\u00e9, fu incaricato di cominciare l'opera in marmo che il maestro ritocc\u00f2 ispirandosi alle statue antiche perch\u00e9 non aveva ancora avuto occasione di vedere un leone vivente. Della realizzazione finale dell'opera fu incaricato lo scultore Luca Ahorn che riprodusse il modello di Thorvaldsen in una nicchia alta 10 metri ricavata nella parete di una rocca. Sopra alla nicchia si legge l'iscrizione in lingua latina . La realizzazione del \"Leone\" era cominciata nel marzo 1820 e fu terminata nell'agosto 1821."}
{"id": "3856964", "revid": "599013", "url": "https://it.wikipedia.org/wiki?curid=3856964", "title": "Provincia di Stavropol'", "text": ""}
{"id": "3856965", "revid": "104458", "url": "https://it.wikipedia.org/wiki?curid=3856965", "title": "Combinata nordica ai I Giochi olimpici giovanili invernali - Individuale", "text": "La gara dell'individuale ragazzi di combinata nordica ai I Giochi olimpici giovanili invernali di Innsbruck 2012 si \u00e8 tenuta sul trampolino olimpico Toni Seelos HS75, per quanto concerne la prova di salto con gli sci, e sulla Seefeld Arena, per quanto riguarda la prova di sci di fondo, entrambi situati a Seefeld in Tirol il 15 gennaio 2012. Hanno preso parte a questa gara 17 atleti in rappresentanza di 17 nazioni.\nRisultato.\nLegenda:"}
{"id": "3856967", "revid": "767487", "url": "https://it.wikipedia.org/wiki?curid=3856967", "title": "Francisco Mart\u00edn Fern\u00e1ndez de Posadas", "text": "Biografia.\nVest\u00ec l'abito domenicano nel convento di Santa Caterina a Ja\u00e9n nel 1662 e fu assegnato alla comunit\u00e0 di \"Scala Coeli\" di Cordova. Ordinato sacerdote, fu predicatore di missioni popolari nelle regioni della Spagna sud occidentale.\nRifiut\u00f2 sempre ogni dignit\u00e0, sia in seno all'ordine che nella Chiesa (rifiut\u00f2 l'elezione a vescovo di Alghero e di Cordova).\nEbbe fama di doni mistici (estasi e levitazioni).\nLasci\u00f2 numerosi scritti, tra i quali una popolare biografia di san Domenico e il \"Trionfo della castit\u00e0\".\nIl culto.\nFu proclamato beato da papa Pio VII il 20 settembre 1818.\nIl suo elogio si legge nel Martirologio romano al 20 settembre."}
{"id": "3856972", "revid": "599013", "url": "https://it.wikipedia.org/wiki?curid=3856972", "title": "Hermann Wraschtil", "text": "Partecip\u00f2 alle gare dei 1500 metri piani e dei 2500 metri siepi durante le Olimpiadi 1900 di Parigi. In entrambe le gare non ottenne medaglie.\nWraschtil fu presidente dell'OLV, l'associazione di atletica leggera austriaca dal 1920 al 1938 e dal 1945 al 1950. In seguito, fu anche presidente del Vienna Cricket and Football-Club."}
{"id": "3856973", "revid": "287204", "url": "https://it.wikipedia.org/wiki?curid=3856973", "title": "Aleksej Borisovi\u010d Er\u00ebmenko", "text": "Biografia.\n\u00c8 il padre di Aleksej e Roman Er\u00ebmenko, entrambi calciatori.\nCarriera.\nGiocatore.\nClub.\nEr\u00ebmenko cominci\u00f2 la carriera con la maglia del Rostsel'ma\u0161, per poi passare al Rostov-na-Donu. Gioc\u00f2 successivamente nello Spartak Mosca, ancora al Rostsel'ma\u0161, nella Torpedo Mosca e nella Dinamo Mosca. Emigr\u00f2 allora in Finlandia, per giocare nello OLS prima e nello Jaro poi.\nDopo una stagione nei greci dell'Athinaikos, torn\u00f2 allo Jaro. Fu poi ingaggiato dai norvegesi del Troms\u00f8, per cui debutt\u00f2 nella Tippeligaen il 13 aprile 1998, nel pareggio a reti inviolate sul campo del Sogndal. Nel 1999 torn\u00f2 in Finlandia, stavolta per militare nelle file dello HJK Helsinki. Nel 2003 firm\u00f2 per lo Jaro e in seguito si accord\u00f2 con lo JBK, dove chiuse la carriera da calciatore attivo nel 2009.\nAllenatore.\nQuando firm\u00f2 per lo JBK, assunse il ruolo di allenatore-giocatore. Nel 2009 divent\u00f2 il tecnico dello Jaro, dedicandosi soltanto alla panchina."}
{"id": "3856978", "revid": "812213", "url": "https://it.wikipedia.org/wiki?curid=3856978", "title": "Elisha Cook Jr", "text": ""}
{"id": "3856983", "revid": "729019", "url": "https://it.wikipedia.org/wiki?curid=3856983", "title": "Strada statale 165 di Mater Domini", "text": "La ex strada statale 165 di Mater Domini (SS 165), ora strada provinciale ex SS 165 di Mater Domini (SP ex SS 165), \u00e8 una strada provinciale italiana che prende il nome da un'antica cappella posta nell'omonima frazione di Caposele.\nStoria.\nLa strada statale 165 venne istituita nel 1953 con il seguente percorso: \"Innesto con la SS. n. 7 presso Teora - Bivio per il Santuario di Mater Domini - Bivio per Caposele - Innesto con la SS. n. 91 presso Ponte Sele.\"\nPercorso.\nLa strada ha inizio alle porte di Teora dal tracciato ormai dismesso della strada statale 7 Via Appia che attualmente transita pi\u00f9 a nord. Il percorso incrocia la strada statale 691 Fondo Valle Sele all'altezza dello svincolo per Caposele, raggiunge la frazione Materdomini e il bivio per la stessa Caposele. Il tracciato a questo punto \u00e8 stretto a destra dal corso del fiume Sele e a sinistra dalla SS 691, fino all'innesto con la ex strada statale 91 della Valle del Sele non lontano da Calabritto.\nIn seguito al decreto legislativo n. 112 del 1998, dal 17 ottobre 2001 la gestione \u00e8 passata dall'ANAS alla Regione Campania, che nella stessa data ha ulteriormente devoluto le competenze alla Provincia di Avellino."}
{"id": "3856990", "revid": "28592", "url": "https://it.wikipedia.org/wiki?curid=3856990", "title": "Memoriale di Maarjam\u00e4e", "text": ""}
{"id": "3856991", "revid": "1494169", "url": "https://it.wikipedia.org/wiki?curid=3856991", "title": "Chris Coleman", "text": ""}
{"id": "3856992", "revid": "305330", "url": "https://it.wikipedia.org/wiki?curid=3856992", "title": "Velum", "text": ""}
{"id": "3856997", "revid": "28592", "url": "https://it.wikipedia.org/wiki?curid=3856997", "title": "Stavropol'skij", "text": ""}
{"id": "3856999", "revid": "125088358", "url": "https://it.wikipedia.org/wiki?curid=3856999", "title": "Governatorato di Baku", "text": "La Gubernija di Baku, era una Gubernija dell'Impero Russo, che occupava un territorio ora compreso nell'attuale Azerbaigian. Istituita nel 1859, esistette fino al 1920, il capoluogo era Baku."}
{"id": "3857001", "revid": "47767", "url": "https://it.wikipedia.org/wiki?curid=3857001", "title": "\u00c6lffl\u00e6d di Whitby", "text": ""}
{"id": "3857005", "revid": "599013", "url": "https://it.wikipedia.org/wiki?curid=3857005", "title": "Fredrik G\u00e4rdeman", "text": "Carriera.\nClub.\nG\u00e4rdeman cominci\u00f2 la carriera con la maglia del Link\u00f6ping, per poi passare allo \u00c5tvidaberg. Nel 1993 fu ingaggiato dai norvegesi dello Stab\u00e6k, club militante nelle serie inferiori. Due anni pi\u00f9 tardi, per\u00f2, la squadra raggiunse la promozione nella Tippeligaen e lo svedese pot\u00e9 esordire nella massima divisione il 22 aprile 1995, nella sconfitta per 0-2 contro il V\u00e5lerenga.\nNel 1997 pass\u00f2 proprio al V\u00e5lerenga, all'epoca militante nella 1. divisjon. Debutt\u00f2 in squadra il 20 aprile, nel pareggio per 0-0 contro il Sarpsborg. Contribu\u00ec alla promozione del club e alla vittoria nella Coppa di Norvegia 1997.\nL'anno seguente si trasfer\u00ec allo Skeid, per poi tornare allo \u00c5tvidaberg. Nel 2001 si accord\u00f2 con il Kalmar, club in cui chiuse la carriera nel 2002."}
{"id": "3857007", "revid": "1833487", "url": "https://it.wikipedia.org/wiki?curid=3857007", "title": "Rettoscopio", "text": " \nIl rettoscopio \u00e8 uno strumento costituito essenzialmente da un tubo rigido oppure flessibile utilizzato nella proctoscopia o rettoscopia\nCaratteristiche tecniche.\nLo strumento \u00e8 di lunghezza variabile, generalmente intorno ai 25\u201330\u00a0cm circa, e di diametro di 25-30mm. Lo strumento \u00e8 realizzato in plastica (in passato in metallo).\nNello strumento \u00e8 contenuto un sistema ottico che permette l'illuminazione e di conseguenza l'osservazione dell'intestino. L'estremit\u00e0 anteriore del dispositivo \u00e8 chiusa dall'otturatore, vale a dire da un cono, collocato all'apice di una barra metallica. Questa barra pu\u00f2 essere inserita o rimossa dal rettoscopio grazie all'orifizio che \u00e8 collocato all'altra estremit\u00e0 del rettoscopio, quella posteriore. Una sorta di tappo contenente una lente di ingrandimento, utilizzata per agevolare l'osservazione del lume intestinale, chiude l'estremit\u00e0 posteriore del rettoscopio.\nIn corrispondenza dell'estremo posteriore dello strumento vi \u00e8 il collegamento di uno stantuffo di gomma attraverso il quale l'operatore pu\u00f2 insufflare aria nel retto, distendendo maggiormente le pareti dell'intestino ed agevolandone l'osservazione.\nTutti i rettoscopi sono concepiti in modo che, una volta rimosso l'otturatore, attraverso il lume del dispositivo sia possibile eseguire l'introduzione di strumenti che consentono di eseguire il prelievo di frammenti di tessuto (biopsie), ad esempio di mucosa intestinale, polipi intestinali od altre aree 'sospette' per displasia. Sempre con questa modalit\u00e0 \u00e8 possibile eseguire l'esecuzione di piccoli interventi chirurgici, come ad esempio l'asportazione di polipi.\nNovit\u00e0 tecnologiche.\nI rettoscopi di ultima generazione sono concepiti in modo che ad essi possa essere collegata una cosiddetta \"testa illuminazione\" per illuminare alla perfezione i rettoscopi stessi, ma anche gli anoscopi ed i proctoscopi. Il collegamento alla fonte di luce generalmente avviene attraverso un cavo a fibre ottiche od un sistema di illuminazione a LED.\nRettoscopi flessibili.\nNegli ultimi anni accanto ai rettoscopi rigidi in plastica o metallo hanno fatto la comparsa i cosiddetti rettoscopi flessibili. Questi ultimi, sebbene decisamente pi\u00f9 costosi, sembrano essere meglio tollerati dai pazienti. Questi dispositivi uniscono i vantaggi dell'endoscopia flessibile alla eventualit\u00e0 di impiego in rettoscopia. La lunghezza utile viene mantenuta contenuta (intorno ai 40\u00a0cm) avendo come obiettivo una migliore maneggevolezza. Il dispositivo ottico pu\u00f2 essere invertito nella osservazione fino a 200\u00b0 ed oltre. Ci\u00f2 amplia notevolmente l'ambito di visuale: l'osservazione anterograda e retrograda aumenta cos\u00ec le possibilit\u00e0 di diagnosi e terapia.\nIgiene della strumentazione.\nI rettoscopi in plastica sono attualmente strumenti monouso e vanno pertanto gettati al termine del loro utilizzo con il paziente.\nAl contrario i rettoscopi flessibili, anche per i costi decisamente pi\u00f9 elevati, sono strumenti riutilizzabili, i cui materiali di costruzione, per le caratteristiche intrinseche e la loro qualit\u00e0, consentono un ricondizionamento con tecniche adatte. In altre parole dopo una adeguata sanificazione e sterilizzazione lo strumento pu\u00f2 essere riutilizzato mantenendo la sua funzionalit\u00e0 originaria."}
{"id": "3857008", "revid": "110157", "url": "https://it.wikipedia.org/wiki?curid=3857008", "title": "Fondazione James Joyce di Zurigo", "text": "La Fondazione James Joyce di Zurigo (Zurich James Joyce Foundation, ZJJF) mantiene viva la memoria della vita e dell'opera dello scrittore irlandese James Joyce, con particolare attenzione al suo legame con Zurigo, dove trascorse periodi decisivi della sua vita e mor\u00ec nel 1941. La Fondazione James Joyce, diretta da Fritz Senn e gestita da Ruth Frehner e Ursula Zeller, \u00e8 al contempo archivio, centro di documentazione con biblioteca specializzata e museo letterario. Grazie alle numerose attivit\u00e0 scientifiche svolte, la Fondazione si \u00e8 affermata come un importante luogo di ricerca e centro d'incontro per gruppi di lettura.\nStoria.\nLa fondazione fu costituita il 9 maggio del 1985 a partire da un'idea di Ren\u00e9e Wolf in collaborazione con Robert Holzbach, allora presidente del consiglio d'amministrazione della Societ\u00e0 di Banca Svizzera (SBS). La SBS si assunse le spese di gestione dei primi sei anni. Anche diverse imprese zurighesi e il cantone di Zurigo diedero un contributo finanziario. Oggi la fondazione \u00e8 praticamente indipendente dal punto di vista economico.\nAgli inizi la fondazione James Joyce di Zurigo si trovava al numero 28 della Augustinergasse. Nel marzo del 1989 si trasfer\u00ec al museo Strauhof in Augustinergasse 9. Grazie a questa posizione centrale, in prossimit\u00e0 della Bahnhofstrasse, la fondazione \u00e8 raggiungibile comodamente da visitatori e ricercatori.\nAttivit\u00e0.\nFin dalla sua origine la fondazione \u00e8 diretta da Fritz Senn, esperto svizzero di James Joyce. Insieme alle curatrici Ruth Frehner (dal 1985) e Ursula Zeller (dal 1990), responsabili della gestione e della cura delle varie attivit\u00e0 della fondazione, ha fatto diventare la ZJJF uno dei principali luoghi della ricerca su Joyce di tutta l'Europa centrale.\nLa fondazione non vuole essere solo un museo o una biblioteca, bens\u00ec vuole promuovere anche tramite esposizioni, manifestazioni, gruppi di lettura, workshops, simposi e pubblicazioni il confronto attivo con la vita e l'opera di Joyce. In sostanza intende far superare al pubblico la paura di fronte all'autore Joyce, che \u00e8 ritenuto un autore difficile, per esempio mediante tre gruppi che si dedicano alla lettura settimanale dell' \"Ulisse\" e del \"Finnegans Wake\". \nPatrimonio.\nLa fondazione James Joyce di Zurigo possiede la pi\u00f9 grande collezione documentaria su Joyce dell'Europa continentale. Al centro sta la vasta biblioteca specializzata con 250 metri di scaffali che contiene oltre 7000 opere, tra cui prime edizioni e edizioni illustrate, lettere, riviste specializzate e persino alcuni cimeli dello scrittore: una delle due maschere mortuarie, due bastoni da passeggio, una cravatta e una valigia.\nIn cifre il patrimonio comprende: 400 volumi di opere di Joyce, 700 opere in traduzione, 2800 volumi di critica letteraria su Joyce e 3200 volumi tra opere di consultazione e di critica. Inoltre conta quasi 200 manoscritti autografi (di cui circa la met\u00e0 di Joyce), 1000 tirature a parte, 100 volumi di foto-cronache, un centinaio di poster e materiale illustrativo, 600 documenti audio, 50 video e dvd relativi alle opere e alla vita dello scrittore irlandese.\nAmici della Fondazione James Joyce di Zurigo.\nNel 1987 fu creata l'associazione degli amici della Fondazione James Joyce di Zurigo quale sostegno ideale e finanziario della fondazione. Quest'associazione assegna borse di studio che permettono a ricercatori su Joyce di lavorare uno o due mesi presso la fondazione. Sostiene poi con contributi pubblicazioni e altri progetti della fondazione. Oltre a ci\u00f2 gli amici coprono le spese delle conferenze tenute nella sede della fondazione a Strauhof e insieme ai membri della fondazione organizzano la festa Bloomsday per celebrare il 16 giugno, giorno in cui si svolge tutta l'azione dell\"'Ulysses\"."}
{"id": "3857010", "revid": "834", "url": "https://it.wikipedia.org/wiki?curid=3857010", "title": "Cristo e l'adultera (Bruegel)", "text": "Cristo e l'adultera \u00e8 un dipinto a grisaglia a olio su tavola (24,1x34 cm) di Pieter Bruegel il Vecchio, datato 1565 e conservato nella Courtauld Gallery di Londra. \u00c8 firmato in basso a sinistra \"\".\nStoria.\nCome la \"Morte di Maria\" del 1564 circa, anche questa tavoletta era destinata a un uso privato e infatti rest\u00f2 a lungo di propriet\u00e0 della famiglia Bruegel. Nel 1579 ne trasse un'incisione Pieter Perret e pi\u00f9 tardi ne trasse una copia a colori il primogenito, Bruegel il Giovane. Il figlio minore del pittore, Jan dei Velluti, decise di lasciare l'opera in eredit\u00e0 all'arcivescovo di Milano Federico Borromeo, ma in seguito suo figlio Jan Bruegel il Giovane riusc\u00ec a riacquistarla.\nIn seguito fu di nuovo venduta e nel XVIII secolo pass\u00f2 per alcune collezioni nobili inglesi, perdendone la memoria fino al 1952, quando fu venduta a Londra al conte Seilern, che poi la destin\u00f2 al museo.\nDescrizione e stile.\nLa scena rappresentata \u00e8 tratta dal Vangelo di Giovanni (8, 3-11), quando un'adultera venne condotta nel tempio per essere giudicata da Ges\u00f9. Alla domanda degli scribi e dei farisei se essa dovesse essere lapidata, come prevedeva la legge mosaica, Ges\u00f9 rispose la celebre sentenza: \"Chi \u00e8 senza peccato scagli la prima pietra\". Il pittore mise la donna al centro della composizione, con un'espressione umile mentre abbassa lo sguardo, circondata da un fitto gruppo di astanti in parte in ombra, e a destra i farisei, tra cui uno grottescamente piegato (la sua faccia intontita ricorda quella della \"Testa di vecchia contadina\"), mentre a sinistra Ges\u00f9 si sta inchinando per scrivere sul gradino del tempio, in caratteri fiamminghi, la sua risposta. La differente illuminazione stacca i protagonisti rispetto alle comparse (compreso il gruppo degli apostoli sulla sinistra dietro Ges\u00f9).\nL'artista si dedic\u00f2 unicamente alla rappresentazione dei personaggi senza accennare all'ambientazione, secondo un'impostazione compositiva all'italiana. Grossmann ipotizz\u00f2 che la monumentalit\u00e0 delle figure fosse ispirata alla visione degli arazzi di Raffaello, che ai tempi di Bruegel si trovavano a Bruxelles per essere tessuti."}
{"id": "3857012", "revid": "767487", "url": "https://it.wikipedia.org/wiki?curid=3857012", "title": "Omen (Soulfly)", "text": "Omen \u00e8 il settimo album in studio del gruppo musicale statunitense Soulfly, pubblicato il 18 maggio 2010 dalla Roadrunner Records.\nDescrizione.\nL'unico singolo dell'album \u00e8 stato \"Rise of the Fallen\"."}
{"id": "3857021", "revid": "1718925", "url": "https://it.wikipedia.org/wiki?curid=3857021", "title": "We Are!", "text": " \u00e8 un brano musicale scritto da K\u014dhei Tanaka e Seiko Fujibayashi ed interpretato da Hiroshi Kitadani, pubblicato il 20 novembre 1999 come suo singolo di debutto. Il brano \u00e8 stato utilizzato come sigla di apertura dei primi quarantasette episodi dell'anime \"One Piece\", dello special televisivo \"Umi no Heso no Dai Bouken\" e del film, \"\".\nNel 2000 il brano ha vinto l'Animation Kobe Theme Song Award Nello stesso anno, l'annuale sondaggio \"Anime Grand Prix\", condotto dalla rivista di settore \"Animage\" ha rivelato che la diciassettesima sigla di anime pi\u00f9 amata dal pubblico giapponese era proprio \"We Are\".\n\"We Are!\" \u00e8 stato oggetto di cover in due occasioni: nel 2008 il brano \u00e8 stato reinterpretato dai doppiatori dell'anime (riuniti sotto il nome \"Straw Hat Pirates\") ed utilizzato come settima sigla della serie per gli episodi dal 279 al 283. Questa versione del brano \u00e8 stata intitolata . Nuovamente, il brano \u00e8 stato ricantato da TVXQ ed utilizzato come decima sigla per gli episodi dal 373 al 394 con il titolo \nTracce.\nDurata totale: 16\u00a0min 16\u00a0s"}
{"id": "3857022", "revid": "28592", "url": "https://it.wikipedia.org/wiki?curid=3857022", "title": "Gubernija di Baku", "text": ""}
{"id": "3857023", "revid": "599013", "url": "https://it.wikipedia.org/wiki?curid=3857023", "title": "H\u00e5vard Steinar Lunde", "text": "Carriera.\nClub.\nLunde gioc\u00f2 per il V\u00e5lerenga e per lo Haugesund. Vinse la Coppa di Norvegia 1997."}
{"id": "3857024", "revid": "474175", "url": "https://it.wikipedia.org/wiki?curid=3857024", "title": "Stadio Basualdo e Guardia nazionale", "text": "Lo Stadio Basualdo e Guardia nazionale () \u00e8 stato uno stadio calcistico di Buenos Aires, in Argentina. Come la maggior parte degli stadi dell'epoca prendeva il nome dalle strade in cui era situato; era conosciuto anche come \"Fort\u00edn de Villa Luro\".\nStoria.\nLo stadio fu inaugurato nel novembre del 1923, una volta ultimata la costruzione della tribuna in legno. Il terreno fu preso in affitto dal club nella zona di Villa Luro. La struttura dello stadio era composta da una tribuna in legno lunga 40 metri e da una gradinata in ferro di 90 metri. Nel 1928 l'impianto ospit\u00f2 la prima partita in notturna della storia del calcio argentino, il 7 dicembre. Il V\u00e9lez vi disput\u00f2, tra gli altri, il primo campionato professionistico argentino, la Primera Divisi\u00f3n organizzata dalla Liga Argentina de Football nel 1931. Nel 1940 lo stadio venne smantellato, in seguito alla retrocessione del V\u00e9lez, e parte dei materiali vennero utilizzati per edificare le gradinate del nuovo campo, situato a Justo y \u00c1lvarez Jonte."}
{"id": "3857025", "revid": "1573940", "url": "https://it.wikipedia.org/wiki?curid=3857025", "title": "Hemeroplanes diffusa", "text": "Hemeroplanes diffusa \u00e8 un lepidottero appartenente alla famiglia Sphingidae, diffuso in America Meridionale.\nDescrizione.\nAdulto.\nLa colorazione di fondo della pagina superiore delle ali, sia anteriori sia posteriori, varia dal rosso-brunastro al grigio scuro, con iridescenze tra il bluastro ed il violetto nelle aree basale e postmediale dell'ala anteriore, e nelle aree basale e terminale di quella posteriore; tale ombreggiatura \u00e8 peculiare della specie, non essendo riscontrabile nelle altre \"Hemeroplanes\".\nNell'ala anteriore \u00e8 ben visibile la macchia bianco-argentata a forma di \"L\", lunga 3\u00a0mm e non biforcata, in quanto il ramo posteriore \u00e8 vestigiale; essa \u00e8 posta in corrispondenza della parte anteriore della cellula discale. Si nota inoltre una fascia scura diagonale che corre dall'apice fino al terzo prossimale del margine posteriore. Il termen \u00e8 dentellato, pi\u00f9 chiaro nella met\u00e0 anteriore. La pagina inferiore \u00e8 quasi completamente campita di un color nocciola pallido, che si stempera nel rosso a livello postmarginale.\nLa pagina superiore dell'ala posteriore, pi\u00f9 arrotondata, \u00e8 biancastra basalmente, marrone molto scuro nella fascia submarginale e postdiscoidale, mentre tende al bluastro lungo il termen, che \u00e8 pure dentellato e con angolo anale ben definito. Ventralmente assume colorazioni affini all'ala anteriore.\nIl capo \u00e8 provvisto di cresta mediana ed occhi sviluppati e seminascosti.\nLe antenne sono lunghe, sottili, non clavate e leggermente uncinate alle estremit\u00e0, con una lunghezza pari a circa la met\u00e0 della costa.\nIl torace \u00e8 marrone, pi\u00f9 scuro sui fianchi, ma pi\u00f9 pallido ventralmente.\nL'addome \u00e8 brunastro, ma i segmenti mostrano dorsalmente anelli gialli, che per\u00f2 non arrivano fino alla superficie ventrale, tanto che quest'ultima risulta omogeneamente marroncina.\nNel genitale maschile, l'arpa si mostra ricurva all'apice, con entrambi i lobi ottusi, il superiore dei quali \u00e8 pi\u00f9 sviluppato.\nL'apertura alare \u00e8 di circa 92\u00a0mm nei maschi e circa 95\u00a0mm nelle femmine.\nLarva.\nIl bruco \u00e8 verdastro, con il capo piccolo e schiacciato, ed i segmenti toracici allargati; l'addome appare invece pi\u00f9 stretto e dorsalmente piatto; non \u00e8 presente il cornetto caudale sull'ottavo urotergite. La forma della larva, unitamente alla colorazione aposematica, ricorda molto quella di alcuni ofidi viperidi appartenenti al genere \"Bothrops\" , presenti su areali sovrapponibili con quello di questo taxon; infatti se il bruco viene disturbato, incassa il capo nei primi segmenti toracici, che si rigonfiano, e si solleva sulle ultime pseudozampe, cos\u00ec da sembrare una vipera in procinto di attaccare; in tal modo riesce spesso ad allontanare l'eventuale aggressore.\nPupa.\nLe crisalidi appaiono nerastre, lucide e con un cremaster poco sviluppato; si rinvengono entro bozzoli sericei posti negli strati superficiali della lettiera del sottobosco. La fase pupale dura circa tre settimane.\nDistribuzione e habitat.\nL'areale di questa specie \u00e8 esclusivamente neotropicale, comprendendo la Colombia (\"locus typicus\": Rio Dagua), l'Ecuador, il Per\u00f9 e la Bolivia.\nL'habitat \u00e8 rappresentato da foreste tropicali e sub-tropicali, dal livello del mare fino a modeste altitudini.\nBiologia.\nQuesto lepidottero mostra abitudini principalmente notturne. Durante l'accoppiamento, le femmine richiamano i maschi grazie ad un feromone rilasciato da una ghiandola, posta all'estremit\u00e0 addominale.\nPeriodo di volo.\nLa specie \u00e8 bivoltina, con una generazione tra gennaio e febbraio, ed un'altra tra giugno e luglio.\nAlimentazione.\nI bruchi si accrescono sulle foglie di membri delle Apocynaceae , tra cui \"Zschokkea aculeata\" .\nTassonomia.\nSottospecie.\nNon sono state descritte sottospecie.\nSinonimi.\n\u00c8 stato riportato un solo sinonimo:"}
{"id": "3857027", "revid": "46578632", "url": "https://it.wikipedia.org/wiki?curid=3857027", "title": "Kruglanken", "text": ""}
{"id": "3857033", "revid": "606039", "url": "https://it.wikipedia.org/wiki?curid=3857033", "title": "Leucorhampha diffusa", "text": ""}
{"id": "3857034", "revid": "415140", "url": "https://it.wikipedia.org/wiki?curid=3857034", "title": "Operazione Edelweiss", "text": ""}
{"id": "3857036", "revid": "1305772", "url": "https://it.wikipedia.org/wiki?curid=3857036", "title": "Milken", "text": ""}
{"id": "3857038", "revid": "46578701", "url": "https://it.wikipedia.org/wiki?curid=3857038", "title": "Widminnen", "text": ""}
{"id": "3857041", "revid": "599013", "url": "https://it.wikipedia.org/wiki?curid=3857041", "title": "Regno armeno", "text": ""}
{"id": "3857044", "revid": "1793900", "url": "https://it.wikipedia.org/wiki?curid=3857044", "title": "Morte della Vergine (Bruegel)", "text": "La Morte di Maria \u00e8 un dipinto a grisaglia a olio su tavola (36x55 cm) di Pieter Bruegel il Vecchio, databile al 1564 circa e conservato a Upton House presso Banbury (Oxfordshire, ma la villa ricade nel Warwickshire). \u00c8 firmato \"\" con le tracce illeggibili di una data.\nStoria.\nFu probabilmente un regalo per l'amico geografo Abraham Ortelius, che ne fece trarre una stampa (non rovesciata) da Philips Galle, per farne copie da distribuire agli amici. Nell'anno 1600 si trova elencato tra i beni del pittore Rubens. Perse le tracce della tavola, fu riscoperta e pubblicata solo nel 1931.\nDescrizione e stile.\nCon \"Cristo e l'adultera\", datata 1565, \u00e8 l'unica opera certa di Bruegel a grisaglia. La forte luce guida l'occhio dello spettatore a destra, dove sta il letto di Maria, circondata dagli Apostoli, dalle pie donne e un gruppo di astanti, inconsuetamente numerosi. L'illuminazione sembra provenire da una candela che essa regge in mano, ma pi\u00f9 che altro scaturisce dalla sua stessa figura seduta. Un drappo del baldacchino, che cade scuro al centro della scena, permette di amplificare l'effetto di scansione spaziale e charire la fonte luminosa.\nIn primo piano si vede una tavola di legno rotonda, piena di stoviglie e con una candeletta non altrettanto luminosa. La delicata descrizione dell'interno domestico \u00e8 completata dal focolare a sinistra (di nuovo non luminoso come Maria), davanti al quale sta un gatto accovacciato, dalla sedia a forma triangolare con un libro poggiato sopra, e da alcune suppellettili appese. Nell'angolo sinistro sta un uomo addormentato, forse Giovanni Evangelista: qualcuno ha ipotizzato che si volesse evocare un suo sogno. Sullo sfondo altre due candelette illuminano le travi del soffitto, con una pluralit\u00e0 di fonti di luce che sembra anticipare Rembrandt e Caravaggio."}
{"id": "3857045", "revid": "404338", "url": "https://it.wikipedia.org/wiki?curid=3857045", "title": "Tirrenico", "text": ""}
{"id": "3857046", "revid": "767487", "url": "https://it.wikipedia.org/wiki?curid=3857046", "title": "Tribe (Soulfly)", "text": "Tribe \u00e8 un EP del gruppo alternative metal Soulfly, pubblicato nel 1999."}
{"id": "3857052", "revid": "80598", "url": "https://it.wikipedia.org/wiki?curid=3857052", "title": "Erica Musci", "text": ""}
{"id": "3857054", "revid": "36426", "url": "https://it.wikipedia.org/wiki?curid=3857054", "title": "Morte di Maria", "text": ""}
{"id": "3857058", "revid": "375960", "url": "https://it.wikipedia.org/wiki?curid=3857058", "title": "Ludwig Pfyffer von Altishofen (1524-1594)", "text": ""}
{"id": "3857059", "revid": "486946", "url": "https://it.wikipedia.org/wiki?curid=3857059", "title": "Albero genealogico della famiglia Brueghel", "text": ""}
{"id": "3857060", "revid": "73843", "url": "https://it.wikipedia.org/wiki?curid=3857060", "title": "Biathlon ai I Giochi olimpici giovanili invernali - 7,5 km sprint maschile", "text": "La gara sprint ragazzi di biathlon ai I Giochi olimpici giovanili invernali di Innsbruck 2012 si \u00e8 tenuta nella Seefeld Arena di Seefeld in Tirol il 15 gennaio. Hanno preso parte a questa gara 50 atleti in rappresentanza di 30 nazioni.\nRisultato.\nLegenda:"}
{"id": "3857061", "revid": "363629", "url": "https://it.wikipedia.org/wiki?curid=3857061", "title": "Famiglia Brueghel", "text": ""}
{"id": "3857062", "revid": "22356", "url": "https://it.wikipedia.org/wiki?curid=3857062", "title": "Silvadectes", "text": ""}
{"id": "3857066", "revid": "767487", "url": "https://it.wikipedia.org/wiki?curid=3857066", "title": "The Sins of the Father", "text": "The Sins of the Father \u00e8 un cortometraggio muto del 1913 diretto da William J. Bauman. Secondo alcune fonti, \u00e8 il debutto cinematografico di William Desmond Taylor.\nProduzione.\nIl film fu prodotto da Thomas H. Ince per la Broncho Film Company.\nDistribuzione.\nDistribuito dalla Mutual Film, il film - un cortometraggio in due bobine - usc\u00ec nelle sale cinematografiche statunitensi il 14 marzo 1913. Usc\u00ec anche in Venezuela con il titolo \"Los pecados del padre\"."}
{"id": "3857070", "revid": "132266", "url": "https://it.wikipedia.org/wiki?curid=3857070", "title": "Isole Le Scole", "text": ""}
{"id": "3857073", "revid": "1005847", "url": "https://it.wikipedia.org/wiki?curid=3857073", "title": "Partito dei Verdi", "text": ""}
{"id": "3857075", "revid": "712828", "url": "https://it.wikipedia.org/wiki?curid=3857075", "title": "Comandante Jeroule", "text": ""}
{"id": "3857076", "revid": "767487", "url": "https://it.wikipedia.org/wiki?curid=3857076", "title": "The Iconoclast (film 1913)", "text": "The Iconoclast \u00e8 un cortometraggio muto del 1913 diretto da Raymond B. West qui al suo secondo film. \u00c8 il primo ruolo da protagonista per William Desmond Taylor che recita affiancato da Ann Little, Francis Ford e William Weston.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto da Thomas H. Ince per la Broncho Film Company.\nDistribuzione.\nDistribuito dalla Mutual Film, il film - un cortometraggio in tre bobine - usc\u00ec nelle sale cinematografiche statunitensi il 26 marzo 1913. Non si conoscono copie ancora esistenti della pellicola che viene considerata presumibilmente perduta."}
{"id": "3857077", "revid": "278239", "url": "https://it.wikipedia.org/wiki?curid=3857077", "title": "Men in Black III", "text": ""}
{"id": "3857079", "revid": "765341", "url": "https://it.wikipedia.org/wiki?curid=3857079", "title": "Enslaved (disambigua)", "text": ""}
{"id": "3857081", "revid": "132266", "url": "https://it.wikipedia.org/wiki?curid=3857081", "title": "Scogli delle Scole", "text": ""}
{"id": "3857090", "revid": "554633", "url": "https://it.wikipedia.org/wiki?curid=3857090", "title": "Ipersostentatori", "text": ""}
{"id": "3857093", "revid": "297059", "url": "https://it.wikipedia.org/wiki?curid=3857093", "title": "Aortite sifilitica", "text": "L'aortite sifilitica \u00e8 una arterite infettiva localizzata all'aorta (aortite=, manifestazione della sifilide terziaria. \u00c8 un'infiammazione dell'aorta associata allo stadio terziario dell'infezione da sifilide. L'aortite sifilitica inizia come infiammazione dello strato pi\u00f9 esterno del vaso sanguigno, compresi i vasi sanguigni che forniscono sangue all'aorta stessa, il \"vasa vasorum\". Man mano che l'aortite sifilitica peggiora, il \"vasa vasorum\" subisce un ispessimento iperplastico delle pareti limitando cos\u00ec il flusso sanguigno e causando ischemia dei due terzi esterni della parete aortica. Affamati di ossigeno e sostanze nutritive, le fibre elastiche diventano irregolari e le cellule muscolari lisce muoiono. Se la malattia progredisce, l'aortite sifilitica porta ad un aneurisma aortico. Nel complesso, la sifilide terziaria \u00e8 una rara causa di aneurismi aortici. L'aortite sifilitica \u00e8 diventata rara nei paesi sviluppati con l'avvento dei trattamenti con penicillina dopo la seconda guerra mondiale.\nEpidemiologia.\nSi manifesta raramente nei pazienti, generalmente 10-15 anni dopo l'infezione primaria.\nFisiopatologia.\nIl batterio Treponema pallidum viene portato, attraverso i vasa vasorum, a livello dello strato pi\u00f9 esterno della parete dell'arteria (tonaca avventizia), causando una reazione infiammatoria che coinvolge sia lo stesso strato esterno (\"periaortite\") sia lo strato intermedio (\"mesoaortite\").\nCome conseguenza dell'infiammazione la parete aortica pu\u00f2 andare incontro a numerosi microinfarti, con danneggiamento delle cellule muscolari e delle fibre elastiche che la compongono, creando aree di minore resistenza. Il coinvolgimento infiammatorio della sifilide terziaria inizia all'avventizia dell'arco aortico che causa progressivamente endarterite obliterativa del vasa vasorum. [3] Ci\u00f2 porta al restringimento del lume del vasa vasorum, causando una lesione ischemica dell'arco aortico mediale e infine la perdita del supporto elastico e la dilatazione della nave. La dissezione dell'arco aortico \u00e8 rara a causa di cicatrici mediali. Come risultato di questo avanzato processo patologico, i normali metodi di angiografia / angioplastica possono essere impossibili per i soggetti con sospetta malattia coronarica.\nA livello dello strato pi\u00f9 interno (tonaca intima) possono formarsi calcificazioni con conseguente degenerazione aterosclerotica.\nAnatomia Patologica.\nMacroscopicamente si caratterizza come una endoarterite obliterante dei vasa vasorum della tonaca avventizia. A livello microscopico si nota una proliferazione dell'endotelio a manicotto, necrosi a livello della tonaca media e un'infiltrazione perivasale di macrofagi intorno ai vasa vasorum. Possibile anche un infiltrato di linfociti e plasmacellule.\nClinica.\nSegni e sintomi.\nCirca un terzo dei pazienti \u00e8 asintomatico, e il riscontro di aortite sifilitica pu\u00f2 essere solo autoptico.\nEsami di laboratorio e strumentali.\nA RX e TAC si nota un ingrandimento dell'arco aortico e la presenza di microcalcificazioni diffuse. Questo tuttavia \u00e8 un reperto comune nella degenerazione aterosclerotica e non permette una diagnosi differenziale, che pu\u00f2 essere effettuata tramite anamnesi e positivit\u00e0 ai test diagnostici per la sifilide.\nTrattamento.\nLa terapia prevede l'eradicazione dell'infezione sifilitica tramite penicillina."}
{"id": "3857094", "revid": "287204", "url": "https://it.wikipedia.org/wiki?curid=3857094", "title": "Salita al Calvario (Bruegel)", "text": "La Salita al Calvario \u00e8 un dipinto olio su tavola (124x170 cm) di Pieter Bruegel il Vecchio, datato 1564 e conservato nel Kunsthistorisches Museum di Vienna. \u00c8 firmato in basso a destra \"\".\nStoria.\nSi tratta del lavoro su tavola di dimensioni pi\u00f9 grandi di Bruegel. Nel 1566 era nelle collezioni di Niclaes Jonghelinck ad Anversa e nel 1604 van Mander lo ricord\u00f2 nei possedimenti di Rodolfo II a Praga. Trasferito poi a Vienna, nel 1809 venne requisito dai napoleonici e portato a Parigi, dove rimase fino al 1815.\nDescrizione e stile.\nPi\u00f9 di 150 personaggi affollano la composizione, quasi tutti vestiti in abiti contemporanei in modo da attualizzare il dramma cristiano, come aveva gi\u00e0 fatto, ad esempio, Jan van Eyck. Protagonisti assoluti della tavola non sono tanto i fatti evangelici, ma il teatro naturale della folla e il paesaggio. Nel brulicare di figure, fa eccezione il gruppo in primo piano a destra delle pie donne e san Giovanni che confortano Maria. Quest'ultima figura \u00e8 rappresentata attingendo alla cultura fiamminga del secolo precedente, riecheggiante volutamente i modi un po' arcaici di Rogier van der Weyden e Hugo van der Goes.\nAl centro, nell'indifferenza generale, Cristo \u00e8 caduto nel trasporto della croce verso il Calvario, in alto a destra, dove in una radura si \u00e8 gi\u00e0 assiepata una folla di persone, disponendosi a cerchio. Tra le sotto-scene riconoscibili, quella sinistra della moglie di Simone di Cirene che tenta di trattenerlo dall'andare ad aiutare Cristo; pi\u00f9 a destra un carro conduce i due ladroni, consolati da due frati. Il momento rappresentato \u00e8 quindi quello in cui Ges\u00f9 \u00e8 abbandonato dagli uomini, mettendo in scena il dramma dell'insensibilit\u00e0 dell'animo umano.\nA parte lo sperone roccioso, il paesaggio ricorda da vicino quello fiammingo, coi mulini a vento e con una citt\u00e0 murata che simboleggia Gerusalemme. Oscuri presagi di morte sono disseminati qua e l\u00e0, come le gazze nere, i teschi di animali, la macabra ruota issata su un palo, dove venivano messi a seccare - a monito - i corpi dei delinquenti giustiziati. Alla luminosa ariosit\u00e0 della sinistra fa da contrasto l'oscurit\u00e0 a destra, filtrata da passaggi coloristici finissimi che si riflettono anche nello spegnersi della vegetazione, da verde e rigogliosa a spoglia e quasi desertica.\nL'uomo vestito di bianco in basso al bordo destro \u00e8 stato indicato come un possibile autoritratto del pittore, che si sarebbe rappresentato mentre guarda interdetto la scena.\nAltro.\nIl film I colori della passione, del regista Lech Majewski, \u00e8 completamente dedicato al dipinto. Nel film si alternano analisi da parte dell'autore dell'opera, interpretato da Rutger Hauer, e scene tratte dal quadro stesso."}
{"id": "3857098", "revid": "1305772", "url": "https://it.wikipedia.org/wiki?curid=3857098", "title": "Vegetables", "text": "Vegetables (o Vega-Tables) \u00e8 un brano musicale composto da Brian Wilson e Van Dyke Parks per il gruppo musicale statunitense The Beach Boys. Originariamente incisa per l'abortito progetto \"SMiLE\", la canzone venne ri-registrata e pubblicata sul loro album del 1967 intitolato \"Smiley Smile\" con Al Jardine e Brian Wilson alla voce solista. Successivamente una nuova registrazione della canzone (basata sulla versione originale inedita) venne pubblicata nel 2004 sul disco \"Brian Wilson Presents Smile\", la versione personale di Brian Wilson del famoso album perduto dei Beach Boys. Infine nel 2011 \"Vega-Tables\" \u00e8 stata inserita all'interno del cofanetto \"The Smile Sessions\" nella versione originale della canzone ideata per \"SMiLE\" (nonch\u00e9 in molte altre versioni alternative e demo), e pubblicata come secondo singolo estratto dall'album.\nPaul McCartney dei Beatles, recatosi in visita ai Beach Boys in studio, si dice abbia contribuito masticando rumorosamente gambi di sedano e carote nella versione originale di \"Vega-Tables\", in seguito pubblicata nelle compilation \"\" (1993) e \"The Smile Sessions\" (2011). Sebbene lo stesso McCartney e altri testimoni abbiano notoriamente confermato il fatto, la sua presenza non \u00e8 verificabile dai nastri originali delle sessioni.\nIl brano.\nOrigine e storia.\nLa canzone, una bizzarra \"ode alle verdure\", venne originariamente composta nel 1966 da Brian Wilson e Van Dyke Parks, e registrata nel 1967 durante le celebri sessioni in studio per l'abortito album \"SMiLE\". In un articolo di giornale dell'epoca, Wilson dichiar\u00f2: \u00abVoglio far piacere le verdure alla gente, buon cibo naturale, cibo organico. La salute \u00e8 un elemento importante nel cammino dell'illuminazione spirituale. Ma non voglio assolutamente risultare pomposo, quindi adotteremo un approccio satirico\u00bb. Il biografo David Leaf scrisse che la canzone si basa sull'ipocondria di Wilson dell'epoca e sulle sue manie salutiste.\nDopo la cancellazione di \"SMiLE\", la traccia venne ri-arrangiata e semplificata per l'inclusione nell'album sostituto \"Smiley Smile\", sorte che tocc\u00f2 anche ai brani \"Heroes and Villains\", \"Wind Chimes\", e \"Wonderful\". Nel finale del brano \u00e8 possibile ascoltare un frammento della versione originale della canzone preparata per \"SMiLE\" e rimasta inedita. Una sezione mediana di \"Vegetables\" venne scartata e pubblicata separatamente come \"Mama Says\" sul successivo album del gruppo, \"Wild Honey\".\nNel 1993, la versione originale di \"Vegetables\" lasciata incompleta nel 1967, venne ufficialmente pubblicata per la prima volta, insieme ad altro materiale di \"Smile\", grazie all'inclusione nel cofanetto antologico \"\".\nRegistrazione.\nTutte le versioni del brano utilizzano il curioso espediente sonoro dello sgranocchiamento di verdure in sottofondo per fornire l'accompagnamento ritmico al brano. Il 10 aprile 1967, durante le sessioni per \"Smile\", Paul McCartney, presente in studio, venne registrato mentre masticava rumorosamente dei gambi di sedano. Come raccont\u00f2 Al Jardine: \u00abLa notte prima di un grosso tour, andai in studio per registrare una traccia vocale [per \"Vegetables\"] quando, con mio grande stupore, vi trovai Paul McCartney che lavorava alla console con Brian. E, per breve tempo, i due pi\u00f9 influenti gemelli musicali del mondo ebbero l'opportunit\u00e0 di collaborare insieme. Mi ricordo le lunghe attese tra una take e l'altra, e tra strofa e strofa. Brian sembrava stesse perdendo il controllo della situazione. Allora Paul ci parl\u00f2 dall'interfono e disse qualcosa del tipo: \"buona take, Al\"\u00bb.\nDifferenti versioni.\nDella canzone esistono almeno tre differenti versioni ufficiali:"}
{"id": "3857099", "revid": "736476", "url": "https://it.wikipedia.org/wiki?curid=3857099", "title": "Peter Pasetti", "text": "Biografia.\nPasetti era figlio dello scenografo Leo Pasetti e della cantante d'opera Elisabeth Ohms. Studi\u00f2 recitazione e musica. Il suo primo film fu nel 1940, \"Das Fr\u00e4ulein von Barnhelm\". successivamente ebbe un ruolo in \"Venus vor Gericht\", con una pausa professionale per lo scoppio del secondo conflitto mondiale. Riprese nel 1948 sotto la regia di Heinz R\u00fchmann in \"Die kupferne Hochzeit\" accanto a Hertha Feiler e Hans Nielsen. Segu\u00ec \"Der Herr vom andern Stern\" (1948) e \"Du bist nicht allein\" (1949). Nel 1953 come Lt.\u00a0Dacano recit\u00f2 con Hans Albers in \"Jonny rettet Nebrador\" e nel 1957 come Dr. Busch con Gertrud K\u00fcckelmann in \"Spielbank-Aff\u00e4re\" della DEFA.\nCome attore fu attivo in campo cinematografico, teatrale e - soprattutto - televisivo e fu anche lettore di radiodrammi.\nComplessivamente, tra cinema e televisione, partecip\u00f2 - dagli anni quaranta in poi - a circa un centinaio di diverse produzioni.. Era un volto noto al pubblico anche per la partecipazione a diversi episodi di serie televisive quali \"L'ispettore Derrick\" e \"Il commissario K\u00f6ster\"/\"Il commissario Kress\" (\"Der Alte\").\nCome doppiatore, prest\u00f2 la propria voce ad attori quali: Bud Abbott, Lex Barker, Humphrey Bogart, Charles Boyer, Vlastimil Brodsk\u00fd, Raymond Burr, Jack Carson, Gary Cooper, Joseph Cotton, George Dolenz, Gabriele Ferzetti, Glenn Ford, James Garner, Cary Grant, Gene Kelly, Paul Langton, Jean Marais, Ray Milland, Gordon Mitchell, George Montgomery, Jacques Morel, Laurence Olivier, Gregory Peck, Jack Palance, Vincent Price, Anthony Quinn, Steve Reeves, James Stewart, John Wayne, Orson Welles, Norman Wooland, ecc.\nFu sposato per un solo anno con la ballerina e cantante Margot Werner.\nMor\u00ec qualche settimana prima del suo 80\u00b0 compleanno per tumore e fu sepolto a Monaco di Baviera nel Nordfriedhof (tomba Nr.\u00a0114-1-36)."}
{"id": "3857109", "revid": "36426", "url": "https://it.wikipedia.org/wiki?curid=3857109", "title": "Incoronazione della Vergine (Giorgio Vasari)", "text": ""}
{"id": "3857114", "revid": "1543377", "url": "https://it.wikipedia.org/wiki?curid=3857114", "title": "Bacio ancora le ferite", "text": "Bacio ancora le ferite \u00e8 il primo album di Erica Mou, pubblicato nel 2009.\nIl disco.\nTutte le canzoni sono scritte da Erica Musci (il vero nome dell'artista) ed edite dalle edizioni musicali Jazz Engine, tranne \"Pensiero stupendo\", cover del successo di Patty Pravo scritto da Oscar Prudente e Ivano Fossati.\nMolte canzoni sono state reincise dalla Mou per il suo secondo album, \"\u00c8\"."}
{"id": "3857115", "revid": "125014261", "url": "https://it.wikipedia.org/wiki?curid=3857115", "title": "Serie A2 1997-1998 (pallamano maschile)", "text": "La Serie A2 1997-1998 \u00e8 stata la 28\u00aa edizione del torneo di secondo livello del campionato italiano di pallamano maschile.\nEsso venne organizzato dalla Federazione Italiana Giuoco Handball.\nLa competizione \u00e8 iniziata il 13 settembre 1997 e si \u00e8 conclusa il 14 marzo 1998."}
{"id": "3857121", "revid": "830939", "url": "https://it.wikipedia.org/wiki?curid=3857121", "title": "Erik Wolf", "text": "Biografia.\nDopo aver preso parte alla prima guerra mondiale come volontario, Wolf studi\u00f2 filosofia, economia, giurisprudenza e storia. Nel 1924 consegu\u00ec il dottorato presso l'universit\u00e0 di Jena. In seguito, approfond\u00ec gli studi all'universit\u00e0 Ruprecht Karl di Heidelberg dove nel 1925 divent\u00f2 professore associato. Nella stessa universit\u00e0, ottenne l'abilitazione nel 1927.\nNegli anni 1927-1928 ricopr\u00ec la cattedra di diritto penale e filosofia del diritto presso l'universit\u00e0 di Kiel mentre nel 1930 ottenne la cattedra di storia e filosofia del diritto all'universit\u00e0 di Friburgo in Brisgovia. Nel 1967 diventer\u00e0 poi professore emerito.\nCome il rettore dell'universit\u00e0 di Friburgo Martin Heidegger, Wolf fu membro del partito nazista e nel 1934 scrisse il trattato \"Das Rechtsideal des Nationalsozialistischen Staates\" (\"La legge dello stato nazionalsocialista\"). Il giurista tedesco G\u00fcnter Spendel sostiene che nonostante l'avvicinamento al nazismo, Wolf fu un \"avversario leale\" del partito. Dopo il 20 luglio 1944 Wolf \u00e8 stato interrogato dalla Gestapo di Friburgo.\nNel 1930 Wolf partecip\u00f2 al concilio della chiesa di Friburgo e nel 1936 ader\u00ec alla Chiesa confessante in cui lavor\u00f2 con Franz B\u00f6hm, Constantin von Dietze, Adolf Lampe e Gerhard Ritter nella scrittura del saggio \"Politische Gemeinschaftsordnung: ein Versuch zur Selbstbesinnung des christlichen Gewissens in den politischen N\u00f6ten\" che affrontava il problema della politica tedesca in quel tempo.\nDopo la seconda guerra mondiale fu dal 1946 al 1948 membro del comitato costituzionale della EKD e nel 1948 delegato della conferenza mondiale di Amsterdam (riunione inaugurale del consiglio ecumenico delle Chiese).\nDal 1959 Wolf visse nella piccola Oberrotweil, nel comune di Vogtsburg im Kaiserstuhl dove mor\u00ec nel 1977 e dove \u00e8 sepolto."}
{"id": "3857126", "revid": "438678", "url": "https://it.wikipedia.org/wiki?curid=3857126", "title": "Midsummer Madness", "text": "Midsummer Madness \u00e8 un film muto del 1920 diretto da William C. de Mille.\nProduzione.\nIl film fu prodotto dalla Famous Players-Lasky Corporation (A William de Mille Production) con il titolo di lavorazione \"His Friend and His Wife\", come il romanzo di Cosmo Hamilton da cui \u00e8 stata tratta la sceneggiatura del film firmata da Olga Printzlau.\nMitchell Leisen lavor\u00f2 al film come direttore di produzione.\nDistribuzione.\nDistribuito dalla Famous Players-Lasky Corporation e dalla Paramount Pictures, il film - presentato da Jesse L. Lasky - usc\u00ec nelle sale cinematografiche statunitensi il 23 gennaio 1921, dopo una prima tenuta nel dicembre 1920. In Finlandia usc\u00ec il 16 dicembre 1923."}
{"id": "3857131", "revid": "124374623", "url": "https://it.wikipedia.org/wiki?curid=3857131", "title": "Resident Evil 6", "text": "Resident Evil 6, conosciuto in Giappone come , \u00e8 un videogioco di genere survival horror sviluppato dalla software house Capcom. Il videogioco \u00e8 stato pubblicato da Capcom il 2 ottobre 2012 per PlayStation 3 e Xbox 360 e su Microsoft Windows nel corso del 2013.\nNel 2016 Capcom ha pubblicato una versione rimasterizzata del gioco per PlayStation 4 e Xbox One, portando il titolo a una risoluzione di 1080p e un framerate di 60 fps. Nel 2019 arriva invece la versione per Nintendo Switch.\nTrama.\nCronologicamente il primo capitolo a svolgersi nel gioco \u00e8 ambientato nel dicembre del 2012, nella fittizia nazione est-europea denominata \"Edonia\". Sono passati quindici anni dall'incidente di Raccoon City, nove dal crollo della Umbrella Corporation e a distanza di tutto questo tempo il mercato nero delle BOW ne ha permesso la diffusione nei maggiori conflitti del mondo.\nChris Redfield viene mandato dalla BSAA, di cui fa parte, nella repubblica europea di Edonia, dove da qualche tempo le forze antigovernative hanno iniziato a fare uso di un nuovo tipo di arma bio-organica. Si tratta del Virus C, creato dai superstiti della Umbrella dall'unione dei virus T e G con le Plagas recuperate in Spagna, che oltre a permettere la creazione di pericolose armi biologiche consente agli uomini che ne sono infetti di potenziare le prestazioni in combattimento superando i propri limiti fisici.\nContemporaneamente, anche Sherry Birkin, divenuta un agente governativo agli ordini del segretario alla sicurezza nazionale Derek Simmons, arriva in Edonia. La sua missione \u00e8 recuperare Jake Muller, un mercenario che oltre a possedere eccezionali doti combattive risulta essere immune agli effetti del virus, e potrebbe essere la chiave per sviluppare un vaccino. Le due parti si incontrano nella capitale dello stato, collaborando per abbattere una gigantesca BOW, quindi Sherry e Jake si imbarcano su un elicottero per fare ritorno in America, mentre Chris e la sua squadra continuano ad esplorare la citt\u00e0 in cerca di chi abbia fornito il virus ai ribelli. Avventuratisi nel municipio, incontrano Ada Wong, che afferma di essere una ricercatrice usata dalla Neo Umbrella, una non meglio specificata setta segreta fondata dagli ex scienziati ancora in circolazione della vecchia societ\u00e0, che attira la squadra in una trappola per poi infettarli con il virus mutandoli a loro volta in armi bio-organiche. Riescono a salvarsi solo Piers Nivas, il secondo in comando, e Chris, che tuttavia nella fuga subisce un trauma che gli procura un'amnesia.\nNel frattempo, l'elicottero di Sherry e Jake viene assalito e abbattuto dall'Ustanak, una BOW di Neo Umbrella che ha l'incarico di catturare Jake, e dopo una lunga quanto inutile fuga attraverso le montagne di Edonia (durante la quale Sherry dar\u00e0 prova dei propri poteri rigenerativi derivatigli dal Virus G) verranno infine fatti prigionieri.\nAlcuni mesi dopo, Leon Scott Kennedy accompagna il suo vecchio amico Adam Benford, ora presidente, in una visita ufficiale all'Universit\u00e0 di Tall Oaks. Il Presidente ha infatti deciso di rivelare la verit\u00e0 dietro a ci\u00f2 che \u00e8 avvenuto a Raccoon City e al ruolo chiave avuto dalla Umbrella nella faccenda ma soprattutto la parte avuta dal governo nel mascherare la tragedia, nella speranza che possa frenare la ripresa delle attivit\u00e0 nel campo del bioterrorismo. Quando la sede subisce un attentato bioterroristico con il nuovo Virus C (i cui effetti, se inalato in forma gassosa, sono simili a quelli del Virus T), Leon \u00e8 costretto ad affrontare un Presidente infettato e irriconoscibile e a prendere la decisione pi\u00f9 difficile, uccidendolo.\nOltre a Leon, l'unica altra sopravvissuta all'attacco all'universit\u00e0 \u00e8 Helena Harper, un nuovo membro dei servizi segreti.\nLeon viene contattato da Ingrid Hunnigan, che viene informata della morte del presidente, dopo di che Helena chiede a Leon di raggiungere a tutti i costi la cattedrale di Tall Oaks, dove avrebbero trovato le risposte alle loro domande.\nIl contagio per\u00f2 si \u00e8 diffuso nel frattempo dal campus all'intera Tall Oaks, facendone una nuova Raccoon City, e i due, dopo una lunga fuga attraverso le strade e le gallerie delle citt\u00e0, incontrano un gruppo di sopravvissuti. Insieme progettano la fuga dalla citt\u00e0 e riescono a fuggire con un bus, diretti alla cattedrale di Tall Oaks, dove si \u00e8 rifugiata la maggior parte dei sopravvissuti, ma salvo Leon ed Helena tutti gli altri moriranno durante il viaggio.\nDopo essere riusciti ad entrare nella cattedrale, per accedere ai livelli inferiori il duo libera inavvertitamente un Lepotitsa, un mostro capace di infettare gli esseri umani tramite un gas che fuoriesce dal suo corpo. Dopo aver abbattuto il mostro e ucciso i sopravvissuti ormai tramutati in zombi, Leon ed Helena entrano nei laboratori segreti della chiesa e qui, Helena comincia a cercare affannosamente Deborah Harper, sua sorella minore, rivelando di essere stata costretta ad aiutare i terroristi nel loro attacco dopo che questi l'avevano presa in ostaggio. Helena rivela inoltre che uno dei capi della Neo Umbrella non \u00e8 altri che Derek Simmons, il quale sicuramente \u00e8 responsabile anche dell'attacco a Tall Oaks. Nei laboratori trovano inoltre un filmato dove si vede Ada Wong uscire da un bozzolo di virus C. Leon rimane confuso.\nDopo un po' i due agenti arrivano in una profonda miniera e trovano Deborah Harper visibilmente scossa, ma non passa molto tempo che la ragazza, ormai infettata dal virus-C, muta, rinasce da un nuovo bozzolo e si trasforma in una terrificante B.O.W.\nCon il tempestivo intervento di Ada, i due agenti sono costretti ad eliminare Deborah, ma Helena prima di lasciarla cadere nel vuoto giura vendetta per la sua morte.\nLeon contatta Ingrid Hunnigan, trovando assieme a lei anche Simmons, che prima nega le accuse rivolte contro di lui e quindi ribalta la situazione incolpando i due agenti sia dell'attacco che dell'omicidio del presidente.\nDopo essere riusciti a fuggire dai sotterranei del laboratorio, Leon chiede a Hunnigan di inscenare la loro morte, in modo da poter affrontare Simmons, che sta dirigendosi in Cina.\nLe ultime vicende del gioco si ambientano in Cina dopo il 30 giugno del 2013. Sherry e Jake, rimasti per mesi ostaggio di Neo Umbrella e sottoposti a vari esperimenti per via delle loro capacit\u00e0 sovrumane, riescono a liberarsi e fuggono dal centro in cui sono rinchiusi, non prima per\u00f2 che Jake abbia scoperto di essere il figlio di Albert Wesker (da qui i suoi poteri).\nQuello che non sanno \u00e8 che nel frattempo i terroristi hanno lanciato un gigantesco attacco su vasta scala nella citt\u00e0 in cui si trovano, la quale si trova ora in un vero e proprio stato di assedio.\nA capo di una delle squadre inviate a sventare l'attacco c'\u00e8 Chris, recuperato da Piers in Edonia dopo un periodo di depressione a seguito della fallita missione e convinto a riprendere il proprio ruolo, che dopo aver ricordato quanto accaduto sei mesi prima decide di mettersi alla ricerca di Ada, la cui presenza \u00e8 stata confermata in citt\u00e0.\nAncora una volta, Sherry e Chris si rincontreranno, e grazie all'aiuto della squadra BSAA Sherry e Jake riescono a rompere un accerchiamento in cui erano caduti riprendendo la loro fuga per raggiungere Simmons, che Sherry ha saputo essere in Cina.\nChris e Piers, dal canto loro, continuano ad inseguire Ada, ma ancora una volta la loro missione, anche a causa della folle determinazione a vendicarsi di Chris, coster\u00e0 la morte di tutti i loro compagni, cosa che li render\u00e0 ancor pi\u00f9 determinati a catturare la donna per farle pagare tutte le sue colpe.\nNel frattempo Jake e Sherry continuano la loro fuga, perennemente tallonati da Ustanak, fino ad imbattersi casualmente nell'atterraggio di emergenza dell'aereo dove si trovano Leon ed Helena, costretti a tale manovra dopo che un nuovo Lepotitsa aveva diffuso il Virus C a bordo del velivolo. In questo modo Sherry viene a sapere del coinvolgimento di Simmons nell'intera vicenda, restandone molto sconvolta, dal momento che Simmons \u00e8 anche la persona che si \u00e8 presa cura di lei dopo l'incidente di Raccoon City. Insieme i 4 riescono a fermare momentaneamente Ustanak, ma vengono poi separati dalla caduta di una gru, promettendo tuttavia di rincontrarsi al luogo dove Sherry dovrebbe incontrarsi con Simmons.\nNel cammino verso il punto d'incontro Leon ed Helena si imbattono in Ada, stavolta inaspettatamente schierata contro di loro. Leon, sorpreso e ancora pi\u00f9 confuso, tenta disperatamente di raggiungerla, ma la trova sotto tiro da due uomini della B.S.A.A. Dopo aver affrontato uno dei due corpo a corpo nota che si tratta di Chris. Nonostante Chris voglia catturarla, se non addirittura ucciderla, Leon gli si oppone, dicendole che intende proteggerla, e approfittando della confusione Ada riesce a dileguarsi. Mentre Chris e Piers la inseguono, riuscendo a braccarla fino a bordo di una nave militare di Neo Umbrella, Leon ed Helena raggiungono Sherry e Jake al punto d'incontro, rendendo a questo punto palese il tradimento di Simmons, che su ordine di Neo Umbrella ha ucciso il presidente perch\u00e9 non rivelasse la verit\u00e0 su Raccoon City. Sherry e Jake nella sparatoria che segue vengono nuovamente catturati, e portati stavolta in una piattaforma petrolifera sottomarina al largo della citt\u00e0, mentre Leon ed Helena affrontano Simmons, che tradito da Ada e da Neo Umbrella (che si rivela essere una organizzazione formata da persone estremamente potenti ed influenti in campo internazionale) viene infettato col Virus C tramutandosi a sua volta in una mostruosa BOW (dotato per\u00f2 ancora di una coscienza umana).\nDopo un lungo scontro e constatando che la famiglia, l'organizzazione segreta per cui lavora, lo ha abbandonato, Derek viene apparentemente eliminato dai protagonisti. Tutto sembra finito, ma poco dopo Leon riceve da Hunnigan la notizia che Jake e Sherry sono stati rapiti. Chiede quindi di contattare degli agenti B.S.A.A sull'area e casualmente si tratta di Chris e Piers, che dopo aver constatato l'apparente morte di Ada si sono messi in volo per raggiungere una portaerei da cui sta per essere lanciato un missile verso Langshiang. I due agenti tuttavia non riescono ad impedire che il missile venga lanciato, e cos\u00ec Chris, appena messosi in contatto con Leon, gli intima di andarsene subito.\nIl missile si rivela contenere un'altissima quantit\u00e0 di Virus C allo stato gassoso, che a seguito dell'esplosione sui cieli di Langshiang si propaga velocissimo per la citt\u00e0 infettando e uccidendo quasi l'intera popolazione.\nLeon chiede a Chris di salvare Jake e Sherry dal pozzo petrolifero, rivelandogli inoltre che Jake \u00e8 il figlio di Albert Wesker. Prima di congedarsi, Chris confessa a Leon che Ada \u00e8 morta. Anche se abbattuto dalla notizia, Leon insieme ad Helena decide di raggiungere la torre quadra per aiutare i soldati B.S.A.A e i sopravvissuti che si stanno radunando l\u00ec.\nCon molta fatica, e grazie anche all'aiuto di un'apparentemente rediviva Ada, Leon ed Helena raggiungono la Torre Quadra, dove per\u00f2 scoprono che Simmons, in realt\u00e0 ancora vivo, \u00e8 arrivato prima di loro massacrando i sopravvissuti. Ne segue una lunga ed interminabile corsa verso l'alto, combattendo contro Simmons, che assumendo le forme prima di un mostro enorme dalle sembianze di un tirannosauro e poi di un gigantesco insetto mutante, continua ad ostacolare Leon ed Helena nella corsa verso la salvezza. Leon ed Helena riescono infine ad ucciderlo utilizzando un razzo di un RPG. Mentre i due si apprestano a scappare dalla citt\u00e0 trovano a bordo dell'elicottero di Ada, dei dati che la donna ha lasciato, i quali provano la colpevolezza di Simmons nell'attacco bioterroristico di Tall Oaks e nella conseguente morte del Presidente Benford, scagionando dunque Leon ed Helena i quali hanno terminato con successo la loro missione e possono tornare a casa a bordo dell'elicottero. Nel frattempo Ada distrugge tutti i documenti e le ricerche sul Virus C nei sotterranei della torre infliggendo un duro colpo alla Neo Umbrella.\nContemporaneamente, sulla stazione petroliera, Sherry e Jake riescono a liberarsi, ricongiungendosi con Chris e Piers. Chris e Jake hanno un momento di tensione quando Chris rivela a Jake di aver ucciso suo padre, poi le due parti decidono di allearsi per riuscire a scappare prima che la stazione crolli. Jake e Sherry, rimasti separati dal resto della squadra, riusciranno ad abbandonare la stazione dopo aver sistemato definitivamente i conti con Ustanak, mentre Chris e Piers si ritroveranno a dover fare i conti con Haos, l'arma biologica definitiva. Piers, rimasto gravemente ferito, si inietter\u00e0 un campione di Virus C per affrontare il mostro, e per questo una volta finita la battaglia decider\u00e0 di restare nella struttura costringendo solo Chris a scappare e sacrificando la propria vita per infliggere il colpo di grazia ad Haos.\nTerminata la crisi, tutti i membri vanno per la loro strada. Leon e Sherry tornano a ricoprire i propri posti di agenti governativi, mentre Helena viene riconosciuta innocente dalle accuse a suo carico e riprende il proprio posto di capo della sicurezza del nuovo presidente. Chris, superato il trauma della morte dei suoi compagni, accetta di guidare una nuova squadra. Quanto a Jake, dopo aver informato Sherry via sms di aver abbassato la propria parcella per il servizio reso a cinquanta dollari (mentre prima ne aveva richiesti cinquanta milioni), indossa degli occhiali da sole scuri come quelli indossati dal padre ed inizia un viaggio in giro per il mondo per difendere le popolazioni civili dalle BOW. L'ultimo filmato del gioco mostra infatti Jake che in un paese orientale si lancia in difesa di un bambino contro delle orde di BOW.\nLa storia di Ada.\nLe vicende che vedono protagonista Ada in questo gioco si svolgono tra il 27 giugno 2013 e il 7 luglio 2013 Tall Oaks poi in Langshiang, Cina. Completando tutte e tre le campagne principali \u00e8 possibile sbloccare la campagna segreta relativa ad Ada Wong, tramite la quale \u00e8 possibile conoscere altri aspetti relativi alla trama rimasti insoluti. Si viene quindi a sapere che la Ada Wong inseguita da Chris e responsabile sia dell'attentato terroristico in Cina che del rapimento di Jake \u00e8 in realt\u00e0 un Doppelg\u00e4nger. La sua vera identit\u00e0 \u00e8 quella di Carla Radames, una ricercatrice di Neo-Umbrella e creatrice del Virus C.\nLei e Simmons erano stati amanti, ma Simmons, ossessionato da Ada Wong, aveva ordinato di testare su di lei il virus per mutare il suo aspetto fino a farla rassomigliare alla vera Ada. Sentendosi tradita, Carla decise quindi di dare inizio al suo piano per tradire Neo-Umbrella, vendicarsi di Simmons e distruggere l'equilibrio politico mondiale creato dai capi dell'organizzazione, facendo per\u00f2 in modo di far ricadere tutta la colpa sulla vera Ada.\nLe due Ada si incontrano dopo l'uccisione di Carla da parte dei suoi vecchi compagni. Prima di morire Carla si inietta una massiccia dose di Virus C che trasforma il suo corpo in una sorta di gigantesca massa fangosa che arriva a ricoprire per intero la nave sulla quale stanno combattendo. Ada riuscir\u00e0 per\u00f2 a salvarsi raggiungendo un elicottero, e tornata in citt\u00e0 combatte al fianco di Leon ed Helena per eliminare definitivamente Simmons per poi andarsene dopo aver cancellato ogni prova del furto della sua identit\u00e0.\nPersonaggi.\nI protagonisti delle varie campagne sono i seguenti:\nStruttura del gioco.\nL'intera storia del gioco \u00e8 suddivisa in quattro campagne differenti, che vedono il ritorno dei personaggi classici della serie con alcuni nuovi arrivati. Ogni protagonista sar\u00e0 accompagnato da un partner, incentivando la natura cooperativa del gioco.\nSviluppo.\nJun Takeuchi annunci\u00f2 pi\u00f9 volte l'esistenza di un ipotetico sesto capitolo e della sua intenzione di renderlo un nuovo punto di partenza per la saga, successivamente per\u00f2 il producer di Capcom Masachika Kawata, torn\u00f2 sull'argomento dichiarando \"sar\u00e0 completamente diverso dai precedenti\", specificando che sarebbe per\u00f2 stato anche \"vecchio stampo\", riferendosi al fatto che avrebbe mantenuto le caratteristiche d'azione e survival horror che avevano sempre contraddistinto i giochi della serie principale.\nIl primo trailer ufficiale \u00e8 stato svelato il 19 gennaio 2012 rivelando subito la data d'uscita per le versioni console: 20 novembre 2012.\nIl secondo trailer ufficiale \u00e8 stato pubblicato in occasione del Captivate il 10 aprile 2012. Capcom con tale video svela l'anticipo dell'uscita Xbox 360 / PS3 spostando la data di pubblicazione al 2 ottobre 2012. Infine il 18 settembre 2012 \u00e8 uscito in esclusiva una demo del gioco per PlayStation 3, scaricabile attraverso PlayStation Network, e per Xbox 360 scaricabile via Xbox Live. La demo si differenzia da quella precedente (la prima demo fu incluso nel videogioco \"Dragon's Dogma\") per le tre campagne in modalit\u00e0 online e offline: Leon S. Kennedy e Helena Harper impegnati nella Ivy University, Jake Muller e Sherry Birkin alla prese con dei J'avo nelle strade di Edonia e Chris Redfield e Piers Nivans in Cina.\nLa Capcom, tramite un comunicato, ha annunciato che al gioco verr\u00e0 applicato il doppiaggio italiano, proprio come avvenuto per ' e '.\nL'ultimo trailer diffuso in rete conferma la presenza di Chris Redfield e Leon Scott Kennedy come personaggi principali. Si avr\u00e0 anche il ritorno di Sherry Birkin, figlia di William Birkin, divenuta un agente speciale e un membro della scorta del Presidente degli Stati Uniti; Sherry far\u00e0 coppia con l'ex mercenario Jake Muller, definito il \"figlio\" di Albert Wesker. Confermata anche la presenza di Ada Wong.\nStando alle dichiarazioni di Hiroyuki Kobayashi, produttore esecutivo dell'ultimo capitolo di \"Resident Evil\", il team al lavoro sull'ultima incarnazione di questo popolarissimo franchise \u00e8 il pi\u00f9 grande mai visto per un titolo Capcom, sarebbero infatti oltre 600, le persone coinvolte nelle fasi di sviluppo di \"Resident Evil 6\".\nSecondo alcune voci, i DLC del gioco, ancora in sviluppo presso Capcom, godranno dell'esclusiva temporale su Xbox 360.\nIn agosto 2012, \"Famits\u016b\" pubblica la Campagna di Ada Wong, che sar\u00e0 disponibile una volta che i giocatori completeranno le campagne di Leon, Chris e Jake.\nModalit\u00e0 Agent Hunt, grazie alla quale \u00e8 possibile giocare come zombie o J'avo, attaccando i personaggi principali del gioco. Impersonando queste orride creature i giocatori potranno contare su nuove mosse ed attacchi specifici della creatura controllata, inclusi tutte le varianti dati dalla mutazione.\nPer la versione su PC si dovr\u00e0 attendere a lungo, sino al 22 marzo 2013: il team che sta lavorando a questo secondo progetto, ha precisato Capcom, \u00e8 molto pi\u00f9 ristretto rispetto a quello che \u00e8 stato contattato per la versione su console, ma questo non intaccher\u00e0 la qualit\u00e0 finale del prodotto che potr\u00e0 essere equiparabile all'avventura su Xbox e Playstation.\nVersione alternativa.\nEdizione rimasterizzata.\nIl 25 febbraio 2016 \u00e8 stato annunciato \"Resident Evil 6 Remastered\", versione rimasterizzata per PlayStation 4 e Xbox One. Il titolo gira a 60 fps, con una risoluzione in 1080p ed ha il supporto dei trofei/obiettivi. Nel gioco sono inclusi tutti i contenuti extra e una nuova modalit\u00e0 intitolata \"No Mercy Mode\". Inoltre per trovare pi\u00f9 facilmente le partite online \u00e8 stata aggiunta la modalit\u00e0 \"Cycle Mode\". Questa versione del gioco non \u00e8 compatibile con Resident Evil.net.\nSequel.\nIl 24 gennaio 2017 \u00e8 stato pubblicato \"\"."}
{"id": "3857134", "revid": "1610933", "url": "https://it.wikipedia.org/wiki?curid=3857134", "title": "Trevor", "text": "Origine e diffusione.\nRiprende un cognome gallese, a sua volta derivato da un toponimo che significa \"grande villaggio\" (dai termini gallesi \"tref\", \"villaggio\", e \"mawr\", \"grande\").\nOnomastico.\nIl nome \u00e8 adespota, cio\u00e8 non \u00e8 portato da alcun santo. L'onomastico quindi si festeggia il giorno di Ognissanti, che \u00e8 il 1\u00ba novembre."}
{"id": "3857139", "revid": "287204", "url": "https://it.wikipedia.org/wiki?curid=3857139", "title": "Oracoli tibetani", "text": "Gli oracoli tibetani, detti anche oracoli viventi (\"sku rten-pa\" in tibetano), sono speciali entit\u00e0 spirituali del popolo tibetano, riconosciute tuttora dal Buddhismo.\nDescrizione.\nIn Tibet, la tradizione dell'oracolo deriva dal B\u00f6n, la religione tibetana originaria, e fu adottata per la prima volta in era buddhista da Lozang Gyatso, il Quinto Dalai Lama, che fece di Nechung l'oracolo ufficiale di Stato.\nPer i tibetani gli oracoli costituiscono un forte collegamento tra il mondo dei mortali e quello divino. In passato la teocrazia tibetana ne contava a centinaia, mentre oggi molti sono scomparsi. I principali si sono tuttavia mantenuti fino ai giorni nostri. Gli oracoli tibetani, i cui medium sono monaci buddhisti e sensitivi di grande preparazione, non si limitano a predire il futuro, ma vengono consultati come protettori e guaritori, e si riconosce loro la missione primaria di aiutare la gente a praticare bene il Dharma, l'insegnamento del Buddha \u015a\u0101kyamuni.\nDiversamente da come accade per la maggior parte degli sciamani d'Asia, che durante la sacra trance sono soliti uscire dal proprio corpo per migrare verso la terra degli spiriti, da cui al loro ritorno portano messaggi, l'oracolo tibetano \u00e8 invece posseduto dallo spirito stesso che, attraverso di lui, parla e profetizza quasi senza che il medesimo medium ne abbia coscienza, addirittura rispondendo alle domande che gli vengono poste.\nIl pi\u00f9 famoso e influente oracolo \u00e8 Nechung, considerato tramite con Dorje Drakden, una delle divinit\u00e0 protettrici del Dalai Lama, nonch\u00e9 una fra le personificazioni di Pehar.\nI pa-wo.\nNel vasto panorama degli oracoli tibetani, \u00e8 molto diffusa la categoria dei \"pa-wo\", termine di lingua tibetana traducibile come \u00aberoe\u00bb, e che si riferisce ad una specifica classe di oracoli laici considerati essere gli eredi diretti delle antiche pratiche religiose B\u00f6n.\nNonostante l'officio sacro di pa-wo si trasmetta spesso per via ereditaria, esso \u00e8 tuttavia sempre vincolato ad una esperienza personale di contatto, di cui sono responsabili speciali entit\u00e0 spirituali, tra le quali primeggiano proprio le divinit\u00e0 montane, di cui il pantheon tibetano \u00e8 ricchissimo. I racconti autobiografici degli stessi pa-wo, o delle \"nyenjomo\", corrispettivo femminile dei pa-wo, sono traboccanti di testimonianze vivide e drammatiche che riguardano proprio il periodo del primo contatto, che normalmente coincide con la pubert\u00e0. Una delle esperienze pi\u00f9 comuni riguarda i contenuti delle esperienze oniriche del neofita. Rispetto alla norma, in occasione del contatto i sogni risultano infatti essere notevolmente modificati e arricchiti dall'esperienza di incontri con una moltitudine di entit\u00e0 sovrannaturali e con quella di viaggi in singolari contrade del mondo.\nAl giovane potranno dunque mostrarsi divinit\u00e0 di aspetto meraviglioso in groppa a possenti cavalli, esseri luminescenti con il capo del colore dorato e argentato, luoghi meravigliosi e animali prodigiosi. Controparte dei sogni \u00e8, molto spesso, il prodursi spontaneo di singolari visioni ad occhi aperti, nel corso delle quali spiriti e divinit\u00e0 si mostrano al neofita per istruirlo sull'officio rituale che dovr\u00e0 assumersi e sul sapere segreto che caratterizza ogni pa-wo.\nQueste esperienze, inizialmente saltuarie e discontinue, tendono quasi sempre a regolarizzarsi, producendosi sistematicamente per mesi, talvolta per anni. In altri casi ancora alle visioni si aggiungeranno anche esperienze sonnambuliche, repentine fughe in foresta in una condizione di semicoscienza, improvvisi accessi di follia. Attraverso tutti questi segni le divinit\u00e0 mostrano la loro presenza e indicano esplicitamente il loro volere: quello di guadagnarsi un nuovo portavoce tra gli uomini. Rivendicano prepotentemente il proprio diritto sul giovane neofita che, incapace di offrire resistenza, non pu\u00f2 che assecondare la scelta operata nel mondo invisibile.\nAl perdurare di tutte queste esperienze \u00e8 norma, nella cultura tibetana, che il giovane venga condotto da un anziano lama o da un esperto pa-wo. Questi avr\u00e0 inizialmente il compito di esaminare il giovane, sottoponendolo ad una serie di colloqui e di accertamenti che permettano di identificare con certezza la divinit\u00e0 che \u00e8 responsabile della chiamata. Nel corso di alcune di queste prove l'anziano officiante potr\u00e0 inoltre, nel corso di un'appropriata cerimonia, evocare l'entit\u00e0 in questione con lo scopo di premetterle di svelare integralmente la propria identit\u00e0 e di consentire al neofita, attraverso l'induzione della trance, di familiarizzare con essa.\nUna volta che l'esame \u00e8 stato ultimato, il neofita \u00e8 avviato ad un complesso e duro addestramento necessario per l'apprendimento del corpus di saperi e di pratiche connesse all'esercizio rituale. In questa fase, il giovane imparer\u00e0 a controllare perfettamente la propria condizione di trance durante l'esecuzione dei rituali e, soprattutto, otterr\u00e0 gli erudimenti che riguardano i rituali di cura di tipica competenza dei pa-wo. Nella cultura tibetana, infatti, uno degli aspetti principali dell'attivit\u00e0 dei pa-wo \u00e8 costituito proprio dalla prassi terapeutica. Questa riguarder\u00e0 specifici generi di patologie, legate spesso all'avvelenamento, casi nei quali si ritiene che la presenza divina all'interno del corpo dell'officiante sia una precondizione necessaria per propiziare la guarigione del paziente.\nDurante le sessioni propriamente terapeutiche, l'abilit\u00e0 del pa-wo consister\u00e0 nell\"estrarre\" la malattia, suggendola direttamente dal corpo del paziente attraverso una cannula posta in corrispondenza della parte malata. Se la terapia ha un posto di tutto riguardo nella prassi rituale dei pa-wo, l'attivit\u00e0 propriamente oracolare riveste tuttavia un ruolo fondamentale. Questa, di norma, consiste in consultazioni occasionali da parte di persone che richiedono informazioni dirette e circostanziate: l'esito di un viaggio, notizie di un figlio lontano, informazioni circa un furto di cui si \u00e8 stati vittima, il decorso di una malattia di cui non si conosce n\u00e9 la causa n\u00e9, tanto meno, la gravit\u00e0.\nIn questi casi il consultante potr\u00e0 formulare direttamente al pa-wo la domanda per la quale \u00e8 stato richiesto il suo intervento. La divinit\u00e0 invocata, presente nel corpo dell'officiante durante la fase di possessione, esprimer\u00e0 la risposta direttamente per bocca dell'officiante. La presenza di un assistente al rito, permetter\u00e0 talvolta di interpretare e rendere comprensibile il responso divino dell'oracolo, responso formulato spesso in maniera allusiva, metaforica e figurata.\nSia la pratica oracolare che quella terapeutica seguono, nel caso del pa-wo, una tradizione orale che si tramanda pressoch\u00e9 intatta da anziano a neofita. La presenza necessaria delle personalit\u00e0 invisibili, nel rafforzare questa stessa trasmissione, la arricchisce di sempre nuovi dettagli e le infonde costantemente fresca linfa vitale. Linfa vitale di d\u00e8i che, ancora oggi, scelgono di discendere nel corpo di un uomo e di parlare per sua bocca. Che scelgono di mostrarsi a chiunque richieda la loro assistenza e il loro sostegno, domandando unicamente di poter scrutare per un istante il proprio destino."}
{"id": "3857146", "revid": "179980", "url": "https://it.wikipedia.org/wiki?curid=3857146", "title": "Quilmes Athletic Club", "text": ""}
{"id": "3857156", "revid": "287204", "url": "https://it.wikipedia.org/wiki?curid=3857156", "title": "Giornata buia", "text": "La Giornata buia \u00e8 un dipinto olio su tavola (118x163 cm) di Pieter Bruegel il Vecchio, datato 1565 e conservato nel Kunsthistorisches Museum di Vienna. \u00c8 firmato in maniera poco leggibile; si legge solo \"\", che \u00e8 stato interpretato come la fine della data MDLXV.\nStoria.\nL'opera fa parte della serie dei \"Mesi\", completata con sole cinque tavole e gi\u00e0 in possesso di Niclaes Jonghelinck di Anversa. Appena un anno dopo, nel 1566, venne ceduta all'amministrazione cittadina e nel 1594 fu l'oggetto di un dono a Ernesto d'Asburgo.\nDescrizione e stile.\nNon \u00e8 chiaro quale mese rappresenti la \"Giornata buia\", ma sicuramente \u00e8 da riferire ai primi mesi invernali dell'anno, probabilmente gennaio-febbraio. In primo piano a destra un gruppo di contadini si appresta a finire il proprio lavoro di potatura e legnagione prima che la luce termini. Un uomo sta infatti tagliando i rami secchi o improduttivi di un albero e un altro li sta raccogliendo in fascine. Le tre figure pi\u00f9 a destra sono invece dedite alla compagnia e all'allegria, un probabile riferimento al Carnevale: a tale periodo fanno pensare anche la corona di carta in testa al bambino che porta la lanterna e l'uomo che mangia le cialde. Pi\u00f9 in lontananza, nell'angolo sinistro, una donna e un bambino conducono per mano un uomo all'osteria \"Sotto le stelle\", come riporta l'insegna. Vi si vede anche un suonatore e un contadino che sta appoggiato con la faccia al muro, forse ubriaco; un altro si trova accovacciato vicino al suo carro, forse mentre vaglia il grano, e uno sta riparando il tetto di casa.\nAlle spalle del villaggio si apre un vastissimo paesaggio, con una baia dove le barche sono in difficolt\u00e0 per via dei flutti del mare, essendo appena passata una tempesta. Il cielo \u00e8 denso di nubi, ma sulla sinistra la luce si rischiara, presso lo straordinario paesaggio di montagne innevate punteggiate da castelli.\nDi incredibile suggestione \u00e8 la resa cromatica del dipinto, con la contrapposizione tra i toni caldi del bosco e del villaggio e quelli freddi, gelidi, dell'acqua, del cielo e delle montagne. Rimandi incrociati qua e l\u00e0 animano la scena, come i bianchi che compaiono sui monti, sul solaio della casa rustica a destra, nel carretto e nelle vesti di alcuni dei personaggi in primo piano."}
{"id": "3857158", "revid": "594829", "url": "https://it.wikipedia.org/wiki?curid=3857158", "title": "Ripalta (Lesina)", "text": ""}
{"id": "3857162", "revid": "123007912", "url": "https://it.wikipedia.org/wiki?curid=3857162", "title": "Campionato europeo di pallavolo maschile Under-20 2010", "text": "Il XXII campionato europeo juniores di pallavolo maschile \u00e8 svolto dal 28 agosto al 5 settembre 2010, a Mahil\u00eb\u016d e Babrujsk, in Bielorussia. Al torneo hanno partecipato 12 squadre nazionali europee e la vittoria finale \u00e8 andata per la sesta volta alla Russia.\nQualificazioni.\nAl torneo hanno partecipato 12 squadre nazionali juniores europee: la nazionale del paese organizzatore, le prime tre classificate al campionato europeo juniores 2008, le prime sei classificate nei gironi nel torneo di qualificazione, pi\u00f9 le due migliori seconde.\nImpianti.\nI 2 impianti che hanno ospitato le partite del campionato europeo:\nGironi.\nDopo la fase a gironi, le prime due classificate di ogni girone hanno affrontato le semifinali per il primo posto, mentre la terza e la quarta di ogni girone hanno affrontato le semifinali per il quinto posto.\nPodio.\nCampione.\nRussia(Sesto titolo)\nSecondo posto.\nBulgaria\nTerzo posto.\nSerbia"}
{"id": "3857163", "revid": "26048", "url": "https://it.wikipedia.org/wiki?curid=3857163", "title": "Avonex", "text": ""}
{"id": "3857169", "revid": "1524446", "url": "https://it.wikipedia.org/wiki?curid=3857169", "title": "Tartu Jalgpalliklubi Tammeka", "text": "Il Tartu Jalgpalliklubi Tammeka, comunemente noto come Tammeka Tartu o Tammeka (da \"Tamm\", in italiano \"Quercia\"), \u00e8 una societ\u00e0 calcistica estone con sede nella citt\u00e0 di Tartu. Milita in Meistriliiga, la prima divisione del campionato nazionale.\nStoria.\nFondato nel 1989 come squadra giovanile, si iscrisse al campionato estone nel 2000 e cominci\u00f2 subito la sua ascesa: quell'anno vinse la III Liiga (quarta serie) e l'anno successivo si ripet\u00e9 vincendo la II Liiga, giungendo in Esiliiga. Dopo tre anni in Esiliiga, la vinse nel 2004, conquistando la Meistriliiga.\nAlla prima partita nella massima serie il Tammeka rimedi\u00f2 una sonora sconfitta (0-9) contro la D\u00fcnamo Tallinn. Malgrado lo scivolone iniziale la squadra si riassest\u00f2 e concluse la stagione al 7\u00ba posto. L'anno successivo fin\u00ec sesto.\nNel 2007 si fuse con la squadra concittadina del Maag Tartu, dando vita al Maag Tammeka Tartu. Dopo due stagioni il sodalizio fu sciolto e il club riprese la sua denominazione di Tartu JK Tammeka.\nNel 2012 si classific\u00f2 ultimo ma evit\u00f2 la retrocessione in Esiliiga a causa della non iscrizione del Viljandi; fu dunque ripescato in Meistriliiga.\nNel 2013 mantenne la massima serie vincendo lo spareggio promozione-retrocessione contro il Tarvas Rakvere. Anche nel 2015 riesce a preservare il posto in Meistriliiga grazie alla vittoria nello spareggio, stavolta contro il Kalev Tallinn. Rimane cos\u00ec, insieme al Paide, l'unica squadra estone senza titoli a non essere mai retrocessa.\nHa raggiunto la finale in Eesti Karikas 2016-2017, dove ha perso contro l'Infonet. In Meistriliiga conferma il 7\u00ba posto della precedente stagione.\nNel 2018 conclude al 6\u00ba posto, dietro al Paide Linnameeskond e davanti al Tulevik Viljandi.\nNel 2019 migliora ulteriormente le prestazioni raggiungendo il 5\u00ba posto finale e aggiornando il miglior piazzamento in Meistriliiga, che ottiene anche nel campionato 2020.\nNel 2021 stanzia in bassa classifica, con una lunga serie negativa di sconfitte che si interrompe nel finale di stagione, quando riesce a sopravanzare il e ad accedere, in virt\u00f9 del 9\u00b0 posto, allo spareggio promozione/retrocessione contro la seconda dell'Esiliiga, il . L'andata si conclude 0-0, ma al ritorno il Tammeka si impone in casa per 3-0 e conserva il suo posto in Meistriliiga."}
{"id": "3857175", "revid": "767487", "url": "https://it.wikipedia.org/wiki?curid=3857175", "title": "Retrogression", "text": "Retrogression \u00e8 un cortometraggio muto del 1913. Il nome del regista non viene riportato.\nProduzione.\nIl film fu prodotto da Thomas H. Ince per la Broncho Film Company.\nDistribuzione.\nDistribuito dalla Mutual, il film - un cortometraggio in due bobine - usc\u00ec nelle sale cinematografiche statunitensi il 23 aprile 1913."}
{"id": "3857176", "revid": "200679", "url": "https://it.wikipedia.org/wiki?curid=3857176", "title": "Ron Artest", "text": ""}
{"id": "3857181", "revid": "729019", "url": "https://it.wikipedia.org/wiki?curid=3857181", "title": "Canadair CL-44", "text": "Il Canadair CL-44 era un quadrimotore turboelica da trasporto ad ala bassa prodotto dall'azienda canadese Canadair negli anni sessanta.\nSviluppo cargo del britannico Bristol Britannia da trasporto passeggeri, il modello venne utilizzato sia dall'aviazione militare, nella canadese Royal Canadian Air Force come aereo da trasporto tattico ed identificato come CC-106 Yukon, che in quella civile da numerose compagnie aeree mondiali.\nStoria del progetto.\nLa concezione progettuale del CL-44 \u00e8 strettamente legata a quella del pattugliatore marittimo CL-28 Argus, derivato dal Bristol Britannia scelto dalla RCAF per sostituire i propri Avro Lancaster. Infatti proprio in quello stesso periodo la RCAF era alla ricerca di un aereo da trasporto che potesse essere un valido sostituto dei DC-4M North Star all'epoca in servizio. Fu quindi pressoch\u00e9 naturale che la Canadair offrisse la realizzazione di un aereo da trasporto partendo, anche questa volta, dalla cellula del Britannia.\nL'aereo riproponeva sostanzialmente le ali e l'impennaggio del Britannia mentre presentava fusoliera allungata (di ) ed i necessari irrobustimenti strutturali alla luce del maggior peso massimo al decollo previsto; era prevista la realizzazione di una variante solo cargo, con portellone di carico in coda.\nLa Canadair offr\u00ec tre diverse soluzioni per la motorizzazione del CL-44, in tutti i casi motori turboelica: i Bristol Orion, i Pratt &amp; Whitney T34 ed i Rolls-Royce Tyne. Nella primavera del 1957 la RCAF stipul\u00f2 un contratto per la fornitura di otto CL-44, scegliendo i motori Brisol Orion; l'anno successivo, dopo la realizzazione del primo esemplare ed a causa dell'abbandono del progetto del motore Orion, la scelta fu ripensata e l'ordine orientato verso i motori Rolls-Royce Tyne.\nIl prototipo del CL-44 vol\u00f2 per la prima volta il 15 novembre del 1959 e complessivamente la RCAF ricevette dodici velivoli della versione denominata CL-44-6, consegnati nei primi anni sessanta, nove nella versione cargo (assegnati al \"437th Squadron\") e tre in configurazione per il trasporto passeggeri (destinati al \"412th Squadron\").\nValutando poco efficiente la soluzione dei portelloni laterali, la Canadair svilupp\u00f2 una nuova versione del CL-44: denominata CL-44D4, prevedeva che le operazioni di carico e scarico fossero effettuate tramite la completa apertura e la rotazione del tronco di coda (impennaggio compreso); la manovra era comandata idraulicamente e veniva completata in novanta secondi consentendo di accedere direttamente alla sezione di fusoliera destinata allo stivaggio del carico, lunga 30 metri. Il primo esemplare di questa variante fu portato in volo per la prima volta il 16 novembre 1960 e raccolse numerosi consensi tra le principali compagnie dedicate al trasporto aereo. Anche la United States Air Force si interess\u00f2 al velivolo tramite il \"Military Air Transport Service\" (MATS) che valut\u00f2 di acquistare fino a 232 CL-44D4. La stipula del relativo contratto era per\u00f2 parte di un pi\u00f9 complesso quadro di accordi di collaborazione tra il Canada e gli Stati Uniti d'America che trovarono l'opposizione di parte dei politici canadesi e convinsero l'USAF rivolgere la propria attenzione verso il Boeing C-135 Stratolifter. Della variante CL-44D fu sviluppata anche una versione destinata alle forze armate canadesi, che tuttavia non si dimostrarono interessate; quattro esemplari furono invece acquistati dalla compagnia islandese Loftlei\u00f0ir: designati CL-44D4-8 erano in configurazione per il trasporto di passeggeri (ne potevano ospitare fino a 178) ma mantenevano il tronco di coda apribile, con movimento meccanico e non idraulico.\nLa Canadair lavor\u00f2 ad un'ultima versione del CL-44 su richiesta della Loftlei\u00f0ir: denominata CL-44J aveva fusoliera allungata (di 4,6\u00a0m) e poteva ospitare fino a 214 passeggeri. Il CL-44J vol\u00f2 per la prima volta l'8 novembre del 1965 e ne risultano costruiti complessivamente quattro esemplari. L'idea di una nuova versione, con ulteriore ampliamento della fusoliera, destinata a ricevere la designazione di Canadair 400 fu successivamente abbandonata.\nSviluppi correlati.\nUno dei CL-44D4 acquistati dalla Flying Tiger Line fu oggetto di un considerevole intervento di modifica operato dalla compagnia stessa. Il proprietario della Flying Tiger, John Michael (Jack) Conroy aveva fondato nel 1968 la Conroy Aircraft dopo aver contribuito alla realizzazione di aerei per il trasporto di carichi eccezionali quali l'Aero Spacelines Pregnant Guppy ed il Super Guppy.\nIn questo caso, partendo dalla struttura del quadrimotore canadese, il risultato finale fu il Conroy Skymonster (designato anche CL-44-O): il velivolo manteneva pressoch\u00e9 invariata l'ala del CL-44D mentre la fusoliera era ampiamente rivista e considerevolmente ampliata nel diametro, al fine di poter trasportare carichi di dimensioni fuori dal comune. L'aereo fu utilizzato prevalentemente per trasportare dal Regno Unito agli Stati Uniti i motori Rolls-Royce RB211 destinati ai Lockheed L-1011 TriStar.\nTecnica.\nCellula.\nMonoplano ad ala bassa con impennaggio di tipo classico, il Canadair CL-44 era un quadrimotore da trasporto, dalla struttura interamente metallica, sviluppato (tramite acquisto della licenza di costruzione) dal Bristol Britannia. Rispetto al velivolo originario il CL-44 si caratterizzava per l'ala identica e per la fusoliera allungata di ; la fusoliera manteneva (contrariamente a quanto avvenuto nel caso del CL-28 Argus) il sistema di pressurizzazione.\nNei primi velivoli costruiti il vano di carico era accessibile mediante due portelloni ricavati nel lato sinistro della fusoliera (uno dietro la cabina di pilotaggio, l'altro poco prima del cono di coda); nel corso del processo di progettazione per\u00f2 i progettisti della Canadair svilupparono un'idea che, per i tempi, si rivel\u00f2 rivoluzionaria: il tronco posteriore della fusoliera fu incernierato sul lato destro permettendogli di ruotare interamente (impennaggio compreso) per consentire l'accesso diretto al piano di carico.\nL'ala era dritta, con andamento rastremato verso le estremit\u00e0; il carrello d'atterraggio era del tipo triciclo anteriore, retraibile; le gambe dei carrelli erano tutte dotate di doppia ruota. L'unit\u00e0 anteriore si ritraeva al di sotto della fusoliera, le gambe posteriori trovavano alloggiamento all'interno delle gondole dei due motori pi\u00f9 vicini alla fusoliera.\nMotore.\nPer quanto il progetto dello Yukon fosse stato concepito per l'impiego dei motori Bristol Orion, dopo l'abbandono del loro progetto la Canadair e la RCAF optarono per l'installazione dei motori Rolls-Royce Tyne: si trattava di unit\u00e0 turboelica in grado di sviluppare, nella versione originaria \"Tyne 12\", la potenza di (misura calcolata all'albero dell'elica).\nImpiego operativo.\nMilitare.\nLa RCAF fu l'unico operatore militare ad impiegare i CL-44; l'aereo era destinato prevalentemente a fornire supporto logistico nel trasporto di personale e materiale nei confronti dei reparti canadesi schierati sul territorio europeo.\nIn seno alla forza armata gli aerei ricevettero ufficialmente la denominazione CC-106 Yukon ed erano configurati per il trasporto di materiali o di persone; in questa seconda funzione potevano ospitare fino a 134 passeggeri (con equipaggio composto da nove aviatori) mentre in occasione di eventuali evacuazioni di feriti il numero dei trasportati scendeva a 80 pazienti (mentre il personale di bordo saliva fino a undici elementi).\nL'uscita dalle officine del primo CL-44 si rivel\u00f2 un vero disastro perch\u00e9 all'uscita dell'hangar ci si rese conto che l'impennaggio era troppo alto. In seguito, dopo il primo volo del 15 novembre 1959, le prove di volo misero in luce una lunga serie di problemi sia di natura elettrica che di solidit\u00e0 strutturale alle gondole dei motori. Queste ultime difficolt\u00e0 richiesero tempi non previsti per la loro soluzione tanto che per diverso tempo, fino al 1961, gli aerei rimasero parcheggiati al di fuori degli stabilimenti della Canadair, ironicamente ribattezzati alianti Yukon.\nIn ogni caso le consegne iniziarono, finalmente, prima della fine di quell'anno; i dodici esemplari acquistati furono impiegati dal \"437th\" e dal \"412th Squadron\" a partire dai primi anni sessanta. Gli ultimi esemplari rimasti in servizio furono dismessi nel corso del 1971 (oppure nel 1973), sostituiti dai Boeing 707 (nella variante 707-320) che ricevettero la denominazione locale di CC-137.\nTutti gli aerei ancora in vita furono quindi messi in vendita sul mercato dell'aviazione commerciale ed utilizzati da diversi operatori sparsi nei cinque continenti.\nCivile.\nFurono quattro le compagnie aeree che acquistarono e gestirono inizialmente il CL-44D4, le statunitensi Flying Tiger Line, Seaboard World Airlines e Slick Airways, e l'islandese Loftlei\u00f0ir. Tutti gli altri operatori gestirono velivoli di seconda mano.\nIncidenti.\n\"Salvo diversa indicazione i dati relativi agli incidenti sono tratti da Aviation Safety Network\".\nDei 39 esemplari di CL-44 costruiti, ben 21 risultano coinvolti in incidenti avvenuti nel lasso di tempo compreso tra il 21 marzo del 1966 ed il 17 febbraio del 2002; tutti gli eventi hanno portato alla distruzione dei velivoli.\nDue dei velivoli andati distrutti appartenevano alla compagnia congolese Africargo Airlines e furono coinvolti in un incendio a terra avvenuto presso un hangar dell'Aeroporto N'Djili International di Kinshasa il giorno 14 aprile 2000.\nConsiderevole attenzione da parte degli organi di informazione, dest\u00f2 l'incidente occorso il giorno 18 luglio 1981, quando un CL-44D4-6 di propriet\u00e0 della compagnia argentina Transporte A\u00e9reo Rioplatense and\u00f2 distrutto a seguito di una collisione in volo con un Sukhoi Su-15 nei cieli dell'Armenia. Secondo le ricostruzioni effettuate, l'aereo era impegnato in un volo charter tra Tel Aviv e Teheran, con scalo intermedio a Larnaca. I mass media all'epoca indicarono che l'aereo stesse trasportando armi verso l'Iran nell'ambito di un intervento israeliano nella Guerra Iran-Iraq.\nIl CL-44, per un errore di rotta, avrebbe sconfinato nei cieli dell'Unione Sovietica la cui aviazione avrebbe effettuato uno scramble data l'assenza di comunicazioni radio da parte dell'equipaggio. Nel corso di una manovra interpretata come tentativo di fuga da parte del pilota del Canadair, uno dei due caccia sovietici ne avrebbe urtato l'impennaggio; il risultato fu la caduta incontrollata da parte di entrambi i velivoli. Il pilota sovietico riusc\u00ec ad eiettarsi mentre i quattro occupanti del velivolo commerciale non sopravvissero all'incidente.\nUtilizzatori.\nCivili.\n\u2660 Operatori originali"}
{"id": "3857183", "revid": "1305772", "url": "https://it.wikipedia.org/wiki?curid=3857183", "title": "Everyday, Katyusha", "text": " \u00e8 un brano musicale del gruppo di idol giapponesi AKB48, pubblicato come loro ventunesimo singolo il 25 maggio 2011. Il brano \u00e8 stato scritto e prodotto da Yasushi Akimoto.\nIl singolo.\n\"Everyday, Katyusha\" \u00e8 stato inserito nella colonna sonora del film \"Moshidora\", che vedeva protagoniste Atsuko Maeda e Minami Minegishi, membri delle AKB48, mentre il brano \"Yankee Soul\", presente nel singolo, \u00e8 stato utilizzato come sigla d'apertura del dorama televisivo \"Majisuka Gakuen 2\" trasmesso da TV Tokyo. Parte degli incassi del singolo sono stati devoluti in beneficenza a favore delle vittime del Terremoto e maremoto del T\u014dhoku del 2011. Il singolo ha raggiunto la vetta della classifica Oricon dei singoli pi\u00f9 venduti in Giappone.\nVendite.\n\"Everyday, Katyusha\" ha venduto un totale di 942,475 copie, soltanto nel primo giorno, e raggiungendo 1.33 milioni di copie nella prima settimana.\n\"Everyday, Katyusha\" ha stabilito un nuovo record di vendite nell'industria discografica giapponese, vendendo un totale 1.334 milioni di copie nella sua prima settimana nei negozi, battendo il precedente record di Mr. Children risalente al febbraio 1996. Il singolo \u00e8 anche il terzo delle AKB48, insieme ai precedenti \"Sakura no ki ni nar\u014d\" e \"Beginner\" a superare il milione di copie vendute. Infatti, il disco ha superato un milione e mezzo di copie vendute, ed \u00e8 stato il primo disco a riuscirci dal 2005."}
{"id": "3857187", "revid": "486946", "url": "https://it.wikipedia.org/wiki?curid=3857187", "title": "Internet meme", "text": ""}
{"id": "3857195", "revid": "767487", "url": "https://it.wikipedia.org/wiki?curid=3857195", "title": "The Battle of Gettysburg (film 1913)", "text": "The Battle of Gettysburg \u00e8 un film muto del 1913 diretto da Charles Giblyn e da Thomas H. Ince.\nIl film \u00e8 conosciuto anche sotto il nome di \"The Battle at Gettysburg\".\nLa sceneggiatura \u00e8 firmata da Ince e da Charles Brown. Brown, qui al suo esordio come sceneggiatore, era un attore che lavor\u00f2 anche ai testi dei film, firmando a vario titolo circa una ventina di pellicole. Le didascalie sono di C. Gardner Sullivan.\nIl set e alcune scene del film (oggi perduto) furono utilizzati anche per la realizzazione del cortometraggio comico \"Cohen Saves the Flag\" diretto da Mack Sennett (1913).\nTrama.\nUna giovane donna, durante la Guerra di Secessione, \u00e8 divisa tra l'amore per il fratello, che ha raggiunto l'esercito confederato, e quello per il suo fidanzato, un soldato unionista. I loro tre destini, come quelli di molti altri americani, vengono alterati dalla battaglia di Gettysburg: combattuta dal 1\u00ba al 3 luglio 1863, l'aspro combattimento vide perdente il generale confederato George Pickett.\nIl presidente Lincoln pronunci\u00f2 poi il 19 novembre 1863, alla cerimonia di inaugurazione del cimitero militare, il discorso di Gettysburg e sul campo di battaglia venne eretto un monumento a perenne ricordo di quel fatto storico.\nProduzione.\nIl film fu prodotto dalla New York Motion Picture e venne girato in California, a Malib\u00f9.\nDistribuzione.\nDistribuito dalla Mutual Film, il film usc\u00ec nelle sale cinematografiche statunitensi il 1\u00ba giugno 1913. Nel 1917, ne venne fatta una riedizione distribuita dalla Hiller &amp; Wick Inc..\nIl film \u00e8 considerato perduto."}
{"id": "3857202", "revid": "848247", "url": "https://it.wikipedia.org/wiki?curid=3857202", "title": "Casa del Senato", "text": "La Casa del Senato, noto anche come \"Palazzo Longobardo\", \u00e8 un edificio storico di Torino, uno dei pochi di epoca medievale. Situato sul lato meridionale di Largo IV Marzo, \u00e8 uno degli edifici abitati pi\u00f9 antichi della citt\u00e0.\nStoria.\nCostruito con molta probabilit\u00e0 su un preesistente edificio pubblico di epoca romana, o comunque con materiale di quell'epoca, si presume sia stato sede dei duchi torinesi durante la . In seguito \u00e8 stato sede della \"Vicar\u00eca\", insieme alla casaforte di \"Porta Fibellona\". \nNel corso dei secoli ha subito notevoli rimaneggiamenti e, dagli scavi diretti da Riccardo Brayda nel corso del restauro del 1890, si \u00e8 potuto constatare che l'edificio era probabilmente dotato di una torre merlata angolare di epoca medievale, oggi scomparsa. A seguito dei danni riportati a causa dei bombardamenti dell'ultimo conflitto mondiale, gli spazi interni sono stati quasi completamente ricostruiti, mantenendo la sola facciata. \nNel 2011, dopo decenni di degrado, il palazzo \u00e8 nuovamente interessato da un serio progetto di restauro da parte della \"Soprintendenza ai Beni Architettonici e per il Paesaggio\".\nDescrizione.\nUbicato tra l'antica piazza delle Erbe (oggi piazza Palazzo di Citt\u00e0) e il Duomo, l'edificio sorge nel cuore medievale di Torino, a pochi passi dalla antica Porta Doranea (o Porta Palatina). Dell'impianto originario della costruzione, si possono ancora notare la base in pietra e tracce delle tipiche finestre ogivali, sostituite nel XVI secolo da pi\u00f9 ampie finestre a crociera in cotto. Tali elementi architettonici furono riportati alla luce da Riccardo Brayda a fine Ottocento, nell'ambito del progetto di rivalutazione delle antichit\u00e0 della citt\u00e0. \nL'edificio, con i suoi quattro piani fuori terra, \u00e8 particolarmente alto per l'epoca a cui risale e questo \u00e8 un'ulteriore conferma del ruolo istituzionale che ricopr\u00ec in epoca medievale e, probabilmente, dell'importanza del precedente edificio romano; il quarto piano, tuttavia, \u00e8 stato aggiunto in epoca seicentesca. Essendo stato sede della \"Vicar\u00eca\", l'edificio conserva ancora profonde segrete nei tre piani sotterranei, l'ultimo del quale \u00e8 accessibile soltanto tramite alcune botole. Un graduale decadimento e ulteriori rimaneggiamenti, come ad esempio le aperture al livello stradale, sono stati operati nel corso del Novecento per ospitare locali commerciali oggi dismessi.\nIl restauro.\nDopo decenni di incuria e gi\u00e0 gravemente danneggiato dai bombardamenti della seconda guerra mondiale, la \"Soprintendenza ai Beni Architettonici e per il Paesaggio\" ha deciso l'intervento di recupero di questo edificio, che rappresenta una delle poche testimonianze medievali della citt\u00e0; il cantiere \u00e8 stato allestito nel novembre del 2011 e si \u00e8 concluso nei primi mesi del 2013. &lt;br&gt;\nGli interventi si sono concentrati sul necessario recupero e consolidamento della porzione di facciata cinquecentesca ma \u00e8 stata realizzata anche una torre in corrispondenza dell'angolo con via Conte Verde, a memoria della precedente torre merlata, ormai scomparsa."}
{"id": "3857207", "revid": "106908", "url": "https://it.wikipedia.org/wiki?curid=3857207", "title": "La leva cantautorale degli anni zero", "text": "La leva cantautorale degli anni zero \u00e8 stato un progetto ideato e curato da Enrico Deregibus e nato dalla collaborazione di Enrico de Angelis per il Club Tenco, Giordano Sangiorgi del MEI e Alabianca Records, comprendente una serie di serate live e un album di 36 giovani cantautori di varia estrazione, pubblicato nel 2010.\nIl disco.\nIl disco raccoglie brani inediti di giovani cantautori italiani degli anni 2000. \u00c8 stato pubblicato in formato doppio CD, con una prefazione scritta da Simone Cristicchi."}
{"id": "3857208", "revid": "287204", "url": "https://it.wikipedia.org/wiki?curid=3857208", "title": "Ritorno della mandria", "text": "Il Ritorno della mandria \u00e8 un dipinto olio su tavola (117x159 cm) di Pieter Bruegel il Vecchio, datato 1565 e conservato nel Kunsthistorisches Museum di Vienna. \u00c8 firmato \"\".\nStoria.\nL'opera fa parte della serie dei \"Mesi\", completata con sole cinque tavole e gi\u00e0 in possesso di Niclaes Jonghelinck di Anversa. Appena un anno dopo, nel 1566, venne ceduta all'amministrazione cittadina e nel 1594 fu l'oggetto di un dono a Ernesto d'Asburgo.\nDescrizione e stile.\nLa scena rappresenta probabilmente i mesi di ottobre e novembre, col faticoso cammino degli uomini e degli animali, di ritorno dal pascolo, verso la stalla in secondo piano. Come in altre opere dell'artista, gran parte della tavola ospita un vasto paesaggio, in questo caso autunnale, dominato dal contrasto tra i colori caldi della vegetazione e quelli cupi e freddi del cielo che volge all'oscurit\u00e0. Attentamente descritta \u00e8 la natura e i mutamenti che essa subisce sia per il variare delle stagioni che per l'attivit\u00e0 dell'uomo. In secondo piano si vede ad esempio un vigneto vendemmiato e una rete per l'uccellagione, segni della presenza umana.\nPer rendere gli effetti pi\u00f9 fini, come la secchezza degli alberi e il fogliame a terra, Bruegel punteggio il colore di base col pennello quasi asciutto, in modo da lasciare visibili i singoli segni e il fondo opportunamente preparato, in terra di Siena.\nNon \u00e8 chiaro se l'intero ciclo celebri l'epopea contadina nell'anno solare o, contrariamente, la grandiosit\u00e0 della Natura, con le piccole figure quasi schiacciate."}
{"id": "3857213", "revid": "767487", "url": "https://it.wikipedia.org/wiki?curid=3857213", "title": "Ariprando", "text": "Vissuto nel XII secolo, fu specialista di diritto longobardo.\nCompil\u00f2 la collezione di diritto longobardo chiamata \"Lombarda (sottinteso: lex)\". La compilazione \u00e8 da far risalire agli anni tra il 1050 e il 1100 e contiene, in ordine sistematico, lo stesso materiale legislativo che nel Liber papiensis era disposto in ordine cronologico, vale a dire l'Editto dei re longobardi e il Capitolare italico. \nDella Lombarda se ne conservano diverse redazioni.\nEbbe tra i suoi allievi anche Alberto Longobardista, il quale, in un commentario all'opera Lombarda, ne discusse le posizioni, spesso ponendosi in contrapposizione al maestro."}
{"id": "3857215", "revid": "18323", "url": "https://it.wikipedia.org/wiki?curid=3857215", "title": "Anita Di Giuseppe", "text": "Biografia.\nNata a Roseto degli Abruzzi, nella provincia di Teramo, si \u00e8 laureata in Scienze Motorie presso l'Universit\u00e0 degli Studi dell'Aquila, \u00e8 sposata e madre di due figli, residente in Molise dal 1974.\n\u00c8 stata docente e dirigente scolastico presso l'Istituto Comprensivo di Campomarino, nella provincia di Campobasso.\nAlle elezioni comunali in Molise del 2004 viene eletta Sindaco di Campomarino con una lista civica, rimanendovi in carica fino alla fine del mandato.\nMilitante dell'Italia dei Valori, nel 2008 \u00e8 stata eletta Deputato della Repubblica per lo stesso partito.\nDal 2008 al 2013, nel suo mandato parlamentare, ha ricoperto l'incarico di capogruppo presso la Commissione Agricoltura della Camera dei Deputati ed \u00e8 stata membro della Commissione parlamentare per l'infanzia e l'adolescenza.\nIn seguito aderisce ad Azione dell'ex Ministro dello Sviluppo economico Carlo Calenda, facendo parte del suo Consiglio Direttivo Regionale in Molise."}
{"id": "3857217", "revid": "110157", "url": "https://it.wikipedia.org/wiki?curid=3857217", "title": "Johnny &amp; Associates", "text": " \u00e8 un'agenzia di talenti fondata da Johnny Kitagawa (il cui vero nome \u00e8 Hiromu Kitagawa) e sua sorella Mary nel 1962, ed ufficialmente inaugurata nel gennaio 1975. Johnny &amp; Associates allena e promuove gruppi di giovani idol di sesso maschile, collettivamente chiamati , in Giappone. Dell'azienda fa parte anche l'etichetta discografica J-Storm fondata nel 2001, attraverso la quale sono pubblicati i dischi della maggior parte degli artisti dell'agenzia.\nL'azienda recluta bambini di et\u00e0 inizialmente compresa fra gli 8 ed i 10 anni, a cui vengono impartite lezioni di canto, danza e recitazione: una volta raggiunta la prima adolescenza saranno introdotti nel mondo dello spettacolo principalmente in forma di boy band e lanciati non soltanto sul mercato discografico, ma anche in programmi televisivi (serie TV in formato dorama) o radiofonici, spot pubblicitari, film ed altro.\nA causa del successo dell'agenzia e del suo quasi monopolio nel settore, spesso gli idol maschili vengono colloquialmente chiamati \"Johnny\", anche se effettivamente non fanno parte dell'agenzia.\nI tirocinanti appena entrati nell'azienda vengono collettivamente identificati come Johnny's Jr.\nStoria.\nNel 1962-64 Kitagawa lancia il suo primo gruppo chiamato \"Johnnys\", dovr\u00e0 tuttavia attendere fino al 1968 per avere il suo primo autentico successo di mercato con i \"Four Leaves\": da allora in poi \u00e8 stato tutto un susseguirsi di successi, lanciando anche vari cantanti solisti tra cui Masahiko Kondo nel 1980 e band come Hikaru Genji.\nIl 1991 ha visto il debutto degli SMAP, il primo gruppo ad uscire decisamente dall'ambito limitato della canzone per entrare in molte altre aree d'intrattenimento, quali ospiti stabili di programmi televisivi e radiofonici, modelli in spot pubblicitari ed infine anche attori in vari dorama e film TV.\nNel 1997 l'agenzia ha creato una propria etichetta discografica, la \"Johnny Entertainment\".\nNel 1999 il settimanale giapponese \"Shukan Bunshun\" inizio a pubblicare tutta una serie d'articoli scandalistici riguardanti ex tirocinanti all'epoca appena adolescenti dell'agenzia che sarebbero state vittime di abusi sessuali e costrette a partecipare a festini a base d'alcolici e tabacco. In risposta a ci\u00f2 la societ\u00e0 ha fatto causa all'editore della rivista e nel 2002 la corte distrettuale di Tokyo ha imposto al giornale di versare a Kitagawa un risarcimento di quasi 9 milioni di yen. L'alta corte ha ridotto poi i danni a 1,2 milioni concludendo che le accuse al fondatore di aver intrattenuto rapporti sessuali con alcuni dei ragazzi si fondavano su testimonianze dei diretti interessati, ma che le accuse di ricatto, sfruttamento e corruzione erano invece altamente diffamatorie.\nGli accusatori erano una dozzina di ragazzi reclutati e poi scartati dall'agenzia che avevano concesso interviste in forma anonima ad alcuni giornalisti: le numerose quanto dettagliate accuse di scorrettezze sessuali, oltre al consentire a minori di bere alcol e fumare, sono stesse state bollate da Kitagawa come forma di vendetta e malcontento da parte di elementi esclusi. Bisogna infine dire che nessun ragazzo del gruppo, n\u00e9 tanto meno le loro famiglie, hanno mai sporto alcuna formale denuncia penale nei confronti di Kitagawa.\nIn risposta al terribile evento accaduto nel marzo 2011 (terremoto, tsunami e conseguente crisi nucleare), che ha devastato il nord del paese mettendo a rischio la vita di milioni di cittadini, la \"Johnny Entertainment\" s'\u00e8 trovata in dovere di cancellare o rinviare 18 dei suoi prossimi concerti, compresi quelli in corso in quel momento di Tomohisa Yamashita e dei Tackey &amp; Tsubasa. Gruppi elettrogeni, carrelli trasportatori e migliaia di litri di benzina da utilizzare durante i concerti sono invece stati donati per le attivit\u00e0 di primo soccorso. Hideaki Takizawa, Imai Tsubasa e Y\u016bma Nakayama hanno viaggiato con i camion dei soccorsi per visitare in prima persona i luoghi del disastro; infine un manger della societ\u00e0 ha annunziato l'intenzione di devolvere per gli aiuti una percentuale sugli incassi di tutti i contratti firmati da \"Johnny Entertainment\". Per tutto il 2011 i suoi principali gruppi musicali hanno mensilmente partecipato a manifestazioni ed eventi per raccogliere fondi a favore dei terremotati\nArtisti.\nTra i principali gruppi e solisti lanciati e facenti parte del circolo dei \"Johnny\" si possono citare:\nIn aggiunta a questi vi sono stati anche gruppi temporanei, come \"Sh\u016bji to Akira\" nel 2005, i \"Kitty GYM\" nel 2006 e i \"Lands\" nel 2011\nL'unico gruppo femminile lanciato dall'agenzia \u00e8 rappresentato dalle Orange Sisters, gruppo composto da cinque ragazze lanciato nel 1980.\nAltri artisti collegati all'agenzia ma che per\u00f2 non hanno mai debuttato come cantanti sono T\u014dma Ikuta e Shunsuke Kazama.\nHanno poi collaborato a eventi e manifestazioni quand'erano ancora tirocinanti."}
{"id": "3857236", "revid": "599013", "url": "https://it.wikipedia.org/wiki?curid=3857236", "title": "H\u00e5vard Hegg Lunde", "text": "Carriera.\nClub.\nHegg Lunde gioc\u00f2 per il Sogndal e per il Fana."}
{"id": "3857238", "revid": "188116", "url": "https://it.wikipedia.org/wiki?curid=3857238", "title": "Sturmabteilungen", "text": ""}
{"id": "3857240", "revid": "968255", "url": "https://it.wikipedia.org/wiki?curid=3857240", "title": "Cacciatori nella neve", "text": "I Cacciatori nella neve \u00e8 un dipinto a olio su tavola (117x162 cm) di Pieter Bruegel il Vecchio, datato 1565 e conservato nel Kunsthistorisches Museum di Vienna. \u00c8 firmato \"\"\nIl \"Ritorno\" \u00e8 probabilmente l'ultimo dipinto del ciclo, come suggerisce lo stesso tema della conclusione del percorso.\nStoria.\nL'opera fa parte della serie dei \"Mesi\", completata con sole cinque tavole e gi\u00e0 in possesso di Niclaes Jonghelinck di Anversa. Appena un anno dopo, nel 1566, venne ceduta all'amministrazione cittadina e nel 1594 fu l'oggetto di un dono a Ernesto d'Asburgo.\nDescrizione e stile.\nSi tratta di una scena invernale, simbolo forse di dicembre/gennaio. In una pungente giornata in cui la neve ha coperto tutto il paesaggio, un gruppo di cacciatori in primo piano a sinistra si appresta a rientrare al villaggio coi cani al seguito e con qualche uccello come preda. Il loro passo \u00e8 pesante e silenzioso.\nAttenta \u00e8 l'analisi delle attivit\u00e0 umane in questo periodo dell'anno: a sinistra alcuni contadini, davanti alla locanda \"Al cervo\" (come recita l'insegna), stanno strinando il maiale appena ucciso; anche se l'animale non si vede, la circostanza \u00e8 chiarita dalla presenza del mastello di legno usato durante la macellazione.\nLa discesa conduce lo sguardo in lontananza, verso la spianata ghiacciata dove piccole figure di adulti e bambini sono alle prese con giochi e corse su pattini e slittini. Lo sfondo \u00e8 occupato da una distesa di campi resi candidi dalla neve, punteggiati da casolari e chiesette, che arrivano fino ai piedi delle montagne innevate, un elemento estraneo al paesaggio fiammingo, ma che Bruegel aveva visto anni prima in un viaggio in Italia, attraversando le Alpi. Al centro la pianura si estende a perdita d'occhio, fino alla riva marina, velata dai rami degli alberi in primo piano, spogli e carichi di neve.\nI colori dominanti sono freddi (bianco, grigio-verde, nerastro), perfetti per rendere il gelo dell'atmosfera invernale, e su di essi risaltano i dettagli di colore bruno, come i cacciatori e la muta dei cani, il cotto delle abitazioni, il fuoco a sinistra.\nL'opera fu dipinta verosimilmente durante il gelido inverno del 1564-65, ricordato dalle cronache come uno dei pi\u00f9 rigidi della storia, con temperature polari in Russia, nelle Fiandre, in Germania ed in quasi tutta Europa."}
{"id": "3857242", "revid": "307923", "url": "https://it.wikipedia.org/wiki?curid=3857242", "title": "H\u00e5vard Lunde", "text": ""}
{"id": "3857244", "revid": "47767", "url": "https://it.wikipedia.org/wiki?curid=3857244", "title": "San Ruadhan", "text": ""}
{"id": "3857246", "revid": "1728", "url": "https://it.wikipedia.org/wiki?curid=3857246", "title": "Trebellio Pollione", "text": ""}
{"id": "3857249", "revid": "767487", "url": "https://it.wikipedia.org/wiki?curid=3857249", "title": "Ignacio Calle", "text": "Caratteristiche tecniche.\nCalle era un terzino con caratteristiche moderne, sicuro in marcatura e capace di cavarsela in attacco.\nCarriera.\nNel 1954 fu campione di Colombia con l'Atletico Nacional di Medellin.\nPrese parte con la Nazionale colombiana ai Mondiali del 1962."}
{"id": "3857250", "revid": "287204", "url": "https://it.wikipedia.org/wiki?curid=3857250", "title": "Leopold Baumhorn", "text": "Ha progettato circa 24 sinagoghe nell'intero Impero austro-ungarico."}
{"id": "3857251", "revid": "767487", "url": "https://it.wikipedia.org/wiki?curid=3857251", "title": "Lingua g\u01c1ana", "text": "La lingua g\u01c1ana (o \"\u01c1gana\") \u00e8 una lingua parlata nell'Africa sudoccidentale, appartenente alla famiglia delle lingue \"khoisan\"; \u00e8 considerata parte del gruppo delle lingue khoe-kwadi, ramo settentrionale delle lingue khoisan. La lingua \u00e8 conosciuta con diversi altri nomi (dxana, g\u01c1ana-khwe, gxana, gxanna, kanakhoe).\nIl g\u01c1ana viene parlato da circa 2.000 persone stanziate nella parte centro-meridionale del Botswana, nella sezione meridionale del Kalahari, prevalentemente appartenenti a gruppi di cacciatori-raccoglitori, localmente impiegati come manodopera nell'allevamento estensivo del bestiame; buona parte dei parlanti \u00e8 per\u00f2 bilingue o trilingue con altri idiomi della zona, come il naro o lo \u01c0gwi (idiomi molto simili, appartenenti allo stesso sottogruppo) o il tswana, lingua ufficiale del Botswana.\nIl g\u01c1ana, analogamente alle altre lingue \"khoisan\", \u00e8 una lingua tonale ed \u00e8 contraddistinta dalla presenza di numerose consonanti clic (prodotte facendo schioccare la lingua contro il palato o contro i denti); nella lingua g\u01c1ana sono presenti 4 clic di base: palatale, laterale, dentale e postalveolare, mentre non viene usato il clic bilabiale."}
{"id": "3857253", "revid": "80339", "url": "https://it.wikipedia.org/wiki?curid=3857253", "title": "G\u01c1ana", "text": ""}
{"id": "3857254", "revid": "73843", "url": "https://it.wikipedia.org/wiki?curid=3857254", "title": "Miss America 2007", "text": "Miss America 2007 \u00e8 l'ottantaseisima edizione del concorso Miss America. Si \u00e8 tenuto presso il Planet Hollywood Performing Arts Center di Las Vegas il 29 gennaio 2007. Vincitrice del concorso \u00e8 risultata essere Lauren Nelson, rappresentante dell'Oklahoma."}
{"id": "3857256", "revid": "767487", "url": "https://it.wikipedia.org/wiki?curid=3857256", "title": "Adelmo Toffanetti", "text": "Biografia.\nEra fratello di Erode Toffanetti, anch'egli calciatore in diverse squadre di Serie B e C. Terminata la carriera agonistica, ha lavorato alla Maserati come tornitore.\nCaratteristiche tecniche.\nGiocava nel ruolo di terzino. Era fisicamente imponente, raggiungendo l'altezza di 190\u00a0cm.\nCarriera.\nEsordisce in prima squadra nel , con cui debutta in Serie A il 26 febbraio 1939, nella sconfitta interna contro il ; in quell'occasione viene anche espulso per un duro intervento su Walter Petron. Rimane la sua unica presenza nella massima serie, poich\u00e9 dopo essere inizialmente rimasto al Modena come riserva, passa nel gennaio 1940 al Pisa, in B (dove non \u00e8 mai impiegato), e nella stagione 1940-1941 al Suzzara, in C. Nell'agosto 1941 il Modena lo cede al Chieti, sempre in terza serie.\nTerminata la guerra fa rientro al Modena, che lo cede al , impegnato nel campionato di Serie B-C Alta Italia 1945-1946. Rimane ai biancorossi fino al 1949, disputando tre stagioni di Serie B per un totale di 79 presenze, e una stagione di Serie C. Nel 1949, dopo aver disputato complessivamente 118 partite di campionato nel Piacenza, viene posto in lista di trasferimento."}
{"id": "3857258", "revid": "599013", "url": "https://it.wikipedia.org/wiki?curid=3857258", "title": "Carlos Aponte", "text": "Carriera.\nCon l'Independiente Santa Fe fu campione di Colombia nel 1960 e nel 1966.\nPrese parte con la Nazionale colombiana ai Mondiali del 1962 e al Campeonato Sudamericano del 1963"}
{"id": "3857259", "revid": "124818130", "url": "https://it.wikipedia.org/wiki?curid=3857259", "title": "Brendan Schaub", "text": "Ha combattuto nella categoria dei pesi massimi per l'organizzazione statunitense UFC e in passato \u00e8 stato campione di categoria nella federazione Ring of Fire.\nDal 2013 compete anche nell'organizzazione di grappling Metamoris.\nCarriera nel football americano.\nBrendan Schaub inizi\u00f2 la sua carriera sportiva al college entrando a far parte contemporaneamente della squadra scolastica di football americano e della squadra di lacrosse.\nCon il passaggio all'Universit\u00e0 del Colorado Schaub si dedica totalmente al football americano con la squadra universitaria e totalizza 26 presenze sempre per\u00f2 subentrando a partita in corso.\nSuccessivamente diviene un professionista del football a 8 entrando nell'Arena Football League con gli Utah Blaze.\nSi \u00e8 anche allenato con i Buffalo Bills, squadra dell'NFL.\nCarriera nelle arti marziali miste.\nInizi: Ring Of Fire.\nSchaub gi\u00e0 si allenava nelle arti marziali miste per tenersi fisicamente in forma ed \u00e8 stato un campione Golden Gloves di pugilato; una volta lasciato il football americano si concentra totalmente sulle MMA ed entra nella palestra High Altitude Martial Arts di Denver, gestita da Nate Marquardt.\nIl suo primo incontro da professionista avviene nel 2008 con la promozione Ring Of Fire.\nIn un anno vince quattro incontri e la cintura dei pesi massimi Ring Of Fire.\nUltimate Fighting Championship.\nEntra in UFC nel 2009 grazie alla decima stagione del reality show \"The Ultimate Fighter\", nella quale faceva parte della squadra capitanata da Rashad Evans: nel torneo dei pesi massimi sconfigge Demico Rogers, Jon Madsen e Marcus Jones ma perde la finale contro Roy Nelson per KO al primo round.\nOttiene comunque un contratto con l'UFC nel 2010 e dimostra subito di essere un lottatore di altissimo livello, vincendo quattro incontri di fila e in particolare sconfiggendo Gabriel Gonzaga e mettendo KO la leggenda del K-1 Mirko Filipovi\u0107.\nA quel punto gli viene concessa la possibilit\u00e0 di sfidare un altro lottatore dal grande passato in Giappone, il veterano Ant\u00f4nio Rodrigo Nogueira, ma questa volta viene sconfitto per KO al primo round.\nViene messo KO nel primo round anche nel 2012 dal connazionale Ben Rothwell, non certo un top fighter di categoria: Schaub paga un gameplay caratterizzato da uno striking senza guardia nel breve, soluzione molto pericolosa per un lottatore con un mento molto debole, e dopo tale sconfitta scivola dai top 10 di categoria nelle varie classifiche dei siti specializzati.\nIl 23 febbraio 2013 sfida Lavar Johnson in un match dove riesce a convincere tutti e tre i giudici portando ripetutamente a terra il suo avversario e controllando la situazione.\nA giugno del 2013 riceve il permesso da Dana White per partecipare all'evento \"Metamoris II\" dell'organizzazione di jiu jitsu brasiliano e grappling Metamoris.\nBrendan Schaub viene messo di fronte a Roberto \"Cyborg\" Abreu in un match con regole no-gi, durante il quale si rifiut\u00f2 di andare a terra allontanandosi pi\u00f9 e pi\u00f9 volte dal suo avversario e ricevendo i fischi del pubblico.\nI giudici dichiararono la vittoria a favore del suo avversario e definirono la sua performance vergognosa e non rispettosa nei confronti di questo sport; nell'intervista post match Schaub ha insultato gli spettatori perch\u00e9, secondo lui, non capivano niente di quale fossero le sue intenzioni durante l'incontro.\nIn luglio avrebbe dovuto affrontare Matt Mitrione ma il suo avversario diede forfait causa infortunio, e cos\u00ec il match tra i due ex giocatori di football americano ed ex alunni della stessa edizione di \"The Ultimate Fighter\" venne posticipato a settembre: Schaub s'impose con la prima vittoria in carriera per sottomissione.\nNel giugno del 2014 venne sconfitto per decisione non unanime dal navigato Andrei Arlovski, il quale fu campione dei pesi massimi UFC nel 2005.\nCadde anche nel dicembre dello stesso anno contro il top contender Travis Browne.\nDopo aver annunciato di voler competere nella categoria dei pesi mediomassimi, decise il 12 ottobre del 2015 di ritirarsi ufficialmente dalle arti marziali miste, soprattutto per il fatto di aver subito negli ultimi tempi molti infortuni e anche a causa del contratto da parte della UFC con la Reebok. Nonostante ci\u00f2 Brendan continu\u00f2 ad apparire negli show televisivi della federazione.\nRisultati nelle arti marziali miste.\nGli incontri segnati su sfondo grigio si riferiscono ad incontri di esibizione non ufficiali o comunque non validi per essere integrati nel record da professionista."}
{"id": "3857260", "revid": "1919892", "url": "https://it.wikipedia.org/wiki?curid=3857260", "title": "Gabriellino D'Annunzio", "text": "Biografia.\nNacque come secondogenito del gi\u00e0 famoso Gabriele D'Annunzio e di Maria Hardouin di Gallese, e fu chiamato con entrambi i nomi dei genitori. \nNel 1918 si innamor\u00f2 di Maria Teresa Brizi, di 10 anni pi\u00f9 giovane. Tredici anni prima aveva interpretato \"La fiaccola sotto il moggio\". \nGabriellino si ammal\u00f2 misteriosamente nel 1925; la madre accus\u00f2 la nuora di averlo avvelenato. Mentre Gabriellino era in clinica, la moglie, in carcere in attesa di processo, mor\u00ec nel 1926 di tubercolosi. \u00c8 probabile che i disturbi alla vista e nervosi fossero in realt\u00e0 dovuti alla sifilide.\nFu sempre accanto al padre, anche in guerra, fu in corrispondenza con Mussolini, nonostante alcuni dissidi, dal 1926 al 1929; diresse anche il film \"La nave\", tratto da un'opera del padre. \nMor\u00ec il 18 dicembre 1945 a 59 anni, a causa della malattia che lo affliggeva."}
{"id": "3857261", "revid": "767487", "url": "https://it.wikipedia.org/wiki?curid=3857261", "title": "Modwheelmood", "text": "I Modwheelmood (scritto anche ModWheelMood o modwheelmood e abbreviato in MWM) sono un gruppo musicale elettronico-alternativo di Los Angeles, California formato nel 1998 da Alessandro Cortini (membro della formazione live dei Nine Inch Nails e dall'ex chitarrista degli Abandoned Pools, Pelle Hillstr\u00f6m.\nBiografia.\nI Modwheelmood si formarono nel 1998 con un progetto chiamato Gift?, in seguito sviluppatosi in un vero e proprio progetto musicale dopo le sperimentazioni di Cortini con \"loop pesanti e parti ai sintetizzatori ossessive uniti con composizioni melodiche\" e le collaborazioni di Hillstr\u00f6m. Il loro nome viene dalla mod wheel, un controller di solito inserito a sinistra nelle tastiere musicali.\nI Modwheelmood hanno pubblicato sette EP. Nel marzo 2000 sono stati premiati al Musicians Institute di Hollywood come Artist Development Industry Choice e sono stati onorati con l'inclusione delle canzoni \"Anyone\", \"Sleep\" e \"Headgames\" in diverse compilation promozionali. Due di queste, \"Anyone\" e \"Sleep\", sono apparse nel primo EP dei Modwheelmood, \"?\".\nIn seguito, buona parte di \"Enemies &amp; Immigrants\" fu concepito e registrato da Alessandro Cortini \"in stanze d'albergo in giro per il mondo\" mentre era in tour con i Nine Inch Nails tra il 2005 e il 2006. \u00c8 da ricordare che Hillstr\u00f6m ha contribuito in egual misura all'EP: ha dichiarato che ci sono \"pi\u00f9 pezzi acustici in questo EP che nel primo,\" per creare qualcosa in pi\u00f9 di un sound \"rigoglioso, terrestre e percussivo.\" In pi\u00f9, Hillstr\u00f6m aggiunge che l'EP fu concepito con l'obiettivo di \"creare musica che per noi significhi qualcosa.\" L'uscita di \"Enemies &amp; Immigrants\" fu seguito da un tour sulla Costa Ovest degli Stati Uniti con i Mellowdrone e i Monsters Are Waiting.\nPi\u00f9 recentemente i Modwheelmood hanno pubblicato l'EP \"Pearls to Pigs, Vol. 1\" solo in formato digitale il 25 dicembre 2007. Fu seguito dalle pubblicazioni (sempre in digitale) di \"Pearls to Pigs, Vol. 2\" nel Febbraio 2008 e \"Pearls to Pigs, Vol.3\" nel Luglio 2008, dopo vari problemi di missaggio e mastering. I Modwheelmood hanno remixato \"The Great Destroyer\" dei Nine Inch Nails, il quale fu pubblicato nell'album di remix \"Year Zero Remixed\" e \"Ghosts\" delle Ladytron, pubblicato nel singolo omonimo.\nNel 2008, i Modwheelmood hanno remixato \"Adore Adore\" e \"Beautiful Lie\" dell'artista Sud Africano Yoav, per l'EP Charmed and Rearranged.\nIl 13 dicembre 2008 Alessandro lascia i Nine Inch Nails dopo 4 anni per \"puntare verso qualcosa di nuovo\".\nA inizio giugno 2009, in coincidenza con il loro tour sulla West Coast, i Modwheelmood pubblicano Pearls to Pigs su CD, in versione limitata su vinile e in download digitale tramite voucher venduti ai concerti. La nuova versione include una traccia extra, \"Happily Delayed\", e una nuova grafica. Nella versione digitale del 2009 in aggiunta sono presenti demo, b-side, un PDF e delle brevi descrizioni sulla nascita e registrazione di ogni traccia dell'album.\nInfluenze.\nSia Cortini che Hillstr\u00f6m hanno ricevuto influenze che hanno modellato i loro concetti e le loro decisioni musicali. Cortini fu incoraggiato dalla sua famiglia a interessarsi alla musica fin da giovanissimo e tra le sue influenze sono presenti i Beatles, Cat Stevens, Francesco De Gregori, Depeche Mode, Alva Noto e Brian Eno. Hillstr\u00f6m inizi\u00f2 a interessarsi di musica e composizione \"suonando il sassofono in orchestre jazz il pomeriggio e imparando i riff degli Iron Maiden la sera.\" Si trasfer\u00ec negli Stati Uniti per realizzare il suo sogno di \"guadagnare da vivere suonando.\" Lo stile di Hillstr\u00f6m alla chitarra \u00e8 stato paragonato a quello del chitarrista dei Radiohead Jonny Greenwood.\nCaratteristiche musicali.\nBuddyhead Records descrive il sound dei Modwheelmood come \"pop elettronico alternativo\" e allo stesso tempo anche \"un'evoluzione interessante dalle tipiche laptop-band che si autoetichettano come \"elettroniche.\"\" A causa del loro uso di sintetizzatori analogici, e sporadiche chitarre ambient e soft, voci in falsetto, i Modwheelmood sono stati spesso paragonati ai Radiohead. Eppure molti critici definiscono lo stile dei Modwheelmood come unico. In una recensione di \"Enemies &amp; Immigrants\", Jason MacNeil di AllMusic dichiara che lo stile elettronico dei Modwheelmood \"sembra venire da un'angolazione piuttosto diversa rispetto altre band come Nine Inch Nails e Depeche Mode.\" Chris Sahl di Prefix Magazine \u00e8 pi\u00f9 critico, dicendo che \"i Modwheelmood paradossalmente hanno un sound unico anche se quasi totalmente derivato da altre band.\""}
{"id": "3857267", "revid": "599013", "url": "https://it.wikipedia.org/wiki?curid=3857267", "title": "Gastone Celio", "text": "Caratteristiche tecniche.\nGiocava nel ruolo di terzino.\nCarriera.\nDopo gli esordi nel Badia Polesine, nel 1946 viene acquistato dal , dove rimane per cinque stagioni. Scende in campo in due occasioni, entrambe in Serie A: debutta nella massima serie il 5 giugno 1949, nella vittoria per 3-0 sulla Juventus, e successivamente gioca da titolare nella sconfitta per 5-0 sul campo della , il 1\u00ba ottobre 1950.\nNel 1951 scende in Serie C, in prestito al . In Emilia gioca da titolare, in coppia con l'altro terzino Dante Ravani, nella formazione che conclude al primo posto il girone B del campionato di Serie C 1951-1952, mancando la promozione nel girone finale con Cagliari, Maglie e Vigevano: Celio colleziona 33 presenze in campionato e altre 6 nelle partite del girone finale. Riscattato dagli emiliani, rimane al Piacenza per altri tre campionati, sempre come terzino titolare (ad eccezione della stagione 1953-1954, quando si alterna al fianco di Ravani con l'ex milanista Carlo Scaccabarozzi).\nDopo quattro anni al Piacenza, nel 1955 passa alla , con cui ottiene la promozione in Serie B al termine del campionato di Serie C 1955-1956, nel quale realizza l'unico gol della carriera. Riconfermato dai marchigiani nella serie cadetta, gioca 65 partite in Serie B, e nel 1958 va a chiudere la carriera con un'altra stagione al Piacenza, in Serie C, conclusa con il penultimo posto in campionato.\nRimane tesserato per il Piacenza anche nella stagione 1959-1960, senza mai scendere in campo."}
{"id": "3857270", "revid": "599013", "url": "https://it.wikipedia.org/wiki?curid=3857270", "title": "Jaime Silva", "text": "Carriera.\nFu campione di Colombia nel 1958 e nel 1960 con l'Independiente Santa Fe e nel 1968 con l'Uni\u00f3n Magdalena.\nPrese parte con la nazionale colombiana ai Mondiali del 1962 ed al Campeonato Sudamericano del 1957 e del 1963."}
{"id": "3857271", "revid": "1543377", "url": "https://it.wikipedia.org/wiki?curid=3857271", "title": "Distretto di C\u00e1ceres del Per\u00fa", "text": "Il distretto di C\u00e1ceres del Per\u00fa \u00e8 un distretto del Per\u00f9 nella provincia di Santa (regione di Ancash) con 5.062 abitanti al censimento 2007 dei quali 1.172 urbani e 3.890 rurali.\n\u00c8 stato istituito il 13 ottobre 1886."}
{"id": "3857272", "revid": "110157", "url": "https://it.wikipedia.org/wiki?curid=3857272", "title": "Sergej Majtakov", "text": "Biografia.\nStagioni 2006-2010.\nMajtakov, attivo in gare FIS dal novembre del 2005, ha esordito in Coppa Europa il 2 dicembre 2008 a Reiteralm in slalom gigante, senza qualificarsi per la seconda manche, e ai Campionati mondiali a Val-d'Is\u00e8re 2009 (sua unica presenza iridata), dove si \u00e8 classificato 28\u00ba nella medesima specialit\u00e0.\nNel 2010 ai Mondiali juniores che si sono svolti sul versante francese del Monte Bianco ha vinto la medaglia di bronzo nello slalom speciale e ha rappresentato il suo Paese ai XXI Giochi olimpici invernali di , suo esordio olimpico, classificandosi 40\u00ba nello slalom gigante e non concludendo il supergigante e lo slalom speciale.\nStagioni 2011-2019.\nHa esordito in Coppa del Mondo il 16 gennaio 2011 nello slalom speciale di Wengen, senza qualificarsi per la seconda manche. Nel 2012 ha conquistato in slalom gigante le sue tre vittorie in Coppa Europa: la prima, nonch\u00e9 primo podio, il 18 gennaio a Lenzerheide, l'ultima il 17 marzo a La Thuile. Il 9 marzo 2013 ha colto a Kranjska Gora in slalom gigante il suo miglior piazzamento in Coppa del Mondo, nonch\u00e9 unico piazzamento a punti (26\u00ba), e il 20 novembre dello stesso anno ha ottenuto il suo ultimo podio in Coppa Europa, a Trysil ancora in slalom gigante (3\u00ba).\nAi XXII Giochi olimpici invernali di , sua ultima presenza olimpica, si \u00e8 classificato 26\u00ba nello slalom gigante e non ha concluso lo slalom speciale; l'8 marzo 2014 ha disputato la sua ultima gara in Coppa del Mondo, lo slalom gigante di Kranjska Gora che non ha completato. Si \u00e8 ritirato al termine della stagione 2018-2019 e la sua ultima gara in carriera \u00e8 stata lo slalom speciale dei Campionati russi juniores 2019, il 9 aprile a Poljarnyj Zori, chiuso da Majtakov al 2\u00ba posto.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante\nFar East Cup.\nFar East Cup - vittorie.\nLegenda:\nGS = slalom gigante"}
{"id": "3857273", "revid": "599013", "url": "https://it.wikipedia.org/wiki?curid=3857273", "title": "Distretto di Caceres del Per\u00fa", "text": ""}
{"id": "3857275", "revid": "287204", "url": "https://it.wikipedia.org/wiki?curid=3857275", "title": "Rampino", "text": ""}
{"id": "3857277", "revid": "486946", "url": "https://it.wikipedia.org/wiki?curid=3857277", "title": "Villese Calcio", "text": ""}
{"id": "3857280", "revid": "1861950", "url": "https://it.wikipedia.org/wiki?curid=3857280", "title": "Nippon Cargo Airlines", "text": "Nippon Cargo Airlines Company conosciuta soprattutto come NCA, \u00e8 una compagnia aerea cargo con sede a Narita e base operativa presso l'aeroporto Internazionale Narita. Le sue rotte toccano diversi aeroporti tra Asia, Europa e Nord America.\nStoria.\nNippon Cargo Airlines venne fondata il 21 settembre 1978 ma, nonostante la compagnia avesse gi\u00e0 acquistato da tempo due B747-200F, il primo volo venne effettuato solamente l'8 maggio 1985. La tratta Tokyo-San Francisco-New York veniva effettuata sei volte la settimana, ma spesso gli aerei viaggiarono semivuoti a causa della recessione in atto negli Stati Uniti. Nei mesi successivi, grazie alla puntualit\u00e0 ed alla qualit\u00e0 del servizio, NCA cominci\u00f2 a guadagnare sempre pi\u00f9 clienti ed il 15 ottobre venne consegnato il terzo aereo che venne utilizzato soprattutto come charter.\nNell'estate del 1986 vennero aperte le nuove rotte su Hong Kong e Singapore che diedero un notevole impulso agli affari della compagnia, mentre nell'ottobre dello stesso anno fu concessa l'autorizzazione per volare a New York facendo scalo ad Anchorage.\nNel gennaio 1988 venne consegnato il quarto B747-200F e cominciarono i negoziati per aprire una base europea; nell'aprile seguente venne scelta Amsterdam sulla quale vennero programmati due voli settimanali; nel luglio dello stesso anno venne aperta la base di Bangkok. A partire dall'estate del 1990 NCA pot\u00e9 effettuare voli anche su Chicago e su Los Angeles, ampliando cos\u00ec la sua presenza nel mercato statunitense.\nI primi anni novanta videro una notevole espansione delle destinazioni, con l'aggiunta di Seul e di Milano; nel 1997 si aggiunse anche Shanghai, seguita da Francoforte, Londra e Manila, mentre la flotta arriv\u00f2 ad essere composta da otto B747-200F\nIl 25 marzo 2001, con l'entrata in vigore dell'orario estivo, NCA effettuava 48 voli settimanali, grazie anche all'acquisto di altri due aerei. Nel 2002, dopo gli attentati dell'11 settembre, la domanda di voli cargo negli Stati Uniti sub\u00ec una netta diminuzione, costringendo la compagnia a lasciare a terra l'undicesimo aereo appena consegnatole.\nA partire dal 2005 i B747-200F vennero gradualmente sostituiti con i pi\u00f9 nuovi e capienti B747-400F, nello stesso anno venne effettuato un ordine per 14 B747-800F, diventandone il cliente di lancio insieme alla lussemburghese Cargolux.\nIdentit\u00e0 aziendale.\nInizialmente NCA era una joint venture tra diverse compagnie di spedizioni internazionali (Kawasaki Kisen Kaisha, Nippon Express, Nippon Yusen, Mitsui O.S.K. Lines, Yamashita Shinnon Steamship) e la principale compagnia aerea del paese, la All Nippon Airways; la compagnia \u00e8 detenuta interamente da Nippon Yusen.\nFlotta.\nFlotta attuale.\nA dicembre 2021 la flotta di Nippon Cargo Airlines \u00e8 cos\u00ec composta:\nFlotta storica.\nMahan Air operava in precedenza con i seguenti aeromobili:"}
{"id": "3857281", "revid": "599013", "url": "https://it.wikipedia.org/wiki?curid=3857281", "title": "Hernando Tovar", "text": "Carriera.\nVinse il campionato colombiano nel 1960 con l'Independiente Santa Fe, con cui disput\u00f2 la Libertadores l'anno seguente.\nPrese parte con la nazionale colombiana ai Mondiali del 1962."}
{"id": "3857288", "revid": "1543377", "url": "https://it.wikipedia.org/wiki?curid=3857288", "title": "Distretto di Coishco", "text": "Il distretto di Coishco \u00e8 un distretto del Per\u00f9 nella provincia di Santa (regione di Ancash) con 14.832 abitanti al censimento 2007.\n\u00c8 stato istituito il 13 dicembre 1988."}
{"id": "3857290", "revid": "46291", "url": "https://it.wikipedia.org/wiki?curid=3857290", "title": "Macaranga kilimandscharica", "text": "Macaranga kilimandscharica \u00e8 un albero tropicale appartenente alla famiglia delle Euphorbiaceae.\nDescrizione.\n\u00c8 una specie arborea con fusti alti sino a 25\u00a0m., con una corteccia di colore grigio chiaro con striature orizzontali biancastre. Sia il fusto che i rami principali presentano corte spine.Presenta molte somiglianze con \"M. capensis\", di cui \u00e8 stata in passato considerata una variet\u00e0, differenziandosene per la forma delle lamine foliari, da rombica-ovata a triangolare-ovata, e per l'asse spezzato delle infiorescenze.\nDistribuzione e habitat.\nDescritta come specie tipica della foresta del monte Kilimanjaro, la specie ha in realt\u00e0 un areale ben pi\u00f9 ampio che si estende a buona parte dell'Africa orientale (Burundi, Etiopia, Kenya, Ruanda, Sudan, Tanzania e Uganda).\nIl suo habitat tipico \u00e8 la foresta pluviale sempreverde di alta quota, intorno ai 2000\u00a0m di altitudine."}
{"id": "3857293", "revid": "767487", "url": "https://it.wikipedia.org/wiki?curid=3857293", "title": "Nino Cogolli", "text": "Carriera.\nHa giocato 6 partite nella Divisione Nazionale 1928-1929 e 2 nella Serie A 1929-1930 con la maglia del ."}
{"id": "3857294", "revid": "1543377", "url": "https://it.wikipedia.org/wiki?curid=3857294", "title": "Distretto di Macate", "text": "Il distretto di Macate \u00e8 un distretto del Per\u00f9 nella provincia di Santa (regione di Ancash) con 3.889 abitanti al censimento 2007 dei quali 321 urbani e 3.568 rurali.\n\u00c8 stato istituito fin dall'indipendenza del Per\u00f9."}
{"id": "3857299", "revid": "599013", "url": "https://it.wikipedia.org/wiki?curid=3857299", "title": "Ignacio P\u00e9rez", "text": "Carriera.\nPrese parte con la Nazionale colombiana ai Mondiali del 1962.\nNel 1966 vinse il campionato colombiano con l'Independiente Santa Fe e l'anno seguente disput\u00f2 la Libertadores con la stessa squadra."}
{"id": "3857301", "revid": "1543377", "url": "https://it.wikipedia.org/wiki?curid=3857301", "title": "Distretto di Moro", "text": "Il distretto di Moro \u00e8 un distretto del Per\u00f9 nella provincia di Santa (regione di Ancash) con 7.580 abitanti al censimento 2007 dei quali 3.312 urbani e 4.268 rurali.\n\u00c8 stato istituito fin dall'indipendenza del Per\u00f9."}
{"id": "3857302", "revid": "1543377", "url": "https://it.wikipedia.org/wiki?curid=3857302", "title": "Distretto di Nepe\u00f1a", "text": "Il distretto di Nepe\u00f1a \u00e8 un distretto del Per\u00f9 nella provincia di Santa (regione di Ancash) con 13.860 abitanti al censimento 2007 dei quali 12.554 urbani e 1.306 rurali.\n\u00c8 stato istituito fin dall'indipendenza del Per\u00f9."}
{"id": "3857305", "revid": "767487", "url": "https://it.wikipedia.org/wiki?curid=3857305", "title": "Mario Mannucci (calciatore)", "text": "Carriera.\nHa giocato 7 partite in massima serie con la maglia del Livorno. Successivamente milit\u00f2 nella Solvay."}
{"id": "3857306", "revid": "287204", "url": "https://it.wikipedia.org/wiki?curid=3857306", "title": "Distretto di Nepena", "text": ""}
{"id": "3857308", "revid": "61051", "url": "https://it.wikipedia.org/wiki?curid=3857308", "title": "Canadair CC-106 Yukon", "text": ""}
{"id": "3857309", "revid": "61051", "url": "https://it.wikipedia.org/wiki?curid=3857309", "title": "CC-106 Yukon", "text": ""}
{"id": "3857311", "revid": "599013", "url": "https://it.wikipedia.org/wiki?curid=3857311", "title": "Achito Vivas", "text": "Carriera.\nPrese parte con la Nazionale colombiana ai Mondiali del 1962 e al Campeonato Sudamericano del 1963."}
{"id": "3857312", "revid": "621682", "url": "https://it.wikipedia.org/wiki?curid=3857312", "title": "Adelmo Vivas", "text": ""}
{"id": "3857313", "revid": "621682", "url": "https://it.wikipedia.org/wiki?curid=3857313", "title": "Adelmo Achito Vivas", "text": ""}
{"id": "3857316", "revid": "1543377", "url": "https://it.wikipedia.org/wiki?curid=3857316", "title": "Distretto di Nuevo Chimbote", "text": "Il distretto di Nuevo Chimbote \u00e8 un distretto del Per\u00f9 nella provincia di Santa (regione di Ancash) con 113.166 abitanti al censimento 2007 dei quali 112.254 urbani e 912 rurali.\n\u00c8 stato istituito il 27 maggio 1994."}
{"id": "3857317", "revid": "188116", "url": "https://it.wikipedia.org/wiki?curid=3857317", "title": "Giulio Cesare (transatlantico 1920)", "text": "Il Giulio Cesare fu un transatlantico varato nel 1920, nave gemella del Caio Duilio. Venne utilizzato per rotte transoceaniche in partenza da Genova.\nCostruzione.\nLa costruzione del \"Giulio Cesare\" inizi\u00f2 nel 1913 ma venne gi\u00e0 sospesa nell'agosto 1914 a causa della prima guerra mondiale. La nave venne poi varata nel 1920 ed inviata a Palermo per l'allestimento, dove arriv\u00f2 il 12 febbraio 1922. Dell'allestimento si occup\u00f2 lo \"Studio Ducrot\".\nServizio.\nLe prove in mare vennero eseguite il 4 marzo 1922 ed il viaggio inaugurale Genova-Buenos Aires part\u00ec il 4 maggio 1922 con al comando Mario Isnardi.\nL'11 agosto 1922 il \"Giulio Cesare\" part\u00ec per il primo viaggio sulla linea Genova-New York, dove rimase sino all'agosto 1925 quando venne trasferito sulla linea Genova-Sudamerica.\nNell'ottobre-novembre 1928 furono ristrutturate le aree alberghiere.\nIl 9 gennaio 1932 la nave venne trasferita alla Italia di Navigazione insieme al resto della flotta della Navigazione Generale Italiana.\nIl 25 marzo 1933 il transatlantico part\u00ec per l'ultimo viaggio per il Sudamerica, al termine del quale venne sottoposto ad importanti lavori di ammodernamento e trasformazione per essere utilizzato sulla linea Genova-Citt\u00e0 del Capo, con servizio cosiddetto celere. La stazza della nave diminu\u00ec a 21.782 t.s.l. ed i passeggeri totali trasportati vennero ridotti a 650, di cui 168 in Classe Lusso, 176 in II Classe e 306 in Classe Turistica. Infine vennero accorciati i fumaioli e la nave venne verniciata di bianco.\nIl 4 febbraio 1934 part\u00ec per il primo viaggio verso il Sudafrica. Il 2 gennaio 1937 la \"Giulio Cesare\", insieme alla \"Caio Duilio\", venne ceduta al Lloyd Triestino che acquis\u00ec la linea per Citt\u00e0 del Capo dall'Italia di Navigazione. La \"Giulio Cesare\" rimase su tale linea fino al 1939, quando il 31 marzo part\u00ec per l'ultima traversata verso Citt\u00e0 del Capo.\nDal 20 aprile 1939 fu posta sulla linea Genova-Shanghai, dove rimase fino al 14 ottobre dello stesso anno per poi venire posta in disarmo a Genova.\nNave ospedale.\nNel marzo 1942 venne noleggiata dal governo italiano sotto la protezione della Croce Rossa Internazionale per essere utilizzata, in accordo con le autorit\u00e0 britanniche, con tre traversate, per il rimpatrio dei profughi italiani dalle colonie dell'Africa Orientale Italiana insieme alla gemella Duilio e ai transatlantici Vulcania e Saturnia, circumnavigando l'Africa. Le missioni si conclusero a Taranto nell'agosto 1943.\nLa nave venne trasferita a Trieste, dove il 25 agosto 1944 venne danneggiata da un raid aereo alleato. In seguito un altro raid aereo alleato port\u00f2 al definitivo affondamento della nave l'11 settembre 1944, in quel momento in disarmo in rada nel Vallone di Zaule.\nNel giugno 1949 il relitto della \"Giulio Cesare\" venne recuperato e trainato nel cantiere di San Rocco di Muggia dove venne demolito.\nMigranti.\nIl 1\u00ba febbraio 1929, partirono da Genova alla volta del Sudamerica Giovanni Bergoglio con la moglie Rosa e il figlio, allora ventunenne, Mario, rispettivamente nonni e padre di papa Francesco."}
{"id": "3857319", "revid": "767487", "url": "https://it.wikipedia.org/wiki?curid=3857319", "title": "Giuseppe Bertuzzi", "text": "Carriera.\nHa giocato 13 partite in massima serie con la maglia del ."}
{"id": "3857321", "revid": "599013", "url": "https://it.wikipedia.org/wiki?curid=3857321", "title": "An\u00edbal Alzate", "text": "Carriera.\nPrese parte con la Nazionale colombiana ai Mondiali del 1962 e al Campeonato Sudamericano del 1963"}
{"id": "3857324", "revid": "1543377", "url": "https://it.wikipedia.org/wiki?curid=3857324", "title": "Distretto di Samanco", "text": "Il distretto di Samanco \u00e8 un distretto del Per\u00f9 nella provincia di Santa (regione di Ancash) con 4.218 abitanti al censimento 2007 dei quali 2.795 urbani e 1.423 rurali.\n\u00c8 stato istituito il 15 aprile 1955."}
{"id": "3857326", "revid": "680767", "url": "https://it.wikipedia.org/wiki?curid=3857326", "title": "Jerocrazia", "text": ""}
{"id": "3857327", "revid": "1543377", "url": "https://it.wikipedia.org/wiki?curid=3857327", "title": "Distretto di Santa", "text": "Il distretto di Santa \u00e8 un distretto del Per\u00f9 nella provincia di Santa (regione di Ancash) con 18.010 abitanti al censimento 2007 dei quali 15.754 urbani e 2.256 rurali.\n\u00c8 stato istituito fin dall'indipendenza del Per\u00f9."}
{"id": "3857330", "revid": "767487", "url": "https://it.wikipedia.org/wiki?curid=3857330", "title": "Jaime Gonz\u00e1lez Ortiz", "text": "Carriera.\nPrese parte con la Nazionale colombiana ai Mondiali del 1962 e al Campeonato Sudamericano del 1963."}
{"id": "3857332", "revid": "1005847", "url": "https://it.wikipedia.org/wiki?curid=3857332", "title": "Distretto di Ocros", "text": ""}
{"id": "3857333", "revid": "1318658", "url": "https://it.wikipedia.org/wiki?curid=3857333", "title": "Tony Award ai migliori costumi", "text": "Il Tony Award ai migliori costumi (\"Tony Award for Best Costume Design\") \u00e8 un riconoscimento teatrale presentato dal 1947 che viene consegnato ai migliori costumista che hanno lavorato per uno spettacolo musicale o di prosa a Broadway. Nel 1961 e dal 2005 in poi il premio \u00e8 stato diviso in due categorie: \"Migliori costumi in uno spettacolo\" e \"Migliori costumi in un musical\".\nTony Award ai migliori costumi.\nVincitori e candidati.\nAnni 1940.\n1947: Lucinda Ballard \u2013 \"Happy Birthday\" / \"L'altra parte della foresta\" / \"Street Scene\" / \"John Loves Mary\" / \"The Chocolate Soldier\" \n1948 Mary Percy Schenck \u2013 \"The Heiress\" \n1949: Lemuel Ayers \u2013 \"Kiss Me, Kate\"\nAnni 1950.\n1956: Alvin Colt \u2013 \"Pipe Dream\"\n1957: Cecil Beaton \u2013 \"My Fair Lady\"\n1958: Motley Theatre Design Group \u2013 \"The First Gentleman\"\n1959: Rouben Ter-Arutunian \u2013 \"Redhead\"\nAnni 1960.\n1960: Cecil Beaton \u2013 \"Saratoga\"\n1962: Lucinda Ballard \u2013 \"The Gay Life\"\n1963: Anthony Powell \u2013 \"The School for Scandal\"\n1964: Freddy Wittop \u2013 \"Hello, Dolly!\"\n1965: Patricia Zipprodt \u2013 \"Fiddler on the Roof\"\n1966: Gunilla Palmstierna-Weiss \u2013 \"Marat/Sade\"\n1967: Patricia Zipprodt \u2013 \"Cabaret\"\n1968: Desmond Heeley \u2013 \"Rosencrantz and Guildenstern Are Dead\"\n1969: Loudon Sainthill \u2013 \"Canterbury Tales\"\nAnni 1970.\n1970: Cecil Beaton \u2013 \"Coco\"\n1971: Raoul Pene Du Bois \u2013 \"No, No, Nanette\"\n1972: Florence Klotz \u2013 \"Follies\"\n1973: Florence Klotz \u2013 \"A Little Night Music\"\n1974: Franne Lee \u2013 \"Candide\"\n1975: Geoffrey Holder \u2013 \"The Wiz\"\n1976: Florence Klotz \u2013 \"Pacific Overtures\"\n1977: Theoni V. Aldredge \u2013 \"Annie\"\nSanto Loquasto \u2013 \"The Cherry Orchard\"\n1978: Edward Gorey \u2013 \"Dracula\"\n1979: Franne Lee \u2013 \"Sweeney Todd\"\nAnni 1980.\n1980: Theoni V. Aldredge \u2013 \"Barnum\"\n1981: Willa Kim \u2013 \"Sophisticated Ladies\"\n1982: William Ivey Long \u2013 \"Nine\"\n1983: John Napier \u2013 \"Cats\"\n1984: Theoni V. Aldredge \u2013 \"La cage aux folles\"\n1985: Florence Klotz \u2013 \"Grind\"\n1986: Patricia Zipprodt \u2013 \"Sweet Charity\"\n1987: John Napier \u2013 \"Starlight Express\"\n1988: Maria Bj\u00f6rnson \u2013 \"The Phantom of the Opera\"\n1989: Claudio Segovia / Hector Orezzoli \u2013 \"Black and Blue\"\nAnni 1990.\n1990: Santo Loquasto \u2013 \"Grand Hotel\"\n1991: Willa Kim \u2013 \"The Will Rogers Follies\"\n1992: William Ivey Long \u2013 \"Crazy for You\"\n1993: Florence Klotz \u2013 \"Kiss of the Spider Woman\"\n1994: Ann Hould-Ward \u2013 \"Beauty and the Beast\"\n1995: Florence Klotz \u2013 \"Show Boat\"\n1996: Roger Kirk \u2013 \"The King and I\"\n1997: Judith Dolan \u2013 \"Candide\"\n1998: Julie Taymor \u2013 \"The Lion King\"\n1999: Lez Brotherston \u2013 \"Swan Lake\"\nAnni 2000.\n2000: Martin Pakledinaz \u2013 \"Kiss Me, Kate\"\n2001: William Ivey Long \u2013 \"The Producers\"\n2002: Martin Pakledinaz \u2013 \"Thoroughly Modern Millie\"\n2003: William Ivey Long \u2013 \"Hairspray\"\n2004: Susan Hilferty \u2013 \"Wicked\"\nDivisi in spettacolo/musical.\nMigliori costumi in uno spettacolo.\n1961: Motley Theatre Design Group \u2013 \"Becket\"\n2005: Jess Goldstein \u2013 \"The Rivals\"\n2006: Catherine Zuber \u2013 \"Awake and Sing!\"\n2007: Catherine Zuber \u2013 \"The Coast of Utopia\"\n2008: Katrina Lindsay - \"Les Liaisons Dangereuses\"\n2009: Anthony Ward - \"Mary Stuart\"\n2010: Catherine Zuber - \"The Royal Family\"\n2011: Desmond Heeley - \"The Importance of Being Earnest\"\nMigliori costumi in un musical.\n1961: Adrian / Tony Duquette \u2013 \"Camelot\"\n2005: Catherine Zuber \u2013 \"The Light in the Piazza\"\n2006: Gregg Barnes \u2013 \"The Drowsy Chaperone\"\n2007: William Ivey Long \u2013 \"Grey Gardens - Dive per sempre\"\n2008: Catherine Zuber - \"South Pacific\"\n2009: Tim Hatley - \"Shrek the Musical\"\n2010: Marina Draghici - \"Fela!\"\n2011: Tim Chappel &amp; Lizzy Gardiner - \"Priscilla Queen of the Desert\"\nCuriosit\u00e0.\nNel 2010 il costumista Santo Loquasto ha ricevuto una nomination al Tony Award ai migliori costumi per il suo lavoro nel musical \"Ragtime\". Loquasto, che era gi\u00e0 stato nominato al Tony in questa categoria per lo stesso musical nel 1998, fu in seguito eliminato dalla lista dei nominati, poich\u00e9 si \u00e8 scoperto che aveva riciclato i costumi da una sua precedente produzione. Al suo posto non fu candidato nessun altro costumista."}
{"id": "3857336", "revid": "2210568", "url": "https://it.wikipedia.org/wiki?curid=3857336", "title": "Conte di Southesk", "text": "Il titolo nobiliare di Conte di Southesk fa parte di quelli dei Pari di Scozia. Fu creato nel 1633 per Sir David Carnegie, un \"Lord straordinario della Corte di Sessione (in inglese: Extraordinary Lord of Session\"; la Corte di Sessione era la Corte Civile Suprema scozzese). \nEra gi\u00e0 stato investito nel 1616 Lord Carnegie di Kinnaird e quindi, nello stesso momento in cui fu istituita la contea, Lord Carnegie di Kinnaird e Leuchards. Questi titoli sono pure inclusi nella Par\u00eca di Scozia. \nLa contea prende nome dal fiume South Esk, che scorre nell'Angus. Al fratello minore di Carnegie, John Carnegie, fu assegnato il titolo equivalente di conte di Northesk. Il conte di Southesk detiene anche il titolo feudale scozzese di barone di Kinnaird ed \u00e8 baronetto fra i baronetti di Nova Scotia.\nIl discendente di V generazione del primo conte di Southesk, il V conte, fu coinvolto nell'insurrezione giacobita del 1715. Ne risult\u00f2 che egli fu condannato con Atto del Parlamento e i suoi titoli e le sue propriet\u00e0 tolte in ammenda. La rappresentanza della famiglia pass\u00f2 quindi al suo cugino di terzo grado Sir James Carnegie, III baronetto di Pitcarrow (ora riconosciuto \"de jure\" come \"VI conte di Southesk\"; per la storia precedente sul baronettato si veda di seguito). \nIn contrasto con suo cugino, egli combatt\u00e9 a favore di Re Giorgio II nel corso dell'insurrezione giacobita e, pi\u00f9 tardi, acquist\u00f2 i possedimenti espropriati del cugino. \nCarnegie fu anche membro del Parlamento per il Kincardineshire. \nAnche suo figlio, il IV baronetto e \"de jure\" VII conte, rappresent\u00f2 questa contea nella Casa dei Comuni. \nIl figlio di quest'ultimo, il V baronetto e \"de jure\" VIII conte, rappresent\u00f2 per un breve periodo Aberdeen in Parlamento. \nSuo figlio, il VI baronetto e \"de jure\" IX conte, ottenne l'annullamento dell'ammenda nel 1855 e divenne il IX conte di Southesk. \nLord Southesk serv\u00ec con merito come Lord tenente del Kincardineshire. Nel 1869 fu investito barone Balinhard, di Farnell nella contea di Forfar, nella Par\u00eca del Regno Unito. Questo titolo diede ai conti l'assegnazione automatica di uno scranno nella House of Lords. Il suo nipote, l'XI conte, spos\u00f2 la principessa Maud di Fife, la seconda figlia di Alexander Duff, I duca di Fife, e della principessa Louise, la figlia maggiore del Re Edoardo VII. La principessa Maud e sua sorella maggiore, la principessa Alexandra, erano molto legate al ducato di Fife, creato per loro padre nel 1900, e alla morte del duca nel 1912 Alexandra succedette come II duchessa come da suo diritto. Alla sua morte, avvenuta nel 1959, i titoli passarono a suo nipote James Carnegie, Lord Carnegie, l'unico figlio maschio dell'XI conte di Southesk e della principessa Maud (che mor\u00ec nel 1945), che divenne cos\u00ec il III duca. Alla morte di suo padre nel 1992, il duca succedette come XII conte di Southesk. La contea e i titoli minori sono ora titoli sussidiari del ducato di Fife, con il titolo di conte di Southesk usato come titolo di cortesia dal figlio maggiore del duca e dei suoi eredi apparenti.\nIl baronettato Carnegie di Pitcarrow nella contea di Kincardine fu creato nell'elenco dei baronettati di Nova Scotia il 20 febbraio 1663 per David Carnegie. Egli era figlio di Sir Alexander Carnegie, quarto figlio del I conte di Southesk. Come sopra detto, il suo nipote, il terzo baronetto, divenne rappresentante della famiglia a seguito del giudizio di suo cugino nel 1715.\nConti di Southesk (dal 1633).\nAttualmente il figlio del duca, Charles, utilizza il titolo di conte di Southesk come titolo di cortesia.\nBaronetti Carnegie di Pitcarrow (dal 1663).\n\"Si veda sopra per altri detentori del baronettato\""}
{"id": "3857340", "revid": "1543377", "url": "https://it.wikipedia.org/wiki?curid=3857340", "title": "Distretto di Ocros (Ancash)", "text": "Il distretto di Ocros \u00e8 un distretto del Per\u00f9 nella provincia di Ocros (regione di Ancash) con 1.375 abitanti al censimento 2007 dei quali 840 urbani e 535 rurali.\n\u00c8 stato istituito fin dall'indipendenza del Per\u00f9."}
{"id": "3857342", "revid": "287204", "url": "https://it.wikipedia.org/wiki?curid=3857342", "title": "Coppa dell'Imperatore 1946", "text": "La Coppa dell'Imperatore 1946 \u00e8 stata la ventiseiesima edizione della coppa nazionale giapponese di calcio.\nFormato.\nL'edizione immediatamente successiva alla chiusura della seconda guerra mondiale vide la partecipazione di dodici squadre, suddivise a seconda della regione di appartenenza: si disputarono due mini-tornei con formula ad eliminazione diretta, con le vincitrici che avrebbero avuto accesso alla finale, giocata al campo dell'Universit\u00e0 di Tokyo il 5 maggio 1946.\nSquadre partecipanti.\nKant\u014d\nKansai"}
{"id": "3857345", "revid": "123925845", "url": "https://it.wikipedia.org/wiki?curid=3857345", "title": "Campo di concentramento di Gonars", "text": "Il campo di concentramento di Gonars \u00e8 stato un campo di concentramento realizzato dal regime fascista nell'autunno del 1941 presso Gonars, in provincia di Udine, e utilizzato per internare i civili rastrellati nei territori occupati dall'esercito italiano nell'allora Jugoslavia.\nLa struttura.\nIl campo di Gonars, costruito appena fuori dall'omonimo abitato in un terreno lungo la Napoleonica, era costituito da due recinti distinti a circa un chilometro uno dall'altro, il campo A e il campo B, il quale a sua volta era diviso in tre settori, Alfa, Beta e Gamma. Era circondato da un alto filo spinato, con torrette di guardia con mitragliatrici e potenti fari che lo illuminavano a giorno.\nStoria.\nLa costruzione.\nIl campo era stato costruito nell'autunno del 1941 in previsione dell'arrivo di prigionieri di guerra russi, ma non fu mai utilizzato per questo scopo. Nella primavera del 1942 invece fu destinato all'internamento dei civili all'interno della \u201cProvincia di Lubiana\u201d, rastrellati dall'esercito italiano in applicazione della Circolare 3C del generale Roatta, comandante della 2\u00aa Armata, nella quale si stabilivano le misure repressive da attuare nei territori occupati e annessi dall'Italia.\nPrimo utilizzo: la repressione degli oppositori.\nLe due massime autorit\u00e0 civili e militari della Provincia di Lubiana, l'Alto Commissario Emilio Grazioli e il generale Mario Robotti, comandante dell'XI Corpo d'armata, attuarono le misure repressive: cos\u00ec ci furono fucilazioni di ostaggi, incendi di villaggi e deportazioni di popolazioni intere. Nella notte tra il 22 e il 23 febbraio del 1942 la citt\u00e0 di Lubiana fu circondata interamente da filo spinato, tutti i maschi adulti furono arrestati, sottoposti a controlli e la gran parte di essi destinati all'internamento. In breve anche le altre citt\u00e0 della \"provincia\" subirono la stessa sorte.\nGli arrestati furono portati nel campo di concentramento di Gonars, dove nell'estate del 1942 erano presenti gi\u00e0 pi\u00f9 di 6000 internati, ben oltre le possibilit\u00e0 ricettive del campo, che era allestito per meno di 3000 persone. A causa del sovraffollamento, delle precarie condizioni igieniche e della cattiva alimentazione, ben presto si diffusero varie malattie, come la dissenteria, che cominciarono a mietere le prime vittime.\nIn questo primo periodo nel campo si trovarono concentrati intellettuali, insegnanti, studenti, operai e artigiani; quindi tutti coloro che erano considerati potenziali oppositori e tra essi c'erano anche molti artisti che alla detenzione nel campo hanno dedicato molte delle loro opere. Sotto pseudonimo erano internati anche esponenti del Fronte di Liberazione sloveno, che sarebbero poi diventati dirigenti della Resistenza jugoslava. Alcuni di essi nell'agosto del 1942 organizzarono una fuga dal campo, scavando una lunga galleria sotto la baracca XXII.\nDopo la fuga, la gran parte degli internati fu trasferita in altri campi che nel frattempo erano stati istituiti in Italia, in particolare a Monigo, a Chiesanuova e a Renicci nonch\u00e9 a Visco, in provincia di Udine, a pochi chilometri da Gonars.\nSeconda fase: la bonifica etnica.\nIl campo di Gonars si riemp\u00ec ben presto di un nuovo tipo di internati: uomini, donne, vecchi e bambini rastrellati dai paesi del Gorski Kotar, la regione montuosa a nord-est di Fiume, e prima deportati a Kampor, nell'isola di Arbe. Qui nel luglio del 1942 il generale Mario Roatta aveva predisposto l'istituzione di un immenso campo di concentramento, destinato ad essere una delle tappe della \"bonifica etnica\" programmata dal regime nei territori jugoslavi occupati. Nell'estate del 1942 furono internati ad Arbe oltre 10.000 sloveni e croati, in condizioni di vita spaventose, in tende logore, senza servizi igienici n\u00e9 cucine. Infatti i campi di concentramento per jugoslavi erano organizzati dai comandanti dell'esercito italiano secondo il principio espresso dal generale Gastone Gambara: \"Campo di concentramento non \u00e8 campo di ingrassamento. Individuo malato = individuo che sta tranquillo\". Ben presto la mortalit\u00e0 ad Arbe raggiunse livelli altissimi e il generale Roatta decise di trasferire donne, vecchi e bambini a Gonars, dove, nell'autunno-inverno 1942-43, arrivarono migliaia di persone in condizioni di debilitazione estrema. Cos\u00ec, nonostante l'impegno umano di alcuni degli ufficiali e soldati del contingente di guardia, come il medico Mario Cordaro, nel campo di Gonars oltre 500 persone morirono di fame e di malattie. Almeno 70 erano bambini di meno di un anno, nati e morti in campo di concentramento.\nDopo l'otto settembre del 1943 il campo venne occupato dalle truppe tedesche che costruirono in fretta e furia (grazie alla Todt e ai prigionieri) un raccordo ferroviario che dalla localit\u00e0 Friulana Gas (Ferrovia Udine-Venezia) raggiunse il lager con ben tre ponti provvisori militari sul fiume Cormor. Il campo fu demolito e chiuso con la liberazione da parte degli Alleati.\nLa chiusura.\nCome tutti gli altri campi italiani per internati jugoslavi, il campo di Gonars funzion\u00f2 fino al settembre del 1943, quando, con la capitolazione dell'esercito italiano, il contingente di guardia fugg\u00ec e gli internati furono lasciati liberi di andarsene. \nNei mesi successivi il campo fu occupato dalle truppe tedesche e destinato a tutti i prigionieri rastrellati nel Friuli come campo di transito. \nAlla fine della guerra, la popolazione di Gonars smantell\u00f2 il campo utilizzando i materiali per altre costruzioni, come l'asilo infantile, e cos\u00ec oggi delle strutture del campo non rimane pi\u00f9 nulla. \nNel 1943 il campo venne raccordato al Bivio Mortegliano sulla ferrovia Basiliano-Udine attualmente denominato Raccordo Friulana Gas\nLa memoria.\nNel dopoguerra l'Ufficio Storico dello Stato maggiore dell'Esercito italiano con la lettera del 17/10/1959 prot. 7732/063 ha descritto il campo di concentramento di Gonars in modo molto diverso rispetto alle testimonianze degli ex internati. Inoltre, secondo l'Esercito non risulta siano stati internati nel campo anche cittadini italiani, fatto smentito dalla morte proprio di un cittadino italiano di lingua slovena, residente a Trieste.\nA memoria di questo campo di concentramento, per iniziativa delle autorit\u00e0 jugoslave nel dicembre 1973 lo scultore serbo Miodrag \u017divkovi\u0107 dell'Accademia di Arti Applicate di Belgrado, realizz\u00f2 un sacrario nel cimitero cittadino dove in due cripte furono trasferiti i resti di 453 cittadini sloveni e croati internati e morti nel campo di concentramento di Gonars.\nNel 1993 in occasione del cinquantesimo anniversario dalla chiusura del campo (1943) il Comune di Gonars ha finanziato la pubblicazione di un libro a cura della prof.ssa Nadja Pahor Verri sul campo intitolato \"Oltre il filo: storia del campo di internamento di Gonars, 1941-1943\". In esso venne ricordata anche la figura del professor Mario Cordaro, ufficiale medico del campo e noto per la sua umanit\u00e0 nei confronti degli internati. Nel 1996 \u00e8 stata pubblicata una seconda edizione del libro.\nNel 2003 in occasione del sessantesimo anniversario dalla chiusura del campo, il Comune di Gonars ha commissionato alla ricercatrice storica friulana Alessandra Kersevan un nuovo libro sulla storia del campo, intitolato \"Un campo di concentramento fascista. Gonars 1942-1943\", pi\u00f9 volte ristampato, che approfondisce alcuni temi del libro precedente.\nNel 2005 il Comune di Gonars, nell'ambito del progetto \"The Gonars Memorial\" finanziato dalla Commissione europea, ha promosso il documentario intitolato \"\"The Gonars Memorial - Gonars 1942-1943: il simbolo della memoria italiana perduta\", realizzato da Alessandra Kersevan e Stefano Raspa.\nAlla fine del 2009 \u00e8 stato anche inaugurato a cura del Comune di Gonars il Parco della Memoria nel luogo dove sorgeva il campo, con le riproduzioni delle opere fatte dagli internati.\nNel 2011 il regista friulano Dorino Minigutti ha girato un film sulla storia dei bambini internati nel campo, intitolato \"Oltre il Filo\"\", sottotitolato in italiano, inglese, sloveno e in croato.\nOgni anno il Comune di Gonars organizza nel Giorno della Memoria e nel Giorno della Commemorazione dei defunti delle cerimonie commemorative per ricordare quanti perirono nel campo.\nA queste cerimonie partecipano anche autorit\u00e0 provenienti dalla Slovenia e dalla Croazia."}
{"id": "3857346", "revid": "1543377", "url": "https://it.wikipedia.org/wiki?curid=3857346", "title": "Distretto di Cajamarquilla", "text": "Il distretto di Cajamarquilla \u00e8 un distretto del Per\u00f9 nella provincia di Ocros (regione di Ancash) con 429 abitanti al censimento 2007 dei quali 421 urbani e 8 rurali.\n\u00c8 stato istituito il 23 ottobre 1907."}
{"id": "3857348", "revid": "767487", "url": "https://it.wikipedia.org/wiki?curid=3857348", "title": "H\u00e9ctor Echeverri", "text": "Carriera.\nPrese parte con la Nazionale colombiana ai Mondiali del 1962.\nNel 1967 gioc\u00f2 la Copa Libertadores con l'Independiente Santa Fe."}
{"id": "3857351", "revid": "287204", "url": "https://it.wikipedia.org/wiki?curid=3857351", "title": "Hector Echeverri", "text": ""}
{"id": "3857353", "revid": "621682", "url": "https://it.wikipedia.org/wiki?curid=3857353", "title": "H\u00e9ctor Echeverry", "text": ""}
{"id": "3857358", "revid": "30753", "url": "https://it.wikipedia.org/wiki?curid=3857358", "title": "Buccellario", "text": ""}
{"id": "3857359", "revid": "767487", "url": "https://it.wikipedia.org/wiki?curid=3857359", "title": "Luis Paz", "text": "Carriera.\nPrese parte con la Nazionale colombiana ai Mondiali del 1962."}
{"id": "3857366", "revid": "818832", "url": "https://it.wikipedia.org/wiki?curid=3857366", "title": "Finglish", "text": "Il termine Finglish fu introdotto dal professor Martti Nisonen negli anni venti a Hancock, nel Michigan, per descrivere un fenomeno linguistico che egli riscontr\u00f2 in America. Come dice lo stesso termine, il Finglish \u00e8 una mescolanza di inglese e finlandese. Nel Finglish gli elementi lessicali inglesi vengono inseriti nella cornice della morfologia e della sintassi finlandese. Gli immigrati finlandesi di Canada e Stati Uniti rappresentano uno dei pi\u00f9 importanti gruppi che parlano Finglish, ma il Finglish \u00e8 adottato anche in alcune zone della Finlandia dove pi\u00f9 forti sono i contatti internazionali. La storia del Finglish pu\u00f2 essere divisa in Vecchio Finglish e Nuovo Finglish.\nStoria.\nIl Vecchio Finglish ebbe origine tra la prima e la seconda generazione di immigrati finlandesi negli Stati Uniti e in Canada. Poich\u00e9 solo una ristretta minoranza possedeva un livello d'istruzione elevato e sapeva parlare inglese, molti di loro accettarono lavori umili e furono impiegati nelle industrie, dove impararono l'inglese attraverso la pratica. Le abilit\u00e0 linguistiche della prima generazione di finlandesi americani rimasero sempre limitate; la seconda e la terza generazione, invece, erano pi\u00f9 o meno bilingui. Il Finglish prese la forma di un pidgin, costituito da elementi conosciuti, di matrice finlandese, e altri elementi di origine inglese, che gli immigrati erano costretti ad apprendere.\nLa maggior parte degli immigrati finlandesi proveniva dalla Savonia, dalla Tavastia e dall'Ostrobotnia, dunque anche la grammatica rifletteva i dialetti di quelle regioni.\nSpesso le parole usate nel Finglish statunitense hanno significati completamente diversi in finlandese; sono diventati prestiti espressivi \"ruuma\" (in inglese \"room\", \"stanza\"; in finlandese \"stiva\"), \"piiri\" (in inglese \"beer\", \"birra\"; in finlandese \"distretto\"), \"leijata\" (in inglese \"to play\", \"giocare\"; in finlandese \"svolazzare\"), \"reisi\" (in inglese \"crazy\", \"pazzo\"; in finlandese \"coscia\") o \"touvi\" (in inglese \"stove\", \"stufa\"; in finlandese \"drizza\"). I composti Finglish statunitensi possono produrre combinazioni totalmente incomprensibili per persone di madrelingua finlandese, come ad esempio \"piirik\u00e4ki\" (in inglese \"beer keg\", \"birra alla spina\"; in finlandese \"distretto-cuculo\") o \"ilmapiika\" (in inglese \"flight attendant\", \"assistente di volo\"; in finlandese \"cameriera d'aria\").\nIl Vecchio Finglish non \u00e8 destinato a sopravvivere, dato che i suoi parlanti hanno attualmente pi\u00f9 di ottant'anni. I discendenti della maggior parte dei finlandesi americani o parlano solamente inglese o, se hanno mantenuto i legami con la lingua dei loro antenati, parlano il finlandese standard oltre all'inglese.\nUn esempio di Vecchio Finglish:\n\"Frank ja Wilbert oli Saran kanssa kaaralla k\u00e4ym\u00e4s vilitsis. Ne k\u00e4vi haartveerstooris ostamas loonmouverin ja Sara k\u00e4vi ottaan heerkatin piutisaluunasa. Kun ne tuli haussiin, niin mamma laitto \u00e4pylipaita\".\nLa sua traduzione in italiano \u00e8:\n\"Frank e Wilbert erano con Sara a visitare il paese in macchina. Sono andati al negozio di ferramenta a comprare un tosaerba, mentre Sara si faceva tagliare i capelli in un salone di bellezza. Quando sono tornati a casa, la mamma ha servito una torta di mele\".\n\u00c8 interessante paragonare la versione Finglish con quella finlandese, priva di anglicismi:\n\"Frank ja Wilbert olivat Saran kanssa k\u00e4ym\u00e4ss\u00e4 autolla kyl\u00e4ss\u00e4. He k\u00e4viv\u00e4t rautakaupassa ostamassa ruohonleikkurin ja Sara k\u00e4vi laitattamassa kampauksen kauneushoitolassa. Kun he tulivat kotiin, \u00e4iti laittoi omenapiirakkaa\".\nSituazione attuale.\nIl Nuovo Finglish ha origine in Finlandia. Le risorse a cui attinge sono la tecnologia, la cultura popolare, varie sub-culture e il fandom. Differisce dallo \"slang\" poich\u00e9 utilizza anche alcune strutture linguistiche dell'inglese. Esempi di alcune espressioni di cultura popolare finlandese sono \"v\u00f6rkki\u00e4\" (\"to work\", lavorare), \"biitsi\" (\"beach\", spiaggia), \"spreijata\" (\"to spray\", spruzzare), \"hengailla\" (\"to hang out\", uscire) e \"hevijuuseri\" (\"heavy user\").\nMentre il Vecchio Finglish si contraddistingueva per essere una lingua di immigrati di basso ceto sociale, il Nuovo Finglish \u00e8 usato dai giovani in contatto con la lingua inglese. Il Nuovo Finglish non deve essere confuso con lo slang di Helsinki, malgrado la variante moderna di quest'ultimo abbia accolto anche alcuni prestiti dall'inglese."}
{"id": "3857386", "revid": "767487", "url": "https://it.wikipedia.org/wiki?curid=3857386", "title": "Masaharu Fukuyama", "text": " Con oltre ventuno milioni di dischi venduti, \u00e8 l'artista uomo ad aver venduto di pi\u00f9 in Giappone. Fa parte dell'agenzia Amuse, Inc. ed \u00e8 conosciuto fra i fan come Masha, Masha-nii o Fuku-chan.\nCarriera.\nMasaharu Fukuyama ha debuttato nel 1990 con il singolo \"Tsuioku no Ame no Naka\". Bench\u00e9 nel frattempo abbia recitato in numerosi dorama televisivi, il successo per Fukuyama arriva nel 1992 grazie al singolo \"Good Night\", sigla di un popolare drama. Grazie alla popolarit\u00e0 acquisita, nel 1993 ha partecipato per la prima volta al concerto \"Kohaku Uta Gassen\", evento riservato ai principali artisti J-pop ed enka. Nel 1994 ha ricevuto il suo primo disco di platino con il singolo \"It's Only Love/Sorry Baby\". Nel 1995, \"Hello\" \u00e8 il suo secondo singolo a superare il milione di copie vendute. Il singolo del 2000 \"Sakura Zaka\" vende pi\u00f9 di copie nella sua prima settimana nei negozi e rimane al vertice della classifica Oricon per tre settimane consecutive. In totale \"Sakura Zaka\" vender\u00e0 oltre copie. Il brano \"Niji\" viene utilizzato come tema principale per il dorama \"Water Boys\", ed il singolo pubblicato il 26 agosto debutta al primo posto della classifica Oricon, dove rimane per cinque settimane consecutive.\nNel 2007, dopo una lunga assenza, Fukuyama ritorna in televisione nei panni del professore Manabu Yukawa, protagonista del dorama \"Galileo\", per il quale vince il riconoscimento di miglior attore in occasione dei Television Drama Academy Awards. Per l'occasione Fukuyama forma un duo musicale con il coprotagonista di \"Galileo\", Kou Shibasaki. Nel 2010 interpreta Sakamoto Ry\u014dma, il personaggio principale della produzione della NHK \"Ry\u014dmaden\".\nNel 2009, festeggia i venti anni di carriera con una serie di trentasei concerti in dodici citt\u00e0 in un periodo di quattro mesi, davanti ad un totale di spettatori.\nMasaharu Fukuyama \u00e8 anche un apprezzato fotografo, allievo di Ueda Shoji. La fotografia utilizzata come copertina del singolo \"Hello\" \u00e8 opera sua. Inoltre, nel 2000, viene inviato da TV Asahi a Sydney per coprire le Olimpiadi come fotografo. Ha anche una radio, \"Allnight Nippon\".\nFukuyama \u00e8 stato inoltre protagonista in numerosi spot pubblicitari (Panasonic, Suzuki, Suntory, Fujifilm, Xylish e Sweat Pocari) e ha partecipato a numerosi programmi televisivi.\nDiscografia.\nAlbum studio\nCompilation\nAltri album\nSingoli al numero uno"}
{"id": "3857388", "revid": "446353", "url": "https://it.wikipedia.org/wiki?curid=3857388", "title": "USS Mississippi", "text": ""}
{"id": "3857389", "revid": "729019", "url": "https://it.wikipedia.org/wiki?curid=3857389", "title": "Austin 12/14", "text": "La 12/14 \u00e8 un'autovettura prodotta dall'Austin nel 1916.\nIl modello successe alla Austin 10 hp. Il motore della 12/4, a valvole laterali e a quattro cilindri in linea, deriv\u00f2 da quello della vettura antenata. Il propulsore fu comunque ingrandito. Infatti l'alesaggio e la corsa erano, rispettivamente, 76\u00a0mm e 89\u00a0mm. Di conseguenza la cilindrata arriv\u00f2 a 1.615 cm\u00b3. Il modello era disponibile con un solo tipo di carrozzeria, torpedo quattro posti.\nLa 12/14 rimase in produzione solamente un anno, senza che fosse sostituita da nessun modello successore."}
{"id": "3857394", "revid": "110157", "url": "https://it.wikipedia.org/wiki?curid=3857394", "title": "Plamen", "text": "Origine e diffusione.\nDeriva dal termine slavo meridionale \"plamen\", che significa \"fiamma\", \"fuoco\". \u00c8 pertanto affine, dal punto di vista semantico, ai prenomi Fiamma e Aodh.\nOnomastico.\n\u00c8 un nome adespota e come tale privo di santo patrono. L'onomastico pu\u00f2 essere festeggiato il 1\u00ba novembre per la ricorrenza di Ognissanti."}
{"id": "3857395", "revid": "2110845", "url": "https://it.wikipedia.org/wiki?curid=3857395", "title": "John Bonetti", "text": "Biografia.\nBonetti divent\u00f2 un professionista all'et\u00e0 di 54 anni. Nella sua carriera ha vinto tre braccialetti WSOP: alle WSOP del 1990, del 1993 e del 1995.\nTra il maggio 1987 ed il febbraio 2003 Bonetti vinse 40 tornei di poker.\nAlla sua morte le sue vincite totali nei tornei live superano i $4.188.332, di cui $1.743.993 derivanti esclusivamente dalle WSOP."}
{"id": "3857396", "revid": "1543377", "url": "https://it.wikipedia.org/wiki?curid=3857396", "title": "Gloria Trevi", "text": "\u00c8 stata descritta come la \"Diva Suprema del Pop Messicano\" dal canale musicale VH1 e ha venduto oltre 20 milioni di dischi in tutto il mondo.\nBiografia.\nNata a Monterrey, Nuevo Le\u00f3n, Messico, a 12 anni decise di trasferirsi a Citt\u00e0 del Messico per intraprendere una carriera musicale. Nella capitale incontr\u00f2 il suo futuro manager Sergio Andrade. Prima di ci\u00f2, Trevi cantava e ballava per strada per guadagnare qualcosa, assieme all'insegnare aerobica e vendere quesadillas alle bancarelle di cibo. Nel 1985 entra a far parte di un piccolo gruppo musicale femminile chiamato \"Boquitas Pintadas\". Dopo lo scioglimento della band nel 1988, Gloria Trevi contatt\u00f2 il suo manager Sergio Andrade per farsi produrre il suo primo album da solista, \"\u00bfQu\u00e9 Hago Aqu\u00ed?\".\nL'album fu pubblicato nel 1989 e sforn\u00f2 una hit Numero 1, \"Dr. Psiquiatra\". Il suo secondo album, \"Tu \u00c1ngel de la Guarda\", fu pi\u00f9 di successo rispetto al primo: il singolo \"Pelo Suelto\" si piazz\u00f2 alla posizione numero uno della classifica messicana, spagnola e dell'America Latina. Nel 1992 Trevi pubblic\u00f2 il suo terzo album, \"Me siento tan sola\" e anche in questo caso raccolse una hit, \"Zapatos Viejos\". Tutti e tre i suoi primi album furono registrati a Los Angeles.\nNel 2000 Trevi, Andrade e la corista Maria Raquenel Portillo furono arrestati a Rio de Janeiro, Brasile, con l'accusa di corruzione di minori. Un anno dopo, Trevi annunci\u00f2 la sua gravidanza. Trevi fu assolta dalle accuse nel 2004, dopo quattro anni e otto mesi di detenzione.\nNel 2009 Trevi si sposa con Armando G\u00f3mez, un avvocato, e vive in Texas.\nIl film.\nIl celebre produttore di Hollywood Barrie M. Osborne, insieme con l'imprenditore messicano Max Appedole e Christian Keller, sono al lavoro per girare un film su Gloria Trevi ed intitolato \"Gloria\". Il film sar\u00e0 una vera e propria biografia sulla vita della \"Diva del pop messicano\"."}
{"id": "3857400", "revid": "292162", "url": "https://it.wikipedia.org/wiki?curid=3857400", "title": "Convento del Carmine (Marsala)", "text": "Il Convento del Carmine \u00e8 un complesso storico situato nella zona occidentale della citt\u00e0 di Marsala, nel quartiere dell'Annunziata, dove i Carmelitani costruirono la chiesa ed il convento. L'area prescelta corrisponde alla piazza denominata del Carmine (dove si trova anche il barocco palazzo Grignani) che \u00e8 in realt\u00e0 uno slargo pressoch\u00e9 rettangolare che amplia notevolmente una strada dell'antico tracciato urbanistico di Lilibeo.\nNon si hanno notizie certe in merito all'arrivo in Marsala dei frati dell'ordine carmelitano. che essi giunsero in Sicilia abbastanza precocemente al seguito della regina Adelasia del Vasto, andata in sposa nel 1113 del re Baldovino I di Gerusalemme e rientrata l'anno successivo, portando con s\u00e9 alcuni frati dell'ordine. Alla fine del XIII secolo, i frati erano certamente in Sicilia occidentale, dove sembra siano giunti nel 1224 e dove a partire dal 1315 realizzarono la chiesa e il loro convento fuori le mura, divenuto polo di attrazione e meta di pellegrinaggi in onore della Madonna detta di Trapani, opera di Nino Pisano del XIV secolo. A Marsala non resta alcuna traccia della chiesa e del monastero carmelitano, dove i frati si insediarono al loro arrivo. Le poche notizie sull'ordine vengono riportate dagli storici, ma essi concordano solo su una data piuttosto dubbia, quale il 1154/1155 o il 1200 circa. Il complesso carmelitano che \u00e8 giunto fino a noi \u00e8 composto da tre parti significative: la chiesa, il convento e la torre campanaria.\nIl Campanile.\nIn Sicilia Occidentale non si hanno molti casi di campanili isolati dal complesso monumentale di cui fanno parte. Il campanile era abbastanza famoso nei secoli passati, una tra le meraviglie artistiche da non perdere della citt\u00e0 di Marsala che erano, come asserisce il Villabianca nel capitolo \"Delle anticaglie medie e cose pi\u00f9 notabili della lilibetana citt\u00e0 di Marsala\": \u00ab[...] li meravigliosi monumenti, che dai cittadini conosconsi sotto i titoli volgarmente detti selle sei lettere C, che voglion dire C della Casa cumana, del Campanile, Cona cancherata, Cristo Crocifisso della battaglia, Cava cavata e del C del Collegio concavo\u00bb. Il campanile ottagonale della chiesa del Carmine, che presenta una bella e centrale scala elicoidale in pietra calcarenitica, quando suonava \"a mortorio\" si muoveva, terrorizzando chi si trovava al suo interno. Questo campanile, una delle meraviglie del mondo per il suo moto oscillatorio, era considerato fino a non molti anni or sono, secondo la tradizione riferica dal Genna, una delle torri di guardia di Lilibeo. Ma le scoperte degli ultimi anni hanno consentito di verificare con buona approssimazione l'ampiezza dell'antica citt\u00e0 punica, il cui perimetro murario era ubicato molto pi\u00f9 a sud della torre in esame, e fanno escludere, per forma e posizione, l'eventualit\u00e0 di un riuso di un'antica struttura punico-romana. Il Villabianca sostiene che nel 1490 il padre Ludovico Petrulla, provinciale dell'ordine carmelitano, lodato maestro di Filosofia e dottore in teologia che insegn\u00f2 Scienze a Parigi, acquist\u00f2 con il contributo del nipote Niccol\u00f2, nobile marsalese, il campanile ed alcune case adiacenti alla chiesa, per ampliare e rifondare il complesso. La torre del Carmine sarebbe stata realizzata secondo il Villabianca sull'antica torre nel 1513 dallo stesso Petrulla, morto in realt\u00e0 nel 1504 come attesa la lapide funeraria originariamente al Carmine e oggi nella Cattedrale.\nMa la data di fondazione della torre, nonostante l'evidente malinteso sull'autore-committente, \u00e8 perfettamente corretta. La torre, giunta fino a noi nella versione settecentesca, \u00e8 stilisticamente pertinente il linee generali alla incompiuta torre campanaria della chiesa di S. Domenico a Trapani, anch'essa di impianto ottagonale. Ma gi\u00e0 nel 1684 la torre campanaria fu restaurata con il rifacimento delle fondazioni. Non si possono per\u00f2 attribuire alla fabbrica comprata in precedenza i limiti statici manifestati dalla torre campanaria, poich\u00e9 se la torre acquistata fosse stata tutt'al pi\u00f9 una casa torre, un genere di abitazione di tipo fortificato abbastanza diffuso in Sicilia occidentale, come la torre De Ballis ad Alcamo, essa sarebbe stata molto solida. Torri del genere sono del tutto scomparse a Marsala, quasi certamente fagocinate in ristrutturazioni barocche.\nLa chiesa dell'Annunziata.\nLa chiesa dell'Annunziata venne rinnovata dopo il 1490. La chiesa pi\u00f9 antica divenne sacrestia della nuova, e le case vennero trasformate in cappelle. Una di esse, dedicata a sant'Onofrio, con una ormai perduta statua marmorea divenne la sepoltura dei Petrulla e della sua famiglia. Ancora nel 1500, il Petrulla innalz\u00f2 una cappella per la famiglia Grignani nella quale venne sistemata la statua della Madonna del Popolo, opera di Domenico Gagini del 1490, oggi conservata nella cattedrale di Marsala.\nLa chiesa venne dotata di un portico antistante l'ingresso, originariamente coperto con solaio ligneo, con tre fornici e l'arco centrale pi\u00f9 ampio degli altri due. Solo in un secondo tempo il portico venne sopraelevato e il solaio sostituito da volte a crociera, quando il rifacimento del convento comport\u00f2 una ridefinizione dei prospetti. Il portale di accesso \u00e8 per\u00f2 l'unico a rispondere appieno ai dettami rinascimentali, sebbene il suo spigolo conformato a sottile colonna presenti ancora un attardamento di tipo quattrocentesco; il portico, con colonne in pietra calcarenitica, presenta negli spigoli dei piedritti lo stesso motivo a bastone quattrocentesco, mentre \u00e8 pienamente rinascimentale nell'uso dell'arco a tutto sesto. Rinascimentale \u00e8 anche il motivo delle finestre del primo piano, sovrastanti portico e portale di accesso al convento, datato 1650, simili a quelle che adornano tutto il primo piano del Quartiere militare. Le discrete condizioni economiche dell'ordine carmelitano portarono ad un forte rimaneggiamento della chiesa in et\u00e0 barocca: l'impianto venne ridisegnato in una navata unica, coperta da un \"dammuso\" lunettato, con alte finestre sugli arconi laterali che individuavano le cappelle. La chiesa fu quindi sopraelevata, come dimostra il tetto a due falde che sovrasta, in modo poco elegante, portico e piano attico sovrastante.\nLa chiesa, con eccezione dell'ex cappella della Madonna del Popolo, al suo interno \u00e8 ormai una larva del suo passato. Numerose lapidi tombali ne decoravano pavimenti e pareti: \nfacevano dell'Annunziata uno dei monumenti rinascimentali pi\u00f9 importanti della citt\u00e0. Il crollo del tetto della chiesa tardobarocca e la distruzione di gran parte dei suppellettili a seguito dei bombardamenti, fanno dell'insieme un monumento fortemente compromesso anche da un restauro che mostra ormai pesantemente il segno del mutamento della disciplina del tempo. Oggi l'ambiente della chiesa \u00e8 freddo, glaciale, non aiutato dalla bianca pavimentazione in marmo, da una scala a chiocciola in ferro nell'aula e dalle coperture rimaste a vista (non \u00e8 stata ricostruita la finta volta che chiudeva il soffitto).\nNegli ultimi anni la chiesa \u00e8 stata adibita a biblioteca comunale, cui si aggiunsero nel 1979 i ritrovati documenti dell'archivio storico. Completati i lavori di restauro del monastero di San Pietro, nel luglio 1996, la biblioteca \u00e8 stata riportata nella sede originaria, mentre l'archivio storico comunale \u00e8 rimasto nella chiesa dell'Annunziata.\nIl convento della chiesa dell'Annunziata.\nIl convento, \u00e8 uno dei monumenti di maggior rilievo. Gli elementi pi\u00f9 antichi del convento risalgono al tre-quattrocento.\nLa presenza di affreschi, di difficile identificazione, data l'estrema frammentariet\u00e0 e precariet\u00e0 del ritrovamento, getta tuttavia nuova luce sulla presenza di decori artistici negli ambienti religiosi, in specie conventuali, della citt\u00e0 di Marsala. Innanzitutto, In considerazione del fatto che tali affreschi potrebbero scendere fino ai secoli XV-XVI inoltrati, la scoperta dimostra che anche a Marsala perdura uno stile ben noto in Sicilia Orientale, molto presente anche nel complesso (oggi completamente abbandonato) della chiesa della Madonna della Grotta, correntemente definito \"Bizantino\". Stile quasi introvabile in altri centri della Sicilia Occidentale. Gli affreschi adornano gli ingrottati e le chiese fin dal Medioevo e che si attarda fino alle soglie del Rinascimento. Ci\u00f2 dimostra che tale tradizione culturale e al contempo religiosa era molto diffusa nell'ambiente cittadino, ancora nel pieno Rinascimento, come nel caso della chiesa della Cava, e questa consapevolezza permetter\u00e0 in futuro di guardare positivamente e con pi\u00f9 attenzione ai restauri degli edifici medievali della citt\u00e0, che relativamente a questo periodo storico attende ancora di essere rilevata.\n1862 il convento venne acquisito al demanio e divenne propriet\u00e0 dell'Intendenza di Finanza che, tra la fine dell'Ottocento e gli inizi del secolo XIX, lo concesse all'Arma dei Carabinieri a cavallo. Dopo la guerra, i Carabinieri lasciarono il convento e cos\u00ec il monumento cominci\u00f2 a patire il dramma dell'abbandono che produsse un crollo parziale del complesso, seguito dall'abbattimento del piano superiore per tutelare la pubblica incolumit\u00e0. Ci\u00f2 trasform\u00f2 il convento in una selva boschiva densa di macerie vecchie e nuove.\nI lavori di restauro degli anni novanta, riaprendo gli intercolumni hanno ripristinato l'ariosit\u00e0 del chiostro; al suo interno sono conservati alcuni frammenti ed una intera colonna ritrovati nei reinterri della corte porticata. Quasi al centro, la traccia di un pozzo e di una vasca mostrano i segni di ambienti sotterranei dall'uso incerto, che si auspica in futuro possano essere indagati. Essi, data la tradizione dell'architettura lilibetana, caratterizzata da ambienti cultuali ipogeici di origine paleocristiana o da ambienti utilitaristici, quali cisterne o possibilmente da cripte di et\u00e0 imperiale non del tutto peregrini in tale zona della citt\u00e0, potrebbero essere forieri di nuove ed interessanti scoperte.\nComplesso del Carmine.\nOggi, il convento del Carmine \u00e8 sede dell'Ente Mostra di Pittura Contemporanea Citt\u00e0 di Marsala, e recentemente ha ospitato le opere del pittore milanese Fabrizio Clerici, e vengono realizzate mostre temporanee. Al suo interno \u00e8 esposta anche la collezione permanente. Inoltre \u00e8 anche Sede di Rappresentanza del Comune di Marsala, e al suo interno \u00e8 ubicata la sala di rappresentanza dove oggi vengono celebrati i matrimoni a rito civile.\nLa Chiesa fino a qualche tempo fa era sede dell'archivio storico della citt\u00e0, oggi trasferito presso la biblioteca comunale. Al suo posto verr\u00e0 trasferita la Pro loco.\nIl campanile ancora oggi appartiene alla Curia (Diocesi di Mazara del Vallo), attualmente e chiuso ma a breve sar\u00e0 possibile visitarlo."}
{"id": "3857401", "revid": "508156", "url": "https://it.wikipedia.org/wiki?curid=3857401", "title": "Joseph Bowie", "text": "Biografia.\n\u00c8 il fratello minore di altri due musicisti, il rinomato trombettista jazz d'avanguardia Lester Bowie e il sassofonista Byron Bowie. Ha cominciato la sua carriera presso alcuni collettivi musicali della sua citt\u00e0 natale, prima al Black Artists Group, poi al Human Arts Ensemble (fondato da Charles \"Bobo\" Shaw) e infine nel gruppo jazz Ethnic Heritage Ensemble. In seguito si \u00e8 dedicato ad altri progetti rhythm and blues insieme al sassofonista no wave James Chance.\nVerso la fine degli anni 70 \u00e8 stato il fondatore del gruppo Defunkt, il cui sound combina diversi elementi di jazz-fusion e punk rock e con il quale suoner\u00e0 per i tre decenni successivi.\nDopo un periodo di tossicodipendenza negli anni ottanta Bowie ha scoperto e abbracciato il buddhismo. Ha inoltre creato un progetto parallelo ai Defunkt, i Kosen-Rufu. Dal 2003 si \u00e8 trasferito a Gorinchem, nei Paesi Bassi, dove suona con diversi gruppi."}
{"id": "3857403", "revid": "1873140", "url": "https://it.wikipedia.org/wiki?curid=3857403", "title": "Mugnaio", "text": "Un mugnaio \u00e8 un lavoratore che opera in un mulino, uno stabilimento che trasforma i cereali in farina. Quella del mugnaio \u00e8 una fra le pi\u00f9 antiche occupazioni dell'uomo e cognomi come \"Molino\" o \"Molinari\" sono abbastanza comuni in Italia, cos\u00ec come \"Miller\" nei paesi di lingua inglese e \"M\u00fcller\" in quelli di lingua tedesca.\nStoria.\nLa materia prima dei mugnai \u00e8 costituita dai cereali in genere e particolarmente dal frumento. Nel campo dell'alimentazione la macinazione del cibo permette una pi\u00f9 facile digestione dei nutrienti e salva l'usura dei denti. Nel settore non alimentare necessitano di una macinazione sostanze necessarie alla produzione delle malte, nel campo dei materiali da costruzione. Anche questi materiali necessitano di particolari tipi di mulini.\nLo strumento di base per un mugnaio era la macina in pietra - semplicemente una grande pietra fissa sulla quale girava un'altra pietra mobile azionata in diverse maniere. A mano, per le pi\u00f9 semplici e di piccole dimensioni, in modo simile ad un mortaio e pestello.\nA seguito dello sviluppo della tecnologia, le macine sono state perfezionate ed i mulini vennero azionati da animali, acqua, vento e corrente elettrica. Gli addetti ai mulini vennero chiamati, e lo sono ancora oggi, mugnai.\nIn una societ\u00e0 rurale tradizionale, i mugnai erano spesso pi\u00f9 ricchi dei normali contadini, tanto da essere fatti segno di invidia e spesso presi di mira nelle rivolte del pane nei momenti di carestia. Di conseguenza, i mugnai erano spesso in una posizione pi\u00f9 forte nei confronti dei proprietari terrieri feudali rispetto ai normali contadini.\nNel tradizionale carnevale d'Ivrea, si commemomora la \"Mugnaia\". La leggenda vuole che, il giorno delle sue nozze, Violetta (era questo il nome della ragazza, figlia di un mugnaio di Ivrea) fosse stata trascinata nel \"Castellazzo\" dal perfido tiranno deciso a reclamare lo \"ius primae noctis\"; ma Violetta, novella Giuditta, riusc\u00ec a far ubriacare il tiranno per poi tagliargli nel sonno la testa, dando cos\u00ec inizio \u2013 come recitano le parole della \"Canzone del Carnevale\" - alla sollevazione popolare e all'abbattimento del maniero del tiranno.\nNessuna vicenda storica suffraga puntualmente la leggenda, dal momento che i marchesi del Monferrato, pur tentando nel corso del XII secolo di signoreggiare su Ivrea, non riuscirono mai a stabilirvi durevolmente il proprio dominio."}
{"id": "3857413", "revid": "124123", "url": "https://it.wikipedia.org/wiki?curid=3857413", "title": "Mari Asabuki", "text": "Debutta a febbraio 2003 con \"Real Step\", ma le sue opere pi\u00f9 conosciute sono l'adattamento cartaceo del film \"High School Musical\" e del videogioco di Takara Tomy \"Pretty Rhythm\". Ha lavorato come assistente della fumettista Y\u014dko Maki.\nOpere.\nI manga di Mari Asabuki sono stati pubblicati in Giappone dalla casa editrice \"Sh\u016beisha\" sulla rivista \"Ribon\", mentre in Italia sono inediti."}
{"id": "3857415", "revid": "1305772", "url": "https://it.wikipedia.org/wiki?curid=3857415", "title": "Urusei yatsura - Dear My Friends", "text": " \u00e8 un videogioco d'avventura sviluppato e pubblicato dalla Game Arts nel 1994 per Mega CD. Il videogioco \u00e8 ispirato ai personaggi dell'anime e manga \"Lam\u00f9\" di Rumiko Takahashi."}
{"id": "3857422", "revid": "28592", "url": "https://it.wikipedia.org/wiki?curid=3857422", "title": "Impero medo", "text": ""}
{"id": "3857426", "revid": "423181", "url": "https://it.wikipedia.org/wiki?curid=3857426", "title": "A Night like This", "text": ""}
{"id": "3857429", "revid": "287204", "url": "https://it.wikipedia.org/wiki?curid=3857429", "title": "Omicron2 Cygni", "text": "Omicron2 Cygni (\u03bf2 Cyg / 32 Cygni) \u00e8 una stella nella costellazione del Cigno di magnitudine apparente +3,96, distante circa 1100 anni luce dal sistema solare. Condivide la lettera Omicron nella nomenclatura di Bayer con , nonostante non esista una relazione fisica tra le due stelle.\nCaratteristiche.\n \u00e8 una binaria a eclisse ampia, composta da una supergigante arancione di tipo spettrale K3Ib e da una bianco-azzurra di sequenza principale, la variazione di magnitudine causata dall'eclisse \u00e8 di appena 0,06 magnitudini. la luminosit\u00e0 della supergigante arancione \u00e8 11.000 volte superiore a quella del Sole, la massa quasi 10 volte maggiore, e il diametro \u00e8 230 volte quello solare, cio\u00e8 all'incirca 2 UA.\nLa stella azzurra \u00e8 invece circa 5 volte pi\u00f9 massiccia del Sole, con un diametro 3,5 volte superiore.\nIl sistema \u00e8 relativamente giovane, circa 20 milioni di anni, e il suo interesse, come nel caso di , \u00e8 poter osservare la supergigante quando la stella blu viene eclissata dalla sua tenue e semitrasparente atmosfera, retroilluminandola e permettendo studi altrimenti impossibili."}
{"id": "3857433", "revid": "1762097", "url": "https://it.wikipedia.org/wiki?curid=3857433", "title": "Ipertimesia", "text": "L'ipertimesia o sindrome ipertimesica \u00e8 una condizione in cui l'individuo possiede una memoria autobiografica superiore, tale da permettere il ricordo di gran parte degli eventi vissuti nella propria esistenza. \u00c8 anche nota con l'acronimo in lingua inglese HSAM, da \"Highly Superior Autobiographical Memory\".\nI ricercatori che hanno descritto per primi la sindrome, nel 2006, hanno coniato la denominazione ispirandosi ai termini in lingua greca \"iper\" (eccessivo) e \"thymesis\" (ricordare). Le caratteristiche dell'individuo ipertimesico sono il grande impiego di tempo nel ricordare eventi del proprio passato e la grande capacit\u00e0 di ricordare eventi specifici del proprio passato.\nCaratteristiche.\nL'individuo ipertimesico riesce a ricordare dettagliatamente quasi ogni giorno della propria esistenza, cos\u00ec come gli eventi pubblici che abbiano per lui un significato personale. I ricordi vengono descritti come associazioni incontrollabili e vivide rappresentazioni, \"viste nella testa\", del giorno in questione ed emergono inconsapevolmente e senza esitazione.\n\u00c8 importante distinguere l'ipertimesia dalle altre forme di \"memoria eccezionale\", caratterizzate generalmente da strategie mnestiche finalizzate al ricordo di lunghe serie di informazioni soggettive. I ricordi richiamati dall'ipertimesico tendono a essere personali, autobiografici, e relativi sia a eventi significativi della propria vita, sia a eventi del tutto banali; in questo caso il processo non deriva da strategie di memorizzazione, bens\u00ec avviene involontariamente, cos\u00ec come automatico \u00e8 il richiamo dei ricordi stessi. Nonostante sia in grado di ricordare il giorno della settimana in cui \u00e8 avvenuto un determinato evento, l'ipertimesico possiede un calcolo calendariale simile agli individui affetti da autismo o sindrome del savant. Nonostante non vi siano correlazioni, alcune similitudini possono essere osservate tra queste patologie e l'ipertimesia; ad esempio l'inusuale e ossessivo interesse per i dati mnestici.\nLo psicologo russo Aleksandr Romanovi\u010d Lurija document\u00f2 nel 1965 il caso di Solomon \u0160ere\u0161evskij, piuttosto differente dal primo caso documentato di ipertimesia. Egli riusciva a immagazzinare illimitate quantit\u00e0 di informazioni in modo del tutto volontario, cosa che l'ipertimesico non riusciva a fare, potendo solo ricordare le informazioni autobiografiche ed eventi a cui aveva personalmente assistito o di cui aveva letto. L'ipertimesico appare anzi scarso nella memorizzazione volontaria dei dati. \u0160ere\u0161evskij \u00e8 stato classificato un interessante caso di sinestesia e si ritiene sia possibile che la memoria autobiografica superiore possa esservi strettamente collegata.\nEpidemiologia.\nEsistono circa 60 casi documentati di ipertimesia, tuttavia il pi\u00f9 famoso rimane quello che viene considerato il primo caso, \"AJ\" (poi identificata come Jill Price), riportato originariamente da ricercatori dell'University of California, Irvine. Ella pare ricordare ogni giorno della sua vita a partire dal 5 febbraio 1980, quando aveva quattordici anni.\nSuccessivamente numerose persone hanno dichiarato di possedere capacit\u00e0 ipertimesiche, tuttavia solo in alcune queste sono state accertate.\nDiagnosi.\nPer lo studio del primo caso considerato di ipertimesia sono stati utilizzati test di memoria, valutazione della lateralizzazione, studio della capacit\u00e0 di linguaggio e di calcolo e delle funzioni motorie e sensitive, oltre al test del quoziente d'intelligenza. Numerosi test domanda-risposta sono stati effettuati per valutare le sue capacit\u00e0 mnestiche, pertinenti a dati ed eventi specifici della storia.\nComplicanze.\nLe abilit\u00e0 ipertimesiche sembrano avere un effetto dannoso sulle capacit\u00e0 cognitive. Gli ipertimesici sono inclini a perdersi nei ricordi, manifestando difficolt\u00e0 a partecipare alla vita presente e a programmare quella futura. I ricordi vengono descritti come estenuanti e incontrollabili. La difficolt\u00e0 di memorizzazione volontaria non permette buoni risultati nei test di memoria; la memoria eccezionale non aiuta quindi durante gli studi, rendendo gli ipertimesici studenti nella media. Sono stati identificati anche deficit delle funzioni esecutive e anomalie della lateralizzazione, caratteristici dei disordini frontostriatali.\nEziologia.\n\u00c8 stato proposto che le capacit\u00e0 ipertimesiche siano dovute all'incapacit\u00e0 degli individui di dimenticare le informazioni normalmente considerate superflue. Individui ipertimesici sono generalmente caratterizzati da una personalit\u00e0 ossessivo-compulsiva, che pu\u00f2 facilitare il consolidamento della memoria e spiegare l'involontario richiamo di ricordi organizzati.\nUno studio basato sull'uso della risonanza magnetica funzionale \u00e8 stato condotto sul primo caso di ipertimesia per studiare le sue capacit\u00e0 mnemoniche superiori. Il lobo temporale e il nucleo caudato sono risultati ingranditi. L'ippocampo, situato nel lobo temporale, \u00e8 coinvolto nella \"memoria episodica\", mentre la corteccia temporale \u00e8 coinvolta nell'immagazzinamento dei ricordi. Il nucleo caudato \u00e8 invece associato con la \"memoria procedurale\" \u00e8 intrinsecamente collegato al disturbo ossessivo-compulsivo.\n\u00c8 stato ipotizzato che un deficit del circuito frontostriatale possa essere causa delle alterazioni delle funzioni esecutive osservate negli ipertimesici. Tale circuito \u00e8 coinvolto in disordini dello sviluppo neurologico come la sindrome da deficit di attenzione e iperattivit\u00e0, l'autismo e lo stesso disturbo ossessivo-compulsivo.\nCritiche.\nLa questione sul fatto che l'ipertimesia possa essere considerata una distinta forma di memoria \u00e8 ancora dibattuta. Alcuni sostengono che tale capacit\u00e0 non sia innata, ma possa essere sviluppata naturalmente dalle persone e non servano ulteriori spiegazioni, altri sostengono che la capacit\u00e0 sia dovuta all'abitudine di tali persone di provare a domandarsi, perdendo la capacit\u00e0 di discernere tra la memoria utile e quella inutile e dimenticare quest'ultima.\nNel 1961, Wilder Penfield riport\u00f2 che la stimolazione dei lobi temporali produceva una richiamo di ricordi vividi; concluse che il cervello registra le esperienze in maniera continua, solo che queste registrazioni non ci sono consciamente accessibili.\nRiferimenti culturali.\nSebbene la sindrome sia stata descritta solo nel 2006, anche in precedenza erano state descritte storie di persone dotate di capacit\u00e0 simili. Un esempio \u00e8 il protagonista del racconto \"Funes, el memorioso\" (in italiano \"Funes, o della memoria\") di Jorge Luis Borges, contenuto nella raccolta \"Finzioni\" del 1944, uomo dalla memoria eccezionale, la cui mente costantemente viene distrutta dai ricordi. Negli anni successivi alla prima descrizione della sindrome, questa \u00e8 stata citata numerose volte in diverse serie televisive. La protagonista della serie \"Unforgettable\" del 2011, ad esempio, possiede una straordinaria memoria che l'aiuta nel risolvere casi di polizia. La sua abilit\u00e0, secondo gli autori, \u00e8 dovuta a ipertimesia. La condizione viene citata anche nell'episodio \"Il dolore di ricordare\" della settima stagione di \"Dr. House - Medical Division\". La serie televisiva sudcoreana \"Find Me in Your Memory\" ha come protagonista un uomo affetto da ipertimesia."}
{"id": "3857444", "revid": "1452073", "url": "https://it.wikipedia.org/wiki?curid=3857444", "title": "Lucky Star Moe Drill", "text": ""}
{"id": "3857447", "revid": "339392", "url": "https://it.wikipedia.org/wiki?curid=3857447", "title": "Istituto di studi avanzati di Lucca", "text": ""}
{"id": "3857449", "revid": "339392", "url": "https://it.wikipedia.org/wiki?curid=3857449", "title": "CNO Financial Fieldhouse", "text": ""}
{"id": "3857451", "revid": "292162", "url": "https://it.wikipedia.org/wiki?curid=3857451", "title": "Chiesa di San Giovanni Battista (Marsala)", "text": "La chiesa di San Giovanni Battista \u00e8 una chiesa di Marsala, chiamata anche chiesa di San Giovanni al Boeo.\nFa parte della diocesi di Mazara del Vallo.\nStoria.\nLa chiesa venne costruita nel 1555 dai Gesuiti su Capo Boeo, in prossimit\u00e0 della costa. Tale chiesa, per\u00f2, non fu la prima eretta sul luogo, bens\u00ec, come illustri viaggiatori e studiosi riferiscono, faceva parte, insieme alla chiesa di Santa Maria della Grotta, dell'antica abbazia dei Padri Basiliani. Presenta uno stile architettonico abbastanza semplice. La chiesa fa parte della parrocchia San Tommaso di Canterbury - chiesa madre di Marsala, \u00e8 chiusa ed apre soltanto il 24 giugno, per tutto il giorno della festa di San Giovanni Battista. Inoltre apre sporadicamente per la celebrazione di matrimoni o battesimi.\nGrotta della Sibilla.\nSotto la chiesa di San Giovanni Battista si trova la cosiddetta \"Grotta della Sibilla\", che la tradizione collega quale sepolcro o quale dimora alla Sibilla Cumana o alla Sibilla Sicula o Sibilla Lillybetana. Nel corso dei secoli la \"Grotta\" divenne parte integrante dell'edificio di culto sub divo con essa comunicante. La Grotta, che si trova a -4,80\u00a0m, \u00e8 costituita sostanzialmente da un vano centrale, di forma circolare, connesso con due ambienti, uno orientato a Nord, l'altro ad Ovest.\nIl vano centrale, scavato nella roccia fino ad una certa altezza, \u00e8 coperto da una cupola bassa, costruita in muratura, con lucernario collegato con il pavimento della chiesa. Il centro dell'ambiente \u00e8 occupato da una vasca quadrata, non molto profonda, servita d'acqua, dove un tempo i primi cristiani fecero il battesimo. L'ambiente settentrionale, interamente scavato nella roccia, presenta una forma semicircolare ed \u00e8 absidato. A livello del pavimento, sgorga una sorgente che alimenta la vasca dell'ambiente centrale. Davanti alla cavit\u00e0 si erge una grande altare di pietra con una immagine di marmo di san Giovanni Battista di altissimo rilievo, databile nel secolo XV.\nL'ambiente occidentale, pure scavato nella roccia, di forma irregolare, venne probabilmente ricavato in parte da un pozzo di cui si osserva il taglio sulla destra della parete absidata (su tale incavo si favoleggi\u00f2 in passato ritenendolo addirittura il lettuccio della Sibilla Cumana). Il soffitto, piano, presenta due lunghi mensoloni di sostegno, risparmiati nella roccia.\nSan Giovanni Battista.\nSan Giovanni Battista dal 1788 \u00e8 il compatrono della citt\u00e0 di Marsala (un tempo era il patrono).\nFesta di San Giovanni Battista a Marsala.\nIl 24 giugno si festeggia la Nativit\u00e0 di San Giovanni Battista. Per questa data ogni anno si svolge una festa che consiste nell'apertura al pubblico della chiesa (che durante l'anno rimane chiusa) ed ogni ora vengono celebrate le messe dall'arciprete della citt\u00e0 di Marsala (parroco della Chiesa Madre - parrocchia di San Tomasso di Canterbury) e dagli altri parroci della medesima parrocchia. L'ultima messa (la celebrazione vera e propria) viene celebrata dall'arciprete nel pomeriggio, dopo di che si svolge la processione. I festeggiamenti terminano con lo spettacolo pirotecnico. Durante la serata ci sono spettacoli di piazza ed mercatini.\nDa alcuni anni si sono aggiunti altre manifestazioni alla festa che sono spettacoli musicali, convegni su temi attuali, proiezioni di filmati e rinfreschi. Ogni anno la festa ha un tema diverso che viene trattato in alcuni convegni (come bullismo, violenza sugli anziani e sui bambini, violenza sulle donne e femminicidio), che ha inizio dal 2017."}
{"id": "3857458", "revid": "12582", "url": "https://it.wikipedia.org/wiki?curid=3857458", "title": "Storia della Sardegna Giudicale", "text": ""}
{"id": "3857460", "revid": "154893", "url": "https://it.wikipedia.org/wiki?curid=3857460", "title": "Grotta della Sibilla (Marsala)", "text": ""}
{"id": "3857461", "revid": "287204", "url": "https://it.wikipedia.org/wiki?curid=3857461", "title": "Rok Flander", "text": "Biografia.\nSpecialista dello slalom e dello gigante, ha esordito nella Coppa del Mondo di snowboard il 17 gennaio 2001 nel gigante parallelo di Plan de Corones giungendo 33\u00ba. Il 22 ottobre 2008 conquista il primo podio in Coppa del Mondo, piazzandosi secondo, nella stessa specialit\u00e0, a S\u00f6lden. Due mesi dopo sale sul gradino pi\u00f9 alto del podio nello gigante parallelo disputato a San Vigilio di Marebbe.\nNel 2007 ai Mondiali di Arosa conquista l'oro iridato nel gigante parallelo ed il bronzo in slalom parallelo.\nHa partecipato ai XX Giochi olimpici invernali di , ottenendo come miglior risultato un 7\u00ba posto nel gigante parallelo, mentre quattro anni dopo a termina 8\u00b0 nella medesima disciplina."}
{"id": "3857464", "revid": "1305772", "url": "https://it.wikipedia.org/wiki?curid=3857464", "title": "Bidzar", "text": "Bidzar \u00e8 un sito archeologico situato a 20\u00a0km da Guider, in Camerun, contenente incisioni rupestri create tra 3000 e 300 anni fa. Il sito, attualmente minacciato dalle vicine aziende di lavorazione di marmo e cemento, \u00e8 sotto esame per un'eventuale inclusione tra i patrimoni dell'umanit\u00e0 dell'UNESCO a causa del suo \"eccezionale valore per l'umanit\u00e0\".\nDescrizione.\nLe incisioni rupestri di Bidzar si trovano nei pressi dell'omonimo villaggio, sulla strada Maroua-Garoua verso Guider. Un'area ricca di marmo si estende attorno al villaggio per circa 2,5 chilometri a nord ed a sud, ed un chilometro ad est e ad ovest. Su questo marmo si trovano un totale di circa 500 incisioni. Il marmo \u00e8 di tipo calcareo, ed \u00e8 un tipo particolarmente indicato per le incisioni, avendo una bassa resistenza allo sfregamento ed essendo molto fragile. Le immagini sono state incise tramite l'uso di un martello ed uno scalpello. Si tratta soprattutto di motivi geometrici, composti da cerchi, isolati o a gruppi. \u00c8 stato ipotizzato che le incisioni rappresentino storie mitologiche, o che elaborino una cosmogonia.\nStoria.\nL'esatta datazione delle incisioni si \u00e8 rivelata difficoltosa da calcolare. La datazione radiometrica ha stimato un intervallo di tempo, datando le varie opere tra i 300 ed i 3000 anni fa.\nIl sito \u00e8 stato scoperto nel 1933 da un ricercatore francese di nome Buisson.\nPatrimonio dell'umanit\u00e0.\nNei secoli XX e XXI il marmot calcareo su cui si trovano le incisioni viene estratto per poi essere utilizzato nella vicine ditte di lavorazione di marmo e cemento. Questa attivit\u00e0 mette a rischio le incisioni, che hanno ricevuto una protezione provvisoria da quando, il 18 aprile 2006, il sito \u00e8 stato incluso nella lista dei siti proposti all'UNESCO per l'inserimento tra i patrimoni culturali dell'umanit\u00e0."}
{"id": "3857466", "revid": "429433", "url": "https://it.wikipedia.org/wiki?curid=3857466", "title": "HispanTV", "text": "HispanTV \u00e8 un canale televisivo iraniano appartenente all'IRIB (la radiotelevisione pubblica iraniana) che trasmette in lingua spagnola.\nQuesto canale, creato il 21 dicembre 2011 per rafforzare i legami del governo iraniano con i paesi dell'America Latina, trasmette notiziari, film e programmi di carattere politico."}
{"id": "3857472", "revid": "520351", "url": "https://it.wikipedia.org/wiki?curid=3857472", "title": "Jevhen Chytrov", "text": "Carriera pugilistica.\nMondiali dilettanti.\nBaku 2011.\nHa vinto la medaglia d'oro nella categoria dei pesi medi ai mondiali di Baku 2011.\nEuropei dilettanti.\nMinsk 2013.\nHa vinto la medaglia di bronzo nella categoria dei pesi medi agli europei diMinsk 2013.\nAltre competizioni.\nNel 2011 ha vinto la medaglia d'oro nella categoria dei pesi medi al Memorial Sagadat Nurmagambetov, tenutosi ad Almaty (Kazakistan) dal 9 al 14 maggio."}
{"id": "3857473", "revid": "767487", "url": "https://it.wikipedia.org/wiki?curid=3857473", "title": "Maciste e il cofano cinese", "text": "Maciste e il cofano cinese (\"Maciste und die Chinesische Truhe\") \u00e8 un film muto del 1923 diretto da Carl Boese con Bartolomeo Pagano."}
{"id": "3857486", "revid": "1374756", "url": "https://it.wikipedia.org/wiki?curid=3857486", "title": "Episodi di Spartacus (seconda stagione)", "text": "La seconda stagione della serie televisiva Spartacus, intitolata Spartacus - La vendetta (\"Spartacus: Vengeance\"), \u00e8 stata trasmessa dal canale statunitense via cavo Starz dal 27 gennaio al 30 marzo 2012.\nIn Italia, la stagione \u00e8 andata in onda sul canale satellitare Sky Uno dal 16 maggio al 18 luglio 2012 nella sua versione censurata, e dal 17 maggio al 19 luglio 2012 nella versione integrale senza censure.\nIn chiaro \u00e8 stata trasmessa su Cielo dal 7 febbraio all'11 aprile 2013.\nGli antagonisti principali sono: Gaio Claudio Glabro, Ilithya, Lucrezia e la Repubblica Romana.\nIn fuga.\nTrama.\nSono passate sei settimane dagli eventi occorsi alla casa di Batiato. Spartacus con i suoi gladiatori, e tutti gli schiavi aggiuntisi alla sua causa, continua a creare scompiglio nelle campagne intorno alla citt\u00e0 di Capua, sconfiggendo tutti i mercenari assoldati dal giovane Sepius, cugino del magistrato Sesto - morto nel massacro di Spartacus - anche se cominciano a emergere i primi problemi legati alla convivenza e alla forte personalit\u00e0 di Spartacus, Crisso e Agron, visti come punti di riferimento da tutti i rivoltosi ma guidati da sentimenti diversi.\nGlabro \u00e8 entrato a Roma con la carica di pretore, ma nonostante le sue mire puntino ad altri e pi\u00f9 alti traguardi, il senato romano gli impone di tornare a Capua con i suoi soldati per risolvere i problemi legati allo schiavo da lui condotto in suolo romano e rimettere ordine nella repubblica. Torna cos\u00ec a Capua, obbligando sua moglie Ilithyia a seguirlo. Giunti a Capua, prendono possesso della vecchia villa di Batiato, per la sua posizione strategica in citt\u00e0. Tra le rovine della casa, trovano, con loro stupore, Lucrethia, moglie di Batiato, sopravvissuta miracolosamente al massacro.\nCrisso \u00e8 sempre accecato dal desiderio di trovare Naevia e, dopo aver assaltato un bordello famoso, riesce a sapere da un contrabbandiere dove \u00e8 stata spostata Naevia e che il senato ha mandato Glabro e le sue guardie. Spartacus \u00e8 combattuto se seguire il gallo a sud e provare a ripiegare oppure perseguire subito la sua vendetta; Mira prova a farlo ragionare. Enomao, sempre pi\u00f9 perduto, dopo aver visto crollare gli ideali serviti fedelmente per anni, avverte i fuggitivi che Glabro \u00e8 arrivato e terr\u00e0 un discorso. Spartacus vi partecipa e perde le staffe quando vede che i romani hanno catturato Aurelia, che egli aveva mandato via per ricongiungerla al figlio di Varro, e comincia a duellare con i romani, ferendo Glabro.\nDopo essere stato soccorso dagli altri, riescono a fuggire e trarre in salvo Aurelia, che, comunque, morir\u00e0 per le ferite subite. Spartacus, dopo essersi scontrato a muso duro con Mira e Crisso, decide di appoggiare i piani del gallo.\nSacrificio agli dei.\nTrama.\nSpartacus e i fuggitivi proseguono verso sud alla ricerca di Naevia. Giunti alla prima villa, dopo aver ucciso tutte le guardie, Crisso, torchiando il signore della casa, ottiene conferma del passaggio dell'amata. Spartacus decide di assoldare gli schiavi liberati e di addestrarli alle arti gladiatorie, nonostante uno di questi, Nasir, attenti alla sua vita; questa decisione continua a provocargli dissidi con Crisso e Agron e la convivenza di tutti viene sempre pi\u00f9 messa alla prova.\nIlithyia \u00e8 sempre tormentata - ma al tempo stesso compiaciuta - dal ricordo della notte di passione vissuta con Spartacus, durante l'orgia alla villa di Batiato; tutto in quella casa le ricorda quegli eventi. Glabro prova ad accordarsi col giovane Sepius, per reclutare anche i suoi uomini alla sua causa, ma il giovane si rifiuta e affronta a muso duro il pretore, accusandolo di non meritare i titoli ottenuti per parentela. Decide cos\u00ec di sfruttare la popolarit\u00e0 di Lucrethia e della sua affinit\u00e0 col divino, in seguito alla benevolenza mostratale dagli dei; costringe cos\u00ec la moglie ad accompagnarlo al mercato e acconsentire ai suoi ordini per eseguire un sacrificio propiziatorio.\nEnomao decide di scendere nelle \"fosse dell'ade\", unico posto degno di un \u00ab\"animale senza onore\"\u00bb. Ricordando tutta la sua storia che l'ha portato agli altari della gloria nella casa di Batiato, per mano di Tito - padre di Quinto - continua a combattere cercando un valido avversario, in grado di porre fine alla sua vita. Quando l'ora sembra giunta, un manipolo di uomini assale le fosse e lo cattura.\nIlithyia cerca di uccidere Lucrethia, mentre ella \u00e8 intenta a compiere il sacrificio, paventando la possibile ricomparsa dei suoi ricordi che potrebbero riportarla in una posizione attaccabile. Ma il tentativo \u00e8 interrotto dall'arrivo alla villa di una vecchia conoscenza dei suoi abitanti. Ashur, sfuggito anch'egli alla strage, torna alla villa e consegna Enomao.\nIl bene pi\u00f9 alto.\nTrama.\nI fuggitivi proseguono il loro cammino verso sud, cercando tracce del passaggio di Naevia. Assalito un convoglio di schiavi, Agron e Nasir uccidono la guardia che per\u00f2 svela le sorti della schiava; Agron rivela a Crisso che Naevia \u00e8 morta, gettando il gallo nello sconforto.\nAshur prova a conquistare la fiducia del legato Glabro, tagliando via dal suo braccio il marchio di Batiato. Avuta una possibilit\u00e0 dal romano, prova a torturare Enomao per sapere dove si nascondono i ribelli. Vista la sua reticenza, viene sobillato da Lucrethia per svelargli il tradimento della moglie con l'amico Gannicus. All'udire queste confessioni Enomao rivela - involontariamente - a Ashur l'intenzione di Crisso di ritrovare la amata.\nAgron suggerisce a Spartacus che \u00e8 saggio spostarsi sul Vesuvio, e muovere verso il porto di Napoli per liberare schiavi guerrieri da aggiungere alla loro causa. Nasir, nonostante la sua infatuazione per Agron, non riesce a tenere il segreto chiesto dal germanico e rivela a Crisso che Naevia, in realt\u00e0, \u00e8 viva e costretta nelle miniere. Ne nasce una rissa che porta alla separazione del gruppo: alcuni schiavi, capeggiati da Aagron, lasciano le ricerche e si muovono verso il Vesuvio; Spartacus e Crisso, con altri guerrieri, si organizzano per entrare nelle miniere e liberare Naevia.\nOrganizzata l'azione, i gladiatori irrompono nelle miniere e riescono a trovare la giovane, ma vengono sorpresi dalla guardie di Glabro, accompagnate da Ashur, che li fermano e li mettono in fuga. Per permettere a Spartacus di mettere in salvo Naevia, Crisso si sacrifica, con altri galli, per tenere occupate le guardie; ma alla fine viene fatto prigioniero da Ashur.\nA mani vuote.\nTrama.\nDopo la cattura di Crisso e degli altri galli, Spartacus prova a fuggire con Mira, Naevia e un altro paio di gladiatori. Ma la fuga \u00e8 rallentata, prima dalla stessa Naevia le cui condizioni non aiutano e poi dalle ferite di Nasir, che costringono i fuggitivi a fare varie deviazioni e ad affrontare i romani in pi\u00f9 occasioni.\nGlabro \u00e8 sempre pi\u00f9 infastidito dalle attenzioni che Varinio comincia ad avere per sua moglie Ilythia, e ne ha ben donde. Ilythia non ne pu\u00f2 pi\u00f9 degli atteggiamenti ostili del marito e medita di annullare il suo matrimonio per unirsi con Varinio, pretore come il marito ma di pi\u00f9 alto rango; prova a parlarne col padre Albino, ma egli sembra non essere d'accordo.\nLa giovane Sepia, consigliata da Lucrethia, prova a farsi notare da Varinio, scatenando la gelosia di Ilythia; Sepius comincia a temere le attenzioni che il pretore mostra alla sorella, e viene sobillato da Glabro, intenzionato a sminuire il potere del rivale. Nel contempo, prova a ingraziarsi il collega, mostrandogli la cattura di Enomao, Crisso e gli altri.\nMentre nell'antica casa di Batiato procedono i festeggiamenti in onore di Varinio - festeggiamenti che ricordano i migliori baccanali tenuti dallo stesso defunto Batiato - Ilythia manifesta le sue intenzioni con lo stesso Varinio, che acconsentirebbe all'idea. Lucrethia, per favorire l'amica, prova a convincere il padre di lei, arrivando a sedurlo.\nSpartacus riesce infine a giungere alle pendici del Vesuvio, ricongiungendosi con Agron e gli altri: di tutti gli uomini che aveva portato con s\u00e9 riesce a salvare solo Naevia, Mira e Nasir.\nLibertus.\nTrama.\nNell'arena di Capua stanno ormai per tenersi le tanto attese esecuzioni di Crisso, Enomao e Rhaskos, ai quali il destino scaglia contro un gruppo di valenti gladiatori incaricati di eseguire la condanna; tra di essi per\u00f2 spicca, con grande esaltazione della folla, la possente figura di Gannicus, un ex gladiatore dell'ormai caduta casa di Batiato; Enomao, nel rivedere la sua vecchia conoscenza, accenna alla verit\u00e0 inerente gli ultimi istanti prima della morte della moglie Melitta, ma prima che Gannicus possa presentare le proprie spiegazioni, Enomao lo attacca.\nL'azione si sposta al giorno precedente l'esecuzione; Spartacus, ricongiuntosi col resto dei ribelli, si avvia verso una vecchia dimora nelle vicinanze del Vesuvio, dove incontra un romano di nome Lucio, che, nonostante le avversit\u00e0 iniziali, alla fine offrir\u00e0 maggiori aiuti possibili ai ribelli come gesto di rivalsa contro quel potere di Roma che, all'epoca del dittatore Silla, aveva determinato la sua rovina; egli inoltre informer\u00e0 Spartacus sulla sorte toccata ai suoi compagni, informazione che porter\u00e0 quest'ultimo a organizzare un'ardua missione di salvataggio a favore dei condannati a morte.\nNel frattempo alla casa di Batiato, Ilithia medita sull'aborto del proprio figlio allo scopo di favorire l'unione col desiderato Varinio, intento che verr\u00e0 tuttavia messo alla luce dal momento che Ashur, tramite Lucrezia, informer\u00e0 Glabro dei propositi tramati dalla moglie. Nonostante ci\u00f2, Ilithia gli affermer\u00e0 faccia a faccia la sua totale intenzione di sciogliere il matrimonio; intanto in citt\u00e0 giunge Gannicus, il quale, ingaggiato dal politico Mercato come boia dell'esecuzione del giorno successivo, ritorner\u00e0 a combattere nonostante la libert\u00e0 conquistata anni addietro.\nAlla fine giunge il grande giorno; Crisso, Enomao e Rhaskos dalla casa di Batiato vengono condotti all'arena; Spartacus, alla testa di un manipolo di ribelli, si introduce al suo interno dove, insieme a Agron, si traveste da soldato romano per arrivare inosservato fino al campo dell'arena mentre altri suoi compagni, guidati niente meno che da Mira, si infiltrano tra le fondamenta per appiccare il fuoco.\nNel bel mezzo dei combattimenti Rhaskos perde la vita, ma proprio quando gli altri condannati sono sul punto di soccombere, le tribune dell'arena iniziano a cedere in preda alle fiamme dando il via a un caos epocale; Spartacus, affiancato da Agron, si getta nell'azione uccidendo chiunque tenti di fermarlo mentre il panico e il fuoco dilagano in tutta l'arena; alla fine il piano ottiene un buon esito garantendo il salvataggio di Crisso e, con l'aiuto di Gannicus - che durante il combattimento perde il \"rudio\", simbolo della sua libert\u00e0 - anche di Enomao, ormai privo di sensi in seguito alle ferite riportate in combattimento, dopo di che Spartacus, volgendo un ultimo sguardo alla tanto vissuta arena, l'abbandoner\u00e0 per sempre nell'incendio che la distrugge.\nTra i romani si contano centinaia di vittime fra cui il padre di Ilithia, la cui vita verr\u00e0 per\u00f2 stroncata da Glabro che, per mantenere il matrimonio con Ilithia, le dir\u00e0 che la sorte del padre \u00e8 giunta per mano di Spartacus, e che, per questo, gli render\u00e0 il maggior conforto proprio come farebbe un marito degno di rispetto; tale situazione condurr\u00e0 Ilithia a rinnegare l'amore per Varinio gettandosi in disperazione per gli infausti eventi subiti.\nLibert\u00e0 di scelta.\nTrama.\nDopo aver liberato Crisso e Enomao e aver distrutto l'arena di Capua, Spartacus e gli altri tornano al Vesuvio; Gannicus, spinto dalle condizioni di Enomao, li segue.\nGlabro comincia a disporre del patrimonio lasciatogli dal suocero, e mette una taglia su Spartacus. Dopo aver constatato che molti soldati si sono ammutinati per paura di Spartacus, costringe Ashur, che sostiene la netta superiorit\u00e0 dei gladiatori nei confronti dei soldati romani, a combattere contro alcuni suoi fidati per verificare la forza della tanto millantata \"fratellanza dei gladiatori\"; Ashur sconfigge tre soldati contemporaneamente e lo convince a lasciargli reclutare uomini selvaggi e combattivi, con la stessa fame dei gladiatori di Spartacus, per formare una squadra speciale sotto il suo comando per proseguire le ricerche.\nMentre Crisso \u00e8 alle prese con le paure di Naevia e con i ricordi che le inibiscono i sentimenti verso il gallo, Spartacus e Agron cominciano a programmare il futuro, pensando di tornare al progetto originale e recarsi al porto di Napoli per reclutare schiavi guerrieri da aggiungere alla causa. Nel frattempo, si preparano anche le strategie di difesa e addestramento degli schiavi, poco abili, presenti tra le file dei fuggitivi.\nIl ritrovamento di Naevia e il salvataggio di Crisso non risolvono l'astio tra quest'ultimo e Agron e questo spinge Gannicus a suggerire a Crisso di abbandonare la causa. Lo stesso liberto parla spesso con Spartacus, il quale vorrebbe che il campione si unisse a loro e li aiutasse nel loro intento. Dopo svariati scontri verbali, e un duello corpo a corpo finito in parit\u00e0, e dopo aver compreso che non riuscir\u00e0 mai a ricevere il perdono da parte di Enomao, per la tresca amorosa avuta con sua moglie Melitta, Gannicus decide di lasciare il Vesuvio.\nAll'ennesimo rifiuto da parte di Sepius di stringere alleanza con Glabro, Ilythia, consigliata da Lucrethia, suggerisce un incontro con la sorella di lui, Sepia, per provare a far pressioni su di lei per convincerlo. La giovane Sepia comprende le intenzioni delle donne e, in un primo momento, rifiuta, poi esaltata dalle lusinghe di Lucrethia e dalle particolari attenzioni che Glabro, per comodo e per ripicca nei confronti della moglie, le concede, accetta e decide di parlare col fratello.\nAffrancatosi dalle donne, Glabro porta la squadra di Ashur proprio a casa del giovane, e assiste alla loro prova di forza, ordinando loro l'uccisione del giovane Sepius e di tutti i suoi schiavi.\nLa decisione.\nTrama.\nSpartacus, affiancato da Lucio e da Agron, riesce a volgere a buon fine la spedizione ideata contro il porto di Napoli, permettendo la liberazione dei prigionieri di guerra; questi si riveleranno essere tutti di sangue germanico, esattamente come Agron, e al pensiero di unirsi a Spartacus per sopraffare i romani, essi esulteranno dal furore.\nNel frattempo nella citt\u00e0 di Capua Gannicus, ritornato dal Vesuvio, assiste a un discorso fatto da Glabro alla cittadinanza, con il quale questi decreta ufficialmente che qualunque schiavo venga colto nell'atto di omaggiare la ribellione verr\u00e0 punito con una sentenza esemplare, indipendentemente dal rango rivestito dal proprio padrone; per dimostrare quanto specificato, il pretore fa crocifiggere ingiustamente una schiava di Ilithyia con l'accusa di aver esaltato gli schiavi che, secondo le menzogne dedotte da Glabro, avrebbero massacrato Sepio per unirsi alle forze di Spartacus; il tutto si svolge dinnanzi agli occhi di Gannicus, che pochi giorni dopo verr\u00e0 condotto al cospetto dello stesso Glabro per una proposta da lui avanzata a vantaggio di Gannicus: unirsi al suo esercito in cambio della libert\u00e0 e della gloria, scelta che verr\u00e0 per\u00f2 presa in scarsa considerazione.\nLa tanto sperata alleanza fra le unit\u00e0 di Glabro e quelle di Sepio \u00e8 ormai confermata tramite giuramento, ma nel frattempo Ilithyia comincia a soffrire degli atteggiamenti impetuosi del marito di fronte alle circostanze, e allo stesso tempo, come aggiunta ai propri fardelli, quest'ultimo offre accoglienza a Sepia all'interno della villa di Batiato, innescando le gelosie di Ilithyia. Lucrezia, notando i patimenti afflitti all'amica, diverr\u00e0 quindi artefice di una tattica che, come fine, preveder\u00e0 la morte di Glabro; per riuscire ad assemblare ci\u00f2, innanzitutto cercher\u00e0 di indurre Gannicus a stroncare la vita di Glabro di modo che Spartacus non abbia pi\u00f9 motivo di vendicarsi per la morte della sua amata, e porre cos\u00ec fine alla guerra da lui provocata; nel frattempo Ilithyia, inscenando un messaggio divino con l'aiuto di Lucrezia, convince Glabro a farla partire alla volta di Roma, e prima di intraprendere tale viaggio Lucrezia la metter\u00e0 al corrente del destino di Glabro in modo che venga liberata dagli asti del marito, oltre all'intenzione di accusare e far giustiziare Gannicus per omicidio. Ma proprio quest'ultimo alla fine rapir\u00e0 Ilithyia, straziando brutalmente la guardia a lei assegnata, il tutto col proposito di mostrare a Glabro la sua decisione riguardo alla sua proposta.\nIntanto, fra i ribelli, i dissidi che separano gli uomini di Spartacus dai guerrieri germanici iniziano a intensificarsi; questi ultimi infatti, oltre che selvaggi si mostrano incoscienti e ingrati. Tutto ci\u00f2 sfocer\u00e0 persino in una rissa che si concluder\u00e0 con l'uccisione da parte di Spartacus di Sedulus, un arrogante germanico che ha aggredito e tentato di violentare Naevia scatenando le ire di Crisso. In questo modo Spartacus li avverte che, se mostreranno indifferenza e ritegno al valore esistente tra i fratelli, allora \u00e8 meglio che se ne vadano in quanto indegni di appoggiare la causa; per tutta risposta i germanici, sotto l'esempio di Agron, si pentono del disonore compiuto promettendo la loro pi\u00f9 alta dedizione nei confronti di Spartacus nella lotta contro Roma.\nLa resa dei conti.\nTrama.\nGannicus consegna Ilithyia nelle mani di Spartacus di modo che egli riesca a sottrarle la vita come marchio di pareggio contro Glabro, le cui azioni determinarono la morte dell'amata moglie; quest'ultimo intanto, a differenza di Lucrezia, non sembra dimostrare la bench\u00e9 minima preoccupazione inerente alla sorte della moglie, mostrando di fatto la maggiore attenzione sia verso la propria reputazione in senato sia verso Sepia, con la quale nel frattempo ha gi\u00e0 instaurato una relazione amorosa.\nSpartacus conduce Ilithyia al nascondiglio dei ribelli e nel momento in cui sta per dissetare il suo ardore vendicativo, Ilithyia, in preda alla disperazione e al terrore, gli confessa un'imprevedibile verit\u00e0: il figlio che porta in grembo appartiene in realt\u00e0 a Spartacus, poich\u00e9 frutto di quell'accoppiamento che Lucrezia ide\u00f2 per l'umiliazione di Ilithyia che doveva pertanto giacere con Crisso mentre Spartacus con Licinia (vedi episodio 9 di \"Sangue e Sabbia\"), Spartacus, di fronte a tale rivelazione, esita nell'uccidere Ilithyia, consapevole che privando della vita anche il suo stesso figlio, sarebbe diventato pari a Glabro e quindi un uomo che sua moglie avrebbe fortemente disprezzato; Mira, per liberare Spartacus dal fardello morale che l'affligge, tenta l'uccisione di Ilithyia ma verr\u00e0 tuttavia fermata appena in tempo da Spartacus.\nAlcuni giorni dopo al cospetto di Glabro giunge Lucio per la proposta di una trattativa con Spartacus e cio\u00e8 il rifornimento di armi e armature, necessario ai ribelli, in cambio della riconsegna della moglie. L'accordo viene accettato, Glabro, si recher\u00e0 al luogo d'incontro innanzi a Spartacus e alcuni ribelli selezionati tra cui Gannicus, disposto a contribuire per la causa in cui Enomao crede, ma al momento decisivo Glabro fa scattare una trappola scagliando Ashur e la sua unit\u00e0 contro i ribelli, nel bel mezzo dello scontro creatosi intervengono Mira e Lucio con colpi di freccia, ma alla fine Spartacus sar\u00e0 costretto alla ritirata con l'avanzare dei rinforzi di Glabro mentre Lucio rimarr\u00e0 ucciso dall'Egiziano appartenente alla guardia di Ashur.\nSpartacus, considerando ormai l'inutilit\u00e0 di Ilithyia, l'abbandona in una boscaglia dove, prima di concederle la liber\u00e0, le conferma il fatto che le ha risparmiato la vita poich\u00e9 considerata insignificante per Glabro, accecato pi\u00f9 dal desiderio della disfatta del suo odiato rivale che da un amore vero e sincero nei suoi confronti e che, nonostante la libert\u00e0 concessale, nutrir\u00e0 per sempre profondo disprezzo verso di lei.\nLucrezia intanto scopre che dietro la dipartita di Sepio si cela in realt\u00e0 Glabro, rivelazione che verr\u00e0 da essa messa in luce a Sepia con grande sgomento della giovane.\nMostri.\nTrama.\nDopo aver lasciato Ilithyia nel bosco, Spartacus torna al tempio, e nota che i suoi alleati non vanno del tutto d'accordo fra loro. Egli decide quindi di iniziare un torneo di lotta a coppie, formate ognuna da due persone con caratteri contrastanti. Intanto Ilithyia torna da Glabro, il quale, dopo averla fatta visitare e curare, esprime tutto il suo ripudio e odio verso di lei. Spartacus, mentre si svolge il torneo, confessa a Mira che l'amore che prova per lei non sar\u00e0 mai grande tanto quanto quello che provava per Sura. Alla villa, saputo il rapimento di Ilithyia da parte di Gannicus tramite Sepia, arriva Varinio, il quale comunica a Glabro che, per il troppo tempo impiegato nella cattura di Spartacus, le redini del comando di essa vanno allo stesso Varinio. Pi\u00f9 tardi Sepia si reca da Glabro, motivata da Lucretia a eliminare quest'ultimo per vendicare l'omicidio del fratello Sepio, ma, dopo averlo colpito con un vaso e sul punto di ucciderlo con un pugnale, arriva Ilithyia che, precedentemente d'accordo con Lucretia, uccide Sepia, riacquistando cos\u00ec l'amore e la fiducia di Glabro. Varinio, avendo preso il comando, avanza verso il tempio dove si trova Spartacus, ma invece di cogliere il trace impreparato come sperava, viene lui stesso colto impreparato da un attacco dei ribelli, e viene da loro catturato. Arrivati al tempio, Spartacus chiede a Varinio dove si possa trovare Glabro, ma proprio in quel momento dall'alto cadono delle pietre infuocate sparate dalle catapulte di Glabro, che non aveva per nulla gradito la sfiducia da parte del Senato riguardo alla cattura di Spartacus. Una di queste pietre per\u00f2, colpisce Varinio, intento a lottare con Crisso. Gli schiavi, quindi, colti di sorpresa, si recano verso una galleria sotterranea, che porta direttamente alla foresta in caso di un attacco a sorpresa da parte dei romani. Glabro, per\u00f2, intuisce dove la \"galleria\" possa sbucare, e attacca i ribelli nella foresta, i quali per\u00f2 riescono a fuggire sulla cima del Vesuvio. Glabro, pur sapendo il danno inflitto a Spartacus, non intende attaccarli direttamente sul Vesuvio, bens\u00ec aspetta che Spartacus e i suoi alleati, colpiti dalla fame e dalla sete, scendano autonomamente dal loro momentaneo \"rifugio\", per poi poterli sterminare tutti.\nL'ira degli dei.\nTrama.\nLe forze di Spartacus sono ormai arretrate alle cime del Vesuvio, completamente circondati da invasori romani ambiziosi di massacrare una volta per tutte l'ultima speranza ribelle attraverso la sua attuale debolezza: la fame e la sete, a cui la parte pi\u00f9 alta del Vesuvio sembra non concedere loro sollievo; per questo motivo condurr\u00e0 un drappello di guerrieri germanici a un assalto verso le pattuglie romane per una disperata quanto necessaria avanzata verso una postazione pi\u00f9 favorevole. Ma l'imboscata non avr\u00e0 buon esito, dal momento che, nonostante il discreto inizio, essa verr\u00e0 stroncata dall'intervento di Ashur e dell'Egiziano, i quali verranno a loro volta ostacolati dall'arrivo di Spartacus, giunto in aiuto dei germanici. Nel furore dello scontro Mira viene gravemente ferita e per salvarla i ribelli si ritirano nuovamente sulle alture del Vesuvio, dove Spartacus tenter\u00e0 di soccorrere Mira. Ormai per\u00f2 \u00e8 troppo tardi: la sua amata ha lasciato il mondo dei vivi. Nel frattempo la vicenda si sposta verso quella che una volta fu la postazione segreta dei ribelli, attualmente occupata da Glabro, nella quale si trova Ashur che, con i suoi maestosi combattenti, aspira, dopo la cattura di Spartacus, all'apertura di una grande palestra, grazie alla quale conseguire grandi fortune. Ilithyia, ormai in procinto di partorire, viene spedita alla villa, assistita dalla fida Lucretia. La grande ambizione di Ashur non sar\u00e0 soddisfatta, dal momento che Glabro, venuto a conoscenza del furto del bracciale di Sepio, lo ritiene il movente del tentato omicidio attuato da Sepia, di conseguenza lo priver\u00e0 della fiducia dei suoi combattenti che gli si ritorceranno contro, non riconoscendolo pi\u00f9 come padrone. A questo punto Glabro architetta una strategia: allo scopo di catturare Spartacus, mander\u00e0 Ashur verso la postazione dei ribelli per un accordo tramite il quale costoro avranno salva la vita, bench\u00e9 piegata alla schiavit\u00f9, in cambio della consegna di Spartacus. L'accordo, com'era prevedibile, non verr\u00e0 accolto con benevolenza dai ribelli che a titolo di forte e sentito rifiuto verso Glabro, invieranno niente meno che la testa mozzata di Ashur, ucciso in duello da Neavia come segno di riscatto verso un passato intriso di debolezze e abusi sessuali.\nSpartacus comprende che \u00e8 giunto oramai il tempo di contrattaccare l'esercito di Glabro e persuade i propri compagni del fatto che, anche se moriranno in battaglia, almeno moriranno con la consapevolezza di aver gi\u00e0 conquistato una fiera e valorosa libert\u00e0. Cos\u00ec, col ruggito di una tempesta e l'oscurit\u00e0 della notte ad affiancarli, Spartacus, Crisso, Agron e Gannicus scendono furtivamente verso l'accampamento romano dove, servendosi delle catapulte, inizieranno a incendiare e a seminare caos fra i romani; l'incendio provocato dar\u00e0 il segnale al resto dei ribelli capeggiati da Enomao che si gettano alla carica contro i nemici.\nL'azione si sposta alla villa Batiato dove Ilithyia attende con sofferenza la nascita del proprio figlio, ma un evento inaspettato sta per sconvolgere il suo animo; Lucretia infatti, perduta ormai la ragione, riuscir\u00e0 non solo ad agevolare la nascita del neonato di Ilithyia, ma addirittura a rapirlo, con il macabro intento di ucciderlo, in omaggio a Batiato, il marito che in vita non conobbe mai la felicit\u00e0 paterna. Intanto al Vesuvio infuria la battaglia; Enomao, riconoscendo in combattimento l'Egiziano, causa della perdita dell'occhio sinistro, si avventa su di lui ma verr\u00e0 ferito a morte dinanzi allo sguardo di Gannicus che, con ardore vendicativo, riuscir\u00e0 a uccidere l'Egiziano e ad assistere l'amico nei suoi ultimi istanti di vita, nei quali ricever\u00e0 il perdono per la relazione amorosa con Melitta. Dopodich\u00e9 Enomao, il grande maestro di gladiatori, spira. Da questo momento la storia \u00e8 colma di tensioni, Spartacus fa arretrare l'esercito romano verso la postazione di Glabro dando inizio all'ultimo duello con lui, mentre Ilithyia, debilitata dal parto, tenta invano di fermare Lucretia: la donna si getta insieme al bambino nel dirupo della villa e a Ilithyia non rester\u00e0 altro che cadere a terra priva di vita. Ormai l'evento cruciale sta per compiersi: Spartacus ha la meglio su Glabro ma questi, prima che gli venga inferto il colpo di grazia, informer\u00e0 Spartacus che la forza di Roma non si fermer\u00e0 finch\u00e9 lui non verr\u00e0 ucciso; Spartacus ripensa alle sofferenze scaturite da Glabro e con un colpo netto mette fine alla vita del suo rivale. La guerra contro Roma non \u00e8 per\u00f2 affatto conclusa. Altre legioni giungeranno per reprimere la ribellione, ma Spartacus, armato di valore e determinazione, grider\u00e0 ai ribelli che se anche quanto espresso da Glabro \u00e8 vero, loro saranno pronti per affrontare la famosa forza di Roma. I ribelli inneggiano a Spartacus e anche Gannicus abbraccia la causa del trace."}
{"id": "3857490", "revid": "325224", "url": "https://it.wikipedia.org/wiki?curid=3857490", "title": "Curatore d'arte", "text": "Un curatore d'arte (dal latino: \"cura\") \u00e8 un professionista che si occupa di tutti gli aspetti relativi all'organizzazione di un'esposizione artistica.\nQuesto comprende responsabilit\u00e0 in merito ai contenuti, agli allestimenti, all'organizzazione, alla promozione e alla gestione finanziaria, sebbene quest'ultimo aspetto sia a volte delegato ad un ente esterno o ad un collaboratore.\nSi distinguono generalmente due tipologie di curatore: il curatore istituzionale, che lavora per conto di istituzioni come musei, istituzioni culturali, gallerie, fondazioni e il curatore \"free-lance\", la cui figura, negli anni passati, coincideva con quella del critico militante, e che oggi potremmo definire come critico fiduciario: una sorta di agente che si dedica ad un determinato percorso critico alla scoperta di nuovi talenti da inserire all'interno del mercato dell'arte.\nIl curatore pu\u00f2 seguire diverse strategie curatoriali, seguendo una metodologia pragmatica o idealista, un approccio scientifico (basato su modelli storici) o creativo (basato su connessioni libere tra le forme d'arte). Pu\u00f2 anche scegliere fra diversi modelli espositivi, ad impianto tradizionale o supportati da alta tecnologia, o optando per un'installazione di tipo didattico, realizzata con materiali stampati e relative schede di documentazione.\nStoria della professione.\nLa nascita della figura del \"curator\" \u00e8 intimamente connessa con il passaggio dall'esposizione concepita come semplice giustapposizione di opere, all'esposizione concepita come attivit\u00e0 organizzata sulla base di precise modalit\u00e0, per cui si richiede una figura di riferimento professionale che possa sovrintendere al rispetto di questi criteri.\nFino alla fine del XIX secolo, l'intero sistema dell'arte era nelle mani delle Accademie di Belle Arti, e la critica d\u2019arte consisteva in una semplice lettura dello stato delle cose. \nQuando, nel 1855, l'artista Gustave Courbet viene rifiutato dalla giuria dell'Esposizione Universale, questi espone a proprie spese nel Pavillon du R\u00e9alisme, un padiglione allestito nei pressi del \"Salon\" ufficiale, e segna in tal modo la nascita di un sistema artistico alternativo ulteriormente sviluppatosi nelle seguenti esposizioni del Salon des Refus\u00e9s (prima esposizione nel 1863) e delle mostre del movimento impressionista (prima esposizione nel 1874).\nIn questo modo, si creano le basi per il sistema dell'arte contemporanea, fondato su aspetti espositivi, critici e commerciali di cui fino ad allora non si era tenuto conto, e centrato sulle figure del collezionista, del mercante d\u2019arte, del gallerista e del critico militante. La novit\u00e0 pi\u00f9 importante consiste nel fatto che la giuria \u00e8 adesso costituita dal vasto pubblico, per cui il problema della presentazione dell'opera diviene preminente e la sala espositiva assume un peso sempre pi\u00f9 rilevante.\nCon le avanguardie artistiche, la curatela diventa una metodologia di sovversione verso il sistema ufficiale, uno strumento creativo di sperimentazione focalizzata sulla commercializzazione dell'arte. \nBisogna per\u00f2 attendere le teorie introdotte da architetti come Marcello Piacentini, Gio Ponti e Duilio Torres per un'organizzazione pi\u00f9 razionale dello spazio espositivo, studiando l'uso della luce e del colore per un allestimento funzionale che permettesse di valorizzare le opere esposte.\nDa menzionare anche il contributo dell'architetto Carlo Scarpa, grazie al quale si giunge, soltanto nel 1948, alla consapevolezza di dover plasmare di volta in volta l'ambiente espositivo in relazione alle opere.\nSebbene l'ideologia artistica dominante crede che l'opera d'arte sia immortale e preesistente allo spazio espositivo, in realt\u00e0 ogni spazio impregna radicalmente del proprio significato l'oggetto che vi \u00e8 esposto, per cui \u00e8 indispensabile un sapiente uso dell'architettura e dell'allestimento.\nInfine, con Documenta 5 curata da Harald Szeemann nel 1972, s'inaugura una nuova tendenza tra i curatori, ovvero quella di predominare e di porsi come unico artista all'interno della mostra. imponendo un filo narrativo nel quale le opere sono intrappolate senza nulla dire in merito alla personalit\u00e0 dei loro esecutori. Szeemann, infatti, non si definiva curatore, quanto autore della mostra. Il primo a segnalare questa tendenza \u00e8 stato l'artista Daniel Buren, che ha scritto diversi testi contro il ruolo del curatore: non tutti i curatori, infatti, riescono ad essere anche degli artisti.\nResponsabilit\u00e0 del curatore.\nIl curatore istituzionale.\nIl compito principale del curatore istituzionale consiste nel qualificare lo spazio all'interno del quale opera, disciplinando \"in primis\" l'obbligo di far partecipare il pubblico. Altre sue responsabilit\u00e0 riguardano la gestione del personale e la ricerca di sostegni economici nel caso in cui si trovi ad operare all'interno di un ente pubblico.\nIl suo ruolo non deve essere confuso con quello del direttore dell'istituzione, il cui potere sovrintende anche le scelte curatoriali.\nIl curatore free-lance.\nIl lavoro del curatore \"free-lance\", a differenza di quello del curatore istituzionale, non \u00e8 riconducibile ad un contesto esclusivo, ma \u00e8 proprio della sua visione del mondo e della sua identit\u00e0.\nIn passato, il suo ruolo era analogo a quello del critico militante, ovvero a quella personalit\u00e0 che insieme ad un gruppo ristretto di artisti realizzava la sua avventura professionale sulla base della condivisione degli stessi ideali.\nSuccessivamente, finiti gli anni di lotta politica, il ruolo critico viene a demilitarizzarsi e anche l'arte tende alla realizzazione di uno scopo mercantile piuttosto che ideologico. \nIl curatore \"free-lance\" diviene quindi una delle persone maggiormente interessate al successo economico dell'opera, e questo comporta un modo di operare del tutto nuovo: vengono messe in atto tattiche di brokeraggio artistico al fine di individuare talenti artistici vincenti da introdurre all'interno del mercato dell'arte.\nLa figura del curatore si trasforma quindi in una sorta di agente di borsa che investe sul futuro, ovvero su un artista capace di realizzarsi in fretta sul mercato.\nIn un sistema dell'arte ridotto a specchio del sistema economico, il curatore tende quindi a ridurre al massimo lo spessore delle sue interpretazioni personali e spesso sostiene artisti gi\u00e0 penetrati nelle maglie del mercato, aspirando soprattutto all'affermazione di un titolo vincente. \nEsiste ancora, comunque, la figura del curatore \"free-lance\" animata da propositi estranei alle logiche di mercato, e il cui compito consiste quindi nel sostenere e promuovere l'opera di artisti da lui ritenuti validi. La difficolt\u00e0 maggiore di questo genere di sperimentazione sta nel fatto che spesso, in questo caso, il curatore free-lance non riesce a superare le logiche del mercato e del profitto.\nTra i principali curatori italiani: Francesca Alinovi, Francesco Bonami, Achille Bonito Oliva, Germano Celant, Ludovico Pratesi, Vittorio Sgarbi, Lea Vergine\nLa formazione richiesta.\nSebbene non esista un albo della professione, per poter operare come curatore all'interno di un'istituzione \u00e8 generalmente richiesta una laurea magistrale in discipline umanistiche o un dottorato di ricerca universitario. Altre competenze richieste sono la conoscenza delle leggi e delle pratiche etiche all'interno dei beni culturali e la conoscenza del mercato dell'arte.\nInoltre, per avere maggiore credibilit\u00e0, \u00e8 consigliabile avere all'attivo diversi contributi accademici, come pubblicazioni, conferenze, e pubblicazione di articoli specialistici.\nSolo di recente, all'estero sono nati dei programmi professionali di formazione curatoriale all'interno di Universit\u00e0 o Accademie.\nIl primo istituto a proporre un corso in curatela fu, nel 1992, il Royal College of Art di Londra: si tratta di un \"Master of Art\" il cui titolo nel 2001, \u00e8 stato modificato in \"Curating Contemporary Art\".\nAltri istituti che propongono programmi specializzati in curatela sono il Kingston University; Goldsmiths College, l'University of London, il Birkbeck College, University of London, il Chelsea College of Art and Design, il California College of the Arts, il Bard College, l'Universit\u00e0 di Rennes 2-Upper Brittany, l'Ontario College of Art and Design e l'Universit\u00e0 di Melbourne. \nIn Italia, il primo corso offerto da una istituzione pubblica \u00e8 il biennio specialistico in \"Visual Cultures\" e pratiche curatoriali dell'Accademia di Brera a Milano. Esiste anche un corso finalizzato alla pratica curatoriale legalmente riconosciuto dal MIUR, \"Arti Visive e Studi curatoriali\" presso la NABA- Nuova Accademia di Belle Arti di Milano."}
{"id": "3857498", "revid": "287204", "url": "https://it.wikipedia.org/wiki?curid=3857498", "title": "Austin 50", "text": "La 50 \u00e8 un'autovettura prodotta dall'Austin dal 1910 al 1913.\nIl modello, che successe all'Austin 60, era la vettura di punta della gamma offerta dalla casa automobilistica britannica. L'Austin 50 \u00e8 stata lanciata sul mercato nel 1910 solamente con carrozzeria torpedo quattro posti a telaio corto. L'anno successivo a questo corpo vettura venne affiancata una versione limousine quattro porte a telaio lungo.\nDurante il primo anno di commercializzazione, al modello venne installato un motore che derivava da quello dell'Austin 18/24. Le dimensioni dei cilindri era la medesima, con l'alesaggio che misurava 105\u00a0mm e la corsa 127\u00a0mm. Quest'ultima era determinata dall'albero a gomiti. Ci\u00f2 che cambiava era il numero dei cilindri: infatti nell'Austin 50 erano sei in linea, mentre nella 18/24 erano quattro disposti nello stesso modo. La cilindrata crebbe quindi a 6.511 cm\u00b3. Entrambi i propulsori erano a valvole laterali. Nel 1911 il motore fu aggiornato, con l'aumento dell'alesaggio a 111\u00a0mm. L'albero a gomiti rimase lo stesso, e dunque la corsa rest\u00f2 invariata. La cilindrata raggiunse quindi i 7.373\u00a0cm\u00b3.\nLa produzione termin\u00f2 nel 1913 con il lancio, l'anno successivo, della vettura erede, l'Austin 30."}
{"id": "3857513", "revid": "28592", "url": "https://it.wikipedia.org/wiki?curid=3857513", "title": "Muromiani", "text": ""}
{"id": "3857526", "revid": "1494169", "url": "https://it.wikipedia.org/wiki?curid=3857526", "title": "Voros", "text": ""}
{"id": "3857528", "revid": "3115", "url": "https://it.wikipedia.org/wiki?curid=3857528", "title": "Caribbean Galaxy", "text": "La Caribbean Galaxy (come riportato sullo scafo ma classificata dal RINA e ufficialmente iscritta al n. 88739 sul Registro internazionale come Caribbean Galaxi con la \"i\" finale per differenziarla dall'allora omonima petroliera ancora in attivit\u00e0 prima che quest'ultima cambiasse nome) era una nave traghetto appartenente alla compagnia Atlantic Blue Seaways. \nServizio.\nCostruita nel 1973 in Giappone con il nome di \"Orion\", la nave fu messa in servizio tra Kanda e Osaka. Nel 1980 fu noleggiata, rinominata \"Ferry Nishiki Maru\" e immessa su un collegamento tra Osaka, K\u014dbe e Beppu. Tornata al nome originale nel 1984, cinque anni pi\u00f9 tardi pass\u00f2 di mano due volte, assumendo temporaneamente il nome di \"View of Nagasaki\" e venendo poi acquistata dalla greca Minoan Lines, che la sottopose a grandi lavori di trasformazione dal 1989 al 1991 per aumentarne la capacit\u00e0 passeggeri dandole il nome di \"Daedalus\".\nIn questa veste la nave fu impiegata prevalentemente nei collegamenti tra Grecia e Italia, in particolare sulle rotte da Venezia e Ancona a Patrasso, con scali a Igoumenitsa e Corf\u00f9. Nel 2002, con l'entrata in servizio di pi\u00f9 moderni cruise ferry, la \"Daedalus\" fu destinata alle linee interne greche, prestando servizio principalmente nei collegamenti tra Salonicco, le isole Cicladi e Candia.\nNell'ottobre 2005 la nave fu venduta alla Adria Ferries, prendendo il nome di \"Riviera Adriatica\" e venendo immessa sulla linea Ancona - Durazzo. Nella stagione estiva 2006 la \"Riviera Adriatica\" fu noleggiata alla Algerie Ferries, che la utilizz\u00f2 per collegare Algeri con Marsiglia. Mentre svolgeva questo servizio la nave fu bloccata per quattro giorni nel porto francese per via di inadempienze rilevate durante un'ispezione. Il noleggio fu ripetuto anche nelle due stagioni successive, mentre dal 2008 la nave rimase stabilmente in servizio nei collegamenti tra Italia e Albania, alternando Ancona e Bari come scalo italiano.\nNel 2012 la nave prese bandiera italiana e fu ribattezzata \"AF Claudia Prima.\"\nNel 2016 la compagnia Atlantic Blue Seaways ha acquistato la nave ribattezzandola \"Caribbean Galaxy\", ma non \u00e8 mai entrata in servizio con la nuova compagnia. \nNel dicembre del 2018, dopo un lungo periodo di disarmo a Perama, parte per la demolizione ad Alia\u011fa in Turchia. "}
{"id": "3857531", "revid": "247222", "url": "https://it.wikipedia.org/wiki?curid=3857531", "title": "DIGIC", "text": "Il Digital Imaging Core (chiamato comunemente DIGIC, qualche volta modificato in DiG!C) \u00e8 una famiglia di processori di immagine e unit\u00e0 di controllo progettate da Canon per le proprie videocamere e fotocamere digitali. Le varie versioni del DIGIC sono contraddistinte da numeri in appendice.\nDIGIC.\nIl primo DIGIC fu utilizzato sulla Canon PowerShot S1 IS (marzo 2004), Canon PowerShot A520 (marzo 2005) e altre fotocamere. \u00c8 composto da tre chip separati: un video-processore, un processore d'immagine ed un circuito integrato di controllo della fotocamera.\nDIGIC II.\nIl DIGIC II, a differenza del primo DIGIC, \u00e8 costituito da un solo chip. Il buffer \u00e8 stato incrementato e il processore \u00e8 pi\u00f9 rapido grazie anche all'utilizzo di una memoria DDR SDRAM che migliora il tempo di avvio e la velocit\u00e0 dell'autofocus. Canon sostiene che il DIGIC II migliora il colore, la nitidezza e il bilanciamento del bianco sui sensori CMOS utilizzati nella sua gamma di reflex digitali. Il DIGIC II \u00e8 stato difatti utilizzato in molte fotocamere compatte per utenti avanzati e reflex quali la Canon EOS 350D, la Canon EOS 400D e la Canon EOS 5D permettendo una velocit\u00e0 di scrittura sulla memory card fino a 5.8 MB/s.\nDIGIC III.\nVenne pubblicizzato che il DIGIC III offriva una qualit\u00e0 d'immagine superiore, un funzionamento pi\u00f9 rapido e una maggiore durata di vita della batteria rispetto al suo predecessore. Il DIGIC III fornisce un'interfaccia pi\u00f9 veloce alla memory card SD per la Canon PowerShot G7 e G9, IXUS 70, IXUS 75, 850 IS, IXUS 900 Ti, 950 IS, A560, A570 IS, A590 IS, A650 IS, A720 IS, A495, 1000D, 450D, EOS 40D, EOS 1D Mark III, EOS 1Ds Mark III e S5 IS. Inoltre permette una maggiore risoluzione del display LCD.\nNuove caratteristiche.\nIl DIGIC III implementa la nuova funzione di Face Detection AF/AE che permette di trovare e seguire fino a 9 volti nell'inquadratura controllandone l'esposizione e il flash per assicurare l'illuminazione pi\u00f9 appropriata ai volti e al resto dell'immagine. In questo modo si riducono gli effetti negativi dovuti alla sovraesposizione e ai visi oscurati. Se il soggetto non \u00e8 rilevato o non \u00e8 considerato tale, la fotocamera ritorna al sistema AiAF (in base alla tecnologia \"iSAPS\"). Ci\u00f2 \u00e8 utile, ad esempio, nei luoghi turistici dove ci sono molte persone che non sono il soggetto principale della scena.\nRiconoscimento scena.\nL'iSAPS \u00e8 una tecnologia del tutto originale di riconoscimento della scena sviluppata da Canon per le sue fotocamere digitali. Utilizza un database interno con centinaia di foto differenti e funziona anche con processori DIGIC III migliorando la velocit\u00e0 di messa a fuoco e l'accuratezza come pure l'esposizione e il bilanciamento del bianco.\nDoppio DIGIC III.\nIl DIGIC III \u00e8 utilizzato anche nelle reflex digitali Canon (a partire dal 2007). Ad esempio la Canon EOS-1D Mark III usa un doppio processore DIGIC III per consentire di raggiungere 10 scatti al secondo da 10,1 MP (fino ad un massimo di 110 foto in JPEG, a seconda della velocit\u00e0 della scheda di memoria). Anche la Canon EOS-1Ds Mark III utilizza un doppio processore DIGIC III raggiungendo 5 scatti al secondo a 21,1 MP.\nDIGIC 4.\nNel 2008, Canon ha introdotto il nuovo processore DIGIC 4 utilizzandolo nelle EOS 1100D, EOS 500D, EOS 550D, EOS 600D, EOS 50D, EOS 60D, EOS 5D Mark II ed EOS 1D X (solo per l'AF e l'esposizione). \u00c8 anche utilizzato nelle nuove Powershot delle serie (A, G, S, IXUS e SX).\nCanon dichiara i seguenti miglioramenti:\nDoppio DIGIC 4.\nIl doppio processore DIGIC 4 \u00e8 utilizzato nella EOS 7D e nella EOS-1D Mark IV.\nDIGIC 5.\nIl DIGIC 5 \u00e8 presente nella reflex EOS 650D, EOS 700D, EOS 100D e tra le compatte nella PowerShot SX40 e 50 HS dove permette una velocit\u00e0 di scatto multiplo fino a 10,3 fotogrammi al secondo alla massima risoluzione in modalit\u00e0 High-Speed Burst HQ. Questo nuovo processore risulta essere sei volte pi\u00f9 veloce del precedente DIGIC 4 e produce il 75% in meno di rumore.\nDIGIC 5+.\nIl DIGIC 5+ (versione affinata rispetto al DIGIC 5) \u00e8 utilizzato nella reflex EOS 70D e nelle reflex full frame EOS 1Dx, EOS 5D Mark III e EOS 6D. La EOS-1D X include due processori Digic 5+ che consentono una velocit\u00e0 massima di scatto di 12 foto al secondo in formato RAW+JPG.\nDIGIC 6.\nDoppio DIGIC 6.\nIl doppio processore DIGIC 6 \u00e8 utilizzato nella EOS 7D Mark II e nelle reflex full frame Canon EOS 5Ds e Canon EOS 5Ds R.\nDIGIC 7.\nIntrodotto nel 2016, la Canon PowerShot G7 X Mark II \u00e8 stata la prima fotocamera Canon ad includere il processore DIGIC 7. Le fotocamere che utilizzano anche questo processore sono: la fotocamera mirrorless, Canon EOS M5, presentata nel 2016, la Canon EOS 77D e la Canon EOS 800D, introdotta a febbraio 2017, la Canon EOS M6 annunciata a febbraio 2017, la Canon EOS 6D Mark II che \u00e8 stata rilasciata a luglio 2017, la Canon EOS 200D, nota come EOS Rebel SL2 nelle Americhe e EOS Kiss X8 in Giappone, rilasciata a luglio 2017. Attualmente l'ultima reflex con questo processore \u00e8 la Canon EOS M100, rilasciata nell'agosto 2017.\nDIGIC DV.\nIl DIGIC DV \u00e8 utilizzato nelle videocamere digitali con singolo sensore CCD come le videocamere DVD DC20 e DC40.\nDIGIC DV II.\nIl DIGIC DV II utilizza un sistema ibrido di riduzione del rumore e un nuovo sistema per la gamma. \u00c8 impiegato in tutte le videocamere Canon ad alta definizione, in quelle DVD (con l'eccezione della DC20 e della DC40) e nelle nuove videocamere SD quali la FS100, FS10 e FS11.\nDIGIC DV III.\nIl DIGIC DV III \u00e8 utilizzato nelle nuove Canon Legria (PAL)/Vixia (NTSC) ad alta definizione come la HFS100, HFS10, HF200 e HF20.\nFirmware non ufficiali.\nLa scheda del DIGIC contiene un processore compatibile x86 (emulazione del NEC V30) che gestisce il ROM-DOS Datalight e due chip (un processore d'immagine e un Motorola 68HC12).\nL'ASIC del DIGIC II e del DIGIC III ha un processore a 32-bit con architettura ARM integrato. Fino al 2007 circa, le fotocamere Canon \"punta e scatta\" utilizzavano un sistema operativo basato su VxWorks, quelle pi\u00f9 recenti si basano invece sul DRYOS sviluppato in casa Canon.\nCHDK.\nIl progetto Canon Hack Development Kit (CHDK) \u00e8 stato iniziato da Andrey Gratchev ed ha potenziato con successo molte Canon PowerShot sviluppando un firmware \"open\" che va ad aggiungersi al firmware originale senza danneggiarlo o modificarlo e permette agli utenti di scrivere programmi personalizzati con nuove funzionalit\u00e0 e include giochi e script scritti in UBASIC o Lua. Tra le caratteristiche aggiunte c'\u00e8 il supporto RAW; lo scatto remoto tramite USB; la fotografia attivata con rilevazione di movimento; lo scatto continuo (raffica), Tv, Av, ISO e bracketing sulla messa a fuoco (aumento della profondit\u00e0 di campo) personalizzabili; la rimozione del limite di ripresa video di 1 GB delle prime fotocamere; lo sblocco di limiti di tempo, apertura e ISO (tempi da 64\" a 1/10.000\").\nAl progetto CHDK per potenziare il firmware esteso era necessario ottenere copie del firmware originale. In alcuni casi ci\u00f2 \u00e8 stato fatto tramite il metodo del software puro, mentre in altri casi si fece affidamento sul metodo che utilizzava il lampeggiamento del LED sulla fotocamera, come porta seriale ottica per trasmettere il firmware ad un computer host.\nMagic Lantern.\nIl \"Magic Lantern\" \u00e8 un firmware aggiuntivo scritto per la Canon EOS 5D Mark II da Trammel Hudson nel 2009 e aggiornato per la 550D (1.0.8) nel luglio 2010 dallo stesso autore. A partire dal settembre 2010, Alex ed altre persone, dal forum CHDK, aggiornarono questo firmare per la 550D (1.0.9), 60D, 500D, 600D (1.0.1) e 50D con l'aggiunta di un gran numero di funzionalit\u00e0 per la gestione dei video e delle foto (senza sostituire il firmware standard).\nInvece le 1100D / 7D / 5D Mark III / 5D / EOS-M il firmware \u00e8 in fase di porting (quindi con bug, mancanze...)\n400plus.\nIl 400plus \u00e8 un firmware gratuito che offre funzionalit\u00e0 aggiuntive alla Canon EOS 400D in modo non distruttivo e non permanente. \u00c8 un progetto CHDK."}
{"id": "3857538", "revid": "1124164", "url": "https://it.wikipedia.org/wiki?curid=3857538", "title": "Museo degli arazzi fiamminghi", "text": "Il museo degli arazzi fiamminghi \u00e8 un museo della curia di Marsala che espone una serie di arazzi fiamminghi del XVI secolo.\nStoria.\nNell'ambito del suo patrimonio storico-artistico, Marsala include, per singolare dono di uno dei suoi figli pi\u00f9 illustri, monsignor , gi\u00e0 vescovo di Messina, una preziosa serie di otto arazzi fiamminghi del tardo cinquecento; dopo la famosa \"Battaglia di Pavia\" di Bernard van Orley del Museo di Capodimonte a Napoli. Si possono ammirare in un piccolo ma suggestivo edificio adiacente alla chiesa madre, cui appartengono. Gli \u00abocto peccia pannorum de razza laborata serico et lana...\u00bb(come recita l'atto di donazione del 1589) narrano le principali vicende della conquista di Gerusalemme da parte dei romani Vespasiano e Tito (66-68) secondo il testo del \"De Bello Judaico\" \u2013 se non proprio letteralmente \u2013 dello scrittore ebreo Giuseppe Flavio, che fu anche attivo e determinante protagonista della vicenda bellica e della riappacificazione tra i due popoli. Le dimensioni degli otto teli variano tra i cm. 350x254 e i cm. 350x500. Essi sono tessuti ad alto liccio (cio\u00e8 in telaio verticale) con elegante intreccio di lane e sete raffinatamente colorate.\nSoggetti.\nEccone i soggetti, secondo la successione degli episodi\nPropriet\u00e0 e gestione.\nIl museo \u00e8 di propriet\u00e0 della Chiesa madre di Marsala, il Duomo di San Tommaso di Canterbury, che ne cura la gestione.\nIntitolazione.\nIl museo \u00e8 intitolato e dedicato all'arciprete della citt\u00e0 di Marsala e parroco della Chiesa Madre di Marsala - Cattedrale \"San Tommaso Becket vescovo di Canterbury, Mons. Andrea Linares, fondatore dell'istituzione e personalit\u00e0 della citt\u00e0 di Marsala."}
{"id": "3857547", "revid": "2184720", "url": "https://it.wikipedia.org/wiki?curid=3857547", "title": "Sono solo parole", "text": "Sono solo parole \u00e8 il brano con cui Noemi ha partecipato al Festival di Sanremo 2012 classificandosi terza. Il singolo, disponibile dal 15 febbraio 2012, \u00e8 incluso in \"RossoNoemi - 2012 Edition\" ed \u00e8 stato scritto da Fabrizio Moro. Si tratta dell'ottavo singolo della cantante romana.\nIl brano.\nDopo la partecipazione al Festival di Sanremo 2010 con \"Per tutta la vita\", edizione in cui partecip\u00f2 anche Fabrizio Moro con \"Non \u00e8 una canzone\", Noemi torna sul palco dell'Ariston con una canzone scritta proprio da Fabrizio Moro: la cantante romana ha preso parte alla 62\u00aa edizione del Festival di Sanremo con il brano \"Sono solo parole\". Nella serata del venerd\u00ec il brano \u00e8 stato eseguito in duetto con Gaetano Curreri, leader degli Stadio, con cui Noemi ha collaborato gi\u00e0 in passato.\nNei giorni precedenti e durante la kermesse canora Noemi ha avuto dei malori che l'hanno costretta a recarsi in ospedale; ci\u00f2 nonostante riesce ad arrivare alla finalissima, tant'\u00e8 che il brano, nella penultima manche, ha ottenuto il golden share della sala stampa divenendo cos\u00ec primo in classifica; nell'ultima manche Noemi \u00e8 risultata essere la terza classificata del Festival di Sanremo 2012.\nIl brano \u00e8 stato prodotto ed arrangiato da Corrado Rustici. Durante il Festival di Sanremo a dirigere l'orchestra \u00e8 stato il maestro Enrico Melozzi.\nRiguardo al brano Noemi ha dichiarato:\nDurante la finale della manifestazione, l'attore Beppe Fiorello attraverso Twitter ha dichiarato di aver ispirato Moro per il testo del brano. Dichiarando:\nIl brano \u00e8 stato registrato in California, a Berkeley, presso i Fantasy Studios nel gennaio 2012. Alla realizzazione del brano hanno collaborato, oltre al produttore ed arrangiatore Corrado Rustici, anche il fonico Jason Carmer, i musicisti Michael Urbano, Kaveh Rastegar e Frank Martin.\n\"Sono solo parole\" debutta alla terza posizione della classifica FIMI, posizione mantenuta anche la settimana successiva. Il singolo viene certificato doppio disco di platino.\nIl 24 settembre 2013 il brano viene inserito nella compilation \"Pink Is Good\" il cui ricavato \u00e8 stato devoluto alla Fondazione Umberto Veronesi per finanziare la lotta contro il tumore al seno.\nIl brano \"Sono solo parole\" viene inserito in cinque compilation:\nSuccesso commerciale.\n\"Sono solo parole\" debutta alla terza posizione della classifica FIMI, posizione occupata anche la settimana successiva; permane in top 10 per due mesi. Il brano rimane in classifica per un totale di tre mesi. Risulta essere il dodicesimo brano pi\u00f9 acquistato nel primo semestre del 2012. Nella settimana n\u00ba 52 del 2014 il brano viene certificato doppio disco di platino per aver superato la soglia delle 60.000 copie vendute. Entra nella top 5 dei brani pi\u00f9 trasmessi in radio.\nIl video.\nSu YouTube \u00e8 presente un video audio, non ufficiale del canale VEVO di Noemi, di \" Sono Solo Parole \" che supera le 15 milioni di visualizzazioni.\nIl 15 febbraio 2012 Noemi ha annunciato che il videoclip del brano sar\u00e0 sceneggiato da Noemi; successivamente viene reso noto che la regia \u00e8 di Noemi con Sebastiano Bontempi. L'anteprima del video \u00e8 stata resa disponibile a partire dal 13 marzo su Corriere.it. Il video ha una durata di 3 minuti e 38 secondi ed \u00e8 stato reso disponibile per il download digitale a partire dal 14 marzo.\nIl video \u00e8 strutturato in un'alternanza di sequenze: alle immagini in cui viene ripresa Noemi cantare (a cui seguono alcuni spezzoni in cui \u00e8 possibile vedere i musicisti di Noemi suonare) si alternano immagini di due schermitrici che si sfidano; l'incontro tra le due schermitrici per\u00f2 \u00e8 proposto all'inverso: cio\u00e8 si parte dalla conclusione dell'incontro per andare verso l'inizio, ci\u00f2 si nota anche dal display che scorre all'inverso. In questo modo si sottolinea il fulcro del brano: \u00abavere l'impressione di restare sempre al punto di partenza\u00bb. Le due atlete che competono sono Eugenia Falqui e Cristina Pierobon.\nIl videoclip apre con l'entrata delle schermitrici, le due protagoniste; poi l'immagine si sposta su Noemi che riveste il ruolo di narratrice. In ordine di sequenza poi si vedono suonare singolarmente prima Gabriele Greco al basso, poi Bernardo Baglioni alla chitarra, seguito da Marcello Surace alla batteria e per finire Lele Fontana alle tastiere; i musicisti all'interno del video vengono inquadrati pi\u00f9 volte con alcuni primi primi sui vari strumenti da loro suonati.\nCover.\nIl brano \u00e8 stato reinterpretato dall'autore Fabrizio Moro nel 2018, tale versione \u00e8 stata inclusa nella raccolta \"Parole rumori e anni\" del cantautore. Nel 2020, durante la terza serata del settantesimo Festival di Sanremo, i Pinguini Tattici Nucleari hanno omaggiato Noemi esibendosi con il brano \"Settanta volte\", un medley di otto canzoni sanremesi, tra cui \"Sono solo parole\", in occasione della serata \"Sanremo 70\", dedicata al tributo dei brani che hanno fatto parte della storia della manifestazione canora."}
{"id": "3857554", "revid": "1543377", "url": "https://it.wikipedia.org/wiki?curid=3857554", "title": "Biblioteca del Politecnico federale di Zurigo", "text": "La biblioteca del Politecnico federale di Zurigo (ETH-Bibliothek Z\u00fcrich), \u00e8 la biblioteca pubblica di scienze naturali e tecnica pi\u00f9 grande della Svizzera. \nLa biblioteca dell'ETH \u00e8 la biblioteca universitaria centrale del Politecnico stesso (Eidgen\u00f6ssische Technische Hochschule Z\u00fcrich, ETH) nonch\u00e9 il centro nazionale di informazione in scienza naturale e tecnologia. Oltre a mettere a disposizione le informazioni per i membri dell'ETH, essa offre risorse anche per il pubblico interessato e per le imprese dei settori ricerca e sviluppo. \nParticolari priorit\u00e0 risiedono nel settore dell'offerta di informazioni elettroniche per i membri della scuola universitaria e nello sviluppo di servizi innovativi.\nAmbiti di specializzazione.\nLa biblioteca dell'ETH raccoglie materiale dai seguenti settori\nBiblioteche specialistiche.\nLe quattro biblioteche specialistiche della biblioteca dell'ETH sono competenti per l'acquisizione dei testi specifici per i rispettivi dipartimenti e istituti dell'ETH di Zurigo. In generale, i loro fondi sono anche a disposizione degli interessati. \nTra le biblioteche specialistiche rientrano:\nCollezioni e archivi.\nLe collezioni e gli archivi della biblioteca dell'ETH ospitano preziosi fondi originali di rilevanza scientifica e storico-culturale. \nTra le collezioni e gli archivi rientrano: \nAlcune cifre relative ai fondi.\nI fondi della biblioteca dell'ETH comprendono circa 8 mio. di risorse analogiche e circa 550'000 risorse digitali. Tra questi rientrano (stato 31 dicembre 2015):\nRisorse analogiche \nRisorse digitali\nPortale di ricerca.\nIl portale di ricerca \u00e8 la piattaforma principale per la ricerca delle risorse analogiche e digitali della biblioteca. Sono inoltre disponibili ca. 7 milioni di titoli di tutte le 140 biblioteche della rete di biblioteche NEBIS nonch\u00e9 articoli di periodici, capitoli di e-book, rapporti di conferenze e molto altro ancora da Primo Central Index. Il portale di ricerca si basa sul prodotto Primo della ditta Ex Libris.\nPiattaforme di ricerca digitali.\nResearch Collection.\nLa Research Collection \u00e8 la piattaforma di pubblicazione dell\u2019ETH Zurich. Qui i membri della scuola universitaria possono pubblicare testi scientifici integrali con libero accesso (Open Access) nonch\u00e9 archiviare o rendere accessibili dati di ricerca. \nInoltre, la Research Collection registra tutte le pubblicazioni avvenute in seno al ETH Zurich e funge da fonte per gli elenchi delle pubblicazioni nel resoconto accademico nonch\u00e9 sui siti web dell'ETH Zurich.\nServizi selezionati.\nCorriere per i prestiti.\nIn veste di gestore di NEBIS (rete di biblioteche e di centri d'informazione in Svizzera), la biblioteca dell'ETH organizza un servizio di corriere gratuito insieme a circa 40 biblioteche NEBIS. Gli utenti della biblioteca hanno la possibilit\u00e0 di farsi inviare i documenti a una biblioteca di loro scelta da tutti gli istituti che fanno parte della rete. \nDOI-Desk.\nIl DOI-Desk dell'ETH di Zurigo si trova nella biblioteca dell'ETH e funge da agenzia di registrazione DOI centralizzata per universit\u00e0 e istituti di ricerca in Svizzera. Questo servizio viene fornito tra l'alto in collaborazione con DataCite. \nServizio specializzato conservazione digitale.\nIl servizio specializzato conservazione digitale fornisce consulenza ai ricercatori dell'ETH di Zurigo in merito a questioni relative alla gestione di dati nel settore della ricerca e di dati digitali in generale. L'ETH Data Archive mette a disposizione l'infrastruttura tecnica per l'archiviazione elettronica a lungo termine e per la pubblicazione di questi dati. \nServizio specializzato e-publishing.\nQuale punto di contatto centrale per l'Open Access all'interno dell'ETH di Zurigo, la biblioteca dell'ETH aiuta i membri dell'ETH di Zurigo a pubblicare online e rendere liberamente accessibili tesi di dottorato, articoli, rapporti e molto altro. \nDigiCenter.\nIl centro di digitalizzazione \u00e8 il fornitore di servizi e il centro di competenze nel campo della digitalizzazione e dell'elaborazione di metadati. In collaborazione con gli istituti dell'ETH di Zurigo e le biblioteche svizzere, si occupa di progetti di digitalizzazione su vasta scala.\nProgetti in corso.\nLa biblioteca dell'ETH svolge numerosi progetti orientati al futuro. Essi garantiscono che il portafoglio di servizi e prodotti sia orientato alle esigenze dei gruppi target. Tra i progetti di cooperazione di rilevanza nazionale promossi grazie a fondi di terzi vi sono: \n\"E-periodica\" e \"e-lib.ch\".\n\"E-periodica\" \u00e8 una piattaforma ad accesso aperto lanciata nel 2006 e gestita da ETH-Bibliothek in collaborazione con la Biblioteca nazionale svizzera. Il repository raccoglie le riviste pubblicate in Svizzera o relative alla Svizzera. I contenuti sono disponibili in modalit\u00e0 testo integrale e possono essere scaricati in formato pdf.\nAl 2017, e-periodica aveva reso di pubblico dominio 266 riviste per un totale di circa 6 milioni di pagine.\nIl progetto nacque nell'ambito di \"e-lib.ch\", un'iniziativa del Politecnico di Zurigo e della Conferenza delle biblioteche universitarie svizzere (CBU), che aveva l'obbiettivo di creare un portale scientifico nazionale per la ricerca della informazioni e la fornitura di contenuti digitali numerici. E-lib.ch integr\u00f2 le collezioni pubblicate da Rete delle Biblioteche della Svizzera Occidentale (in francese: \"R\u00e9seau des biblioth\u00e8ques de Suisse occidental\", RERO), nonch\u00e9 \"infoclio.ch\", il portale svizzero di informatica umanistica e di storia nazionale, gestito dalla Societ\u00e0 di Storia Svizzera e dall'Accademia Svizzera delle Scienze Umane e Sociali (\"Acad\u00e9mie suisse des sciences humaines et sociales\", ASSHS). Inoltre, il sito comprendeva:\nInizialmente chiamato Biblioteca nazionale svizzera, nel 2016 il sito \" retro.seals.ch \" fu riprogettato e ribattezzato E-periodica. Nel periodo della sua massima espansione, e-lib.ch raggiunse la partecipazione di venti biblioteche digitali, finch\u00e9 non fu dismessa nel 2015."}
{"id": "3857565", "revid": "767487", "url": "https://it.wikipedia.org/wiki?curid=3857565", "title": "Faith Empire - Impero della Fede", "text": "Faith Empire - Impero della Fede \u00e8 un gioco di ruolo fantascientifico italiano creato nel 2007 da un gruppo di amici composto da Roberto Bernocco, Franco Colombano e Gianluca Mollo, autopubblicato sulla piattaforma Lulu a partire dal 2008.\nAmbientazione.\nIl gioco si svolge nel nostro universo agli inizi del ventisettesimo secolo, in un futuro che vede il neo costituito Concilio delle Fedi (organo teocratico-militare che unisce buddisti, cristiani, ebrei, ind\u00f9 e islamici), strappare parte del controllo della galassia alle multinazionali Galaxiacorp.\nLa guerra tra le due fazioni era scaturita a causa dell'utilizzo da parte delle multinazionali dei cosiddetti senz'anima (cloni potenziati creati ad hoc per scopi di colonizzazione e bellici), considerati dai religiosi come un abominio.\nI giocatori si dovranno muovere in una situazione confusa e conflittuale, con cloni che sfuggono alle persecuzioni e brandelli di Galaxiacorp alleati alle mafie, potendo interpretare dal monaco al medico, dal contrabbandiere al robot, senza vincoli nelle scelte.\nOltre al \"Manuale Base\", ulteriori informazioni e descrizioni si possono trovare nel modulo avventura \"La caccia continua\" e nel manuale espansione \"Clone Power\", nei quattro romanzi \"Compagni di viaggio\", \"Il sogno e l'incubo\", \"Speranze negate\" e \"Codice Epsilon\", nonch\u00e9 nelle numerose avventure scaricabili dal sito ufficiale.\nSistema di gioco.\n3d10 proprietario, basato sulle Abilit\u00e0 del personaggio. Con il Tiro di dadi e la somma dei valori di Abilit\u00e0 e Caratteristica si ottiene un punteggio da confrontare al valore ottenuto dall'avversario, nei combattimenti, o sul livello di difficolt\u00e0, determinato dal Master, per il raggiungimento di un determinato risultato (ritrovamento di un oggetto, riparazione di un apparecchio, ecc.).\nLa gestione delle ferite avviene indicando sia i danni relativi alla parte del corpo interessata dal colpo subito, sia a livello generale, al fine di determinare lo svenimento o la morte del personaggio.\nLa creazione del personaggio non \u00e8 vincolata da archetipi o carriere specifiche, ma permette, attraverso la distribuzione dei Punti Crescita, l'adattamento al background deciso in fase di creazione e alla successiva tipizzazione del personaggio attraverso la scelta delle Abilit\u00e0 desiderate.\nNel manuale esiste una sezione dedicata a consigliare una serie di personaggi tipo, in base al credo religioso o alla fazione che si desidera interpretare.\nAltri giochi legati a \"Faith Empire\".\nQuest'ambientazione \u00e8 stata usata anche per due giochi di tipo wargame tridimensionale futuristico: uno di schermaglia (\"Faith Empire Skirmish\") e uno campale (\"Faith Empire Wargame\")."}
{"id": "3857577", "revid": "580", "url": "https://it.wikipedia.org/wiki?curid=3857577", "title": "Raccolte extraeuropee del Castello Sforzesco", "text": "Le Raccolte Extraeuropee afferiscono alla direzione delle raccolte artistiche del Castello Sforzesco. Il patrimonio, formato da oltre 8.000 oggetti, \u00e8 il risultato della riunione di alcune collezioni appartenute a diversi enti pubblici milanesi ed \u00e8 di propriet\u00e0 del Comune di Milano. L'arco cronologico va dal Per\u00f9 precolombiano (1200-200 a.C.) ai primi decenni del Novecento, mentre la provenienza geografica comprende Medio ed Estremo Oriente, America Meridionale e Centrale, Africa Occidentale e Centrale e alcuni oggetti del Sudest asiatico e dell'Oceania.\nNel corso degli ultimi anni grazie ad importanti lasciti di famiglie e di privati cittadini le collezioni si sono arricchite di circa 3.000 unit\u00e0.\nSi tratta di collezioni di formazione antica, frutto di donazioni compiute a partire dalla seconda met\u00e0 dell'Ottocento fino ai nostri giorni da parte di missionari, viaggiatori e collezionisti milanesi. Le raccolte, che all'apertura dei musei civici del Castello Sforzesco nel 1900 vennero esibite per piccoli nuclei, dal secondo dopoguerra, a seguito dei bombardamenti dell'agosto 1943. Conservate lungamente in deposito per mancanza di spazi espositivi, sono state raccolte a partire dal 2015 nel Museo delle Culture della citt\u00e0 di Milano.\nStoria.\nNel 1838 viene inaugurato il Museo di Storia Naturale, il cui nucleo fondante \u00e8 costituito dalle collezioni del naturalista Giuseppe De Cristoforis (1803-1837) e Giorgio Jan (1791 - 1866). Dapprima le raccolte sono esposte nella galleria privata a Palazzo De Cristoforis e poi dal 1844, in occasione del VI Congresso degli Scienziati Italiani, nell'antico convento di Santa Marta (edificio non pi\u00f9 esistente). Tra il 1866 e il 1892 il Museo di Storia Naturale \u00e8 trasferito a Palazzo Dugnani e dal 1892 fino a oggi ai giardini di via Palestro. Gi\u00e0 alla fine degli anni cinquanta dell'800 pervengono due importanti donazioni: la raccolta di Paolo Mentagazza e quella dei padri missionari di S. Calocero costituita di oggetti provenienti dalle isole Woodlark. Dal 1958 il Museo di Storia Naturale ha una sezione denominata \"Raccolta di Etnografia ed Archeologia\" dal cui registro \u00e8 possibile leggere delle prime donazioni dal Per\u00f9 da parte del Professor Antonio Raimondi.\nNel 1863 viene istituito il Museo Patrio Archeologico a Brera e nel 1867 \u00e8 aperto al pubblico.\nNel 1874 a Milano nel Salone dei Giardini Pubblici si tiene l'Esposizione storica d'arte industriale, a seguito della quale si crea una collezione che fa capo alla Societ\u00e0 del Museo d'Arte. Gli oggetti qui raccolti provengono da nobili, commercianti e industriali milanesi, molti di quali si recavano frequentemente per affari in Oriente, riportando oggetti e opere d'arte per le proprie residenze milanesi. Nel 1878 negli stessi locali dell'esposizione storica \u00e8 fondato il Civico Museo Artistico Municipale di Milano. Nella sala V compaiono vasi peruviani, armi cesellate persiane e arabe, stoffe orientali e giapponesi. Nel 1879 queste opere compaiono nel catalogo del Museo Artistico Municipale curato da Giuseppe Mongeri.\nNel 1900 il Comune destina il Castello Sforzesco a sede dei suoi musei e vi trasferisce tutte le opere del Museo Artistico Municipale e quelle del Museo Patrio Archeologico gi\u00e0 date precedentemente in deposito al comune.\nFra il 1904 e il 1912 Pompeo Castelfranco riordina la collezione detta \"Paletnografica\" del Castello, nella quale si trovano anche alcuni pezzi di natura etnografica provenienti da Africa, Asia e America. Viene riordinata anche la raccolta di Giovanni Battista Lucini Passalacqua, il primo vero nucleo di opere dell'Asia Orientale caratterizzata da una grande eterogeneit\u00e0 di esemplari fra i quali bronzi, porcellane, tessuti, avori, armi, e lacche.\nA contribuire alle raccolte orientali pervengono quindi nel 1908 le collezioni di Carlo Giussani con rotoli dipinti, netsuke, vasi, armi, e oggetti diversi e il Legato Ermellina Dandolo, composto per lo pi\u00f9 da porcellane cinesi e giapponesi che costituivano l'arredo di palazzo. Tale raccolta avrebbe dovuto avere degna esposizione in una sala, tuttavia gli ancora notevoli limiti conoscitivi denunciarono uno scarso interesse nei confronti di una raccolta preziosa. Carlo Giussani, che nel 1904 figura quale consigliere comunale e assessore a Milano, dove era nato nel 1846, si era trasferito alla fine degli anni sessanta a Yokohama dove esercit\u00f2 l'attivit\u00e0 di ispettore autorizzato al controllo della seta per l'esportazione, inizialmente presso una ditta, poi autonomamente fino al 1896, e quella di agente commerciale di ditte straniere. La sua permanenza in Giappone \u00e8 documentata sino al 1902 anno in cui rientra in Italia.\nNel 1919 perviene al Castello la Raccolta Turati (circa 1000 pezzi) e il conservatore dell'epoca, Vicenzi, auspica l'arrivo al Castello della Raccolta Etnografica del Museo di Storia Naturale. La raccolta etnografica del dott. Andrea Achille Turati si form\u00f2 durante i suoi lunghi soggiorni all'estero, documentati da un interessante serie di album fotografici conservati presso la Raccolta Bertarelli di Milano. Turati viaggi\u00f2 infatti per dieci anni in Cina, Giappone, Australia, Africa e Russia, raccogliendo una vasta collezione di carattere etnografico da lui sistematicamente schedata, che nel 1920, a tre anni dalla sua morte, fu donata al Castello.\nQuando intorno agli anni venti la collezione etnografica raggiunge un notevole numero di esemplari, il museo adotta un'intensa politica di acquisti, articolati soprattutto lungo gli anni trenta. Fra di essi si distingue, per la qualit\u00e0 delle opere, allora definite eccezionali, quello di Puini del 1926: sinologo all'Universit\u00e0 di Firenze e appassionato collezionista, Carlo Puini aveva raccolto circa 150 antichi bronzi cinesi e giapponesi non catalogati e messi in vendita, dopo la sua morte, dalla figlia Matilde insieme alla biblioteca del padre, formata da 167 volumi.\nEsistevano in quell'epoca a Milano ditte specializzate nell'importazione di oggettistica dell'Estremo Oriente come quella di Enrico Bonomi, casa fondata nel 1920 con sede in galleria Vittorio Emanuele. Da Bonomi il Castello acquister\u00e0 una serie di oggetti giapponesi destinati alla Raccolta Etnografica.\nNel 1929-1930 viene costituita una Raccolta Etnografica comprendente le collezioni del Museo di Storia Naturale, quelle gi\u00e0 presenti al Castello e alcune importanti donazioni, la quale viene esposta nel soppalco della Sala della Balla, sopra le collezioni cino-giapponesi ivi trasferite.\nNel 1935 si aggiunge la \"raccolta Vigoni\" (853 pezzi), mentre risale al 1939 la donazione di Alessandro Durini il quale esegue in tale anno le volont\u00e0 testamentarie di Antonio Durini, morto nel 1934, che prevedevano la donazione al Comune di Milano della Galleria Durini, che oltre ai dipinti e ai preziosi arredi conservava preziose ceramiche e due servizi completi di porcellane orientali.\nDurante la II Guerra Mondiale la Raccolta Etnografica viene in gran parte sfollata a Sondalo, ma le raccolte africane e la preziosa raccolta oceanica dei Padri Missionari di S. Calocero, rimaste esposte in Castello, sono distrutte sotto i bombardamenti. Dopo la guerra le raccolte saranno conservate nei depositi del Castello Sforzesco.\nNel 1954 le collezioni di ceramiche e bronzi e di oggetti indiani ed egiziani del Legato contessa Lydia Morando Attendolo Bolognini, provenienti dalle case di via S. Andrea e di via Bagutta, sono portati al Castello Sforzesco.\nNel 1970 il Museo Artistico ed Archeologico, con sede al Castello Sforzesco, divide le raccolte esistenti per tipologia e d\u00e0 origine ai Musei attuali.\nNel 1999, considerata la crescente importanza delle raccolte, si decide la progettazione di un museo \"ad hoc\", il Museo delle culture, inaugurato nel 2015 presso l'area ex industriale dell'Ansaldo nella zona di Porta Genova e iniziano a essere scorporate tutte le opere extraeuropee, dando vita alle Raccolte Extraeuropee.\nNel 2003 viene nominato il primo conservatore delle Raccolte Extraeuropee.Centro delle Culture del Mondo\nEsposizioni.\nPer cercare di ovviare alla carenza di spazi espositivi all'interno del Castello Sforzesco e dare visibilit\u00e0 alle Raccolte Extraeuropee negli ultimi anni \u00e8 stata attuata una politica di mostre semi-temporanee in un percorso museale che si articola lungo alcune sale del Cortile della Rocchetta all'interno della Rocchetta e in particolare in Sala 30, Sala 36 e negli spazi del Museo degli Strumenti Musicali.\nFra le mostre allestite negli ultimi anni possono essere citate:\nIndoamerica. Archeologia ed etnografia del Sud America al Castello Sforzesco.\n17 febbraio 2006 -29 gennaio 2007\nMilano vanta una tradizione molto lunga di studi e interessi verso il mondo americano, sin da quando, nel XVI secolo, l'erudito Manfredo Settala riun\u00ec varie curiosit\u00e0 provenienti dal nuovo mondo nel suo cabinet de meraville in via Pantano. L'interesse per il mondo indigeno americano si rafforza durante l'epoca delle grandi esplorazioni quando personaggi del calibro di Antonio Raimondi si interessano alla cultura andina promuovendo esplorazioni con un approccio decisamente scientifico e moderno. Nel corso del XX secolo diversi collezionisti e appassionati delle civilt\u00e0 amerindiane (tra i quali Silvio Segre, Giovanna Torricelli, Aldo Lo Curto e gli eredi di Federico Balzarotti), hanno voluto, attraverso lasciti e donazioni, rinnovare la tradizione di interesse verso le culture indigene americane, affinch\u00e9 nella citt\u00e0 rimanga una testimonianza viva di un legame con un continente fonte continua di interesse e meraviglia. Indoamerica \u00e8 la prima occasione per i visitatori del Castello Sforzesco di vedere riuniti i capolavori delle collezioni americane, alcuni mai esposti prima d'ora al pubblico.\nOrientalia. Percorsi cinesi e giapponesi nelle Raccolte Extraeuropee del Castello Sforzesco.\n23 dicembre 2006 - 25 novembre 2007\nOrientalia \u00e8 un percorso tra alcune tipologie di oggetti dell'Estremo Oriente (cinesi e giapponesi) dislocati in due sale espositive del Museo delle Arti Decorative e degli Strumenti Musicali, riconoscibili grazie al logo/guida della mostra. Il percorso inizia dal primo piano del Cortile della Rocchetta dove si possono ammirare alcuni strumenti musicali cinesi. Si prosegue al secondo piano dove \u00e8 conservata una portantina giapponese del primo periodo Edo (1628-1682); inoltre \u00e8 possibile apprezzare l'arte della ceramica cinese e giapponese con confronti con la produzione europea di \"cineserie\" e chine de commande. Questo percorso trasversale culmina nel ballatoio della sala delle ceramiche dove troviamo esposti 140 oggetti giapponesi divisi per ambiti tematici: il tema della guerra, attraverso l'esposizione della armi da parata; il culto e i temi religiosi; le cerimonie (la preparazione del t\u00e8, l'arte dello scrivere, l'arte di bruciare essenze preziose che suggeriscono agli artisti la realizzazione di una serie di suppellettili raffinatissime). Le suggestioni di queste raffinate attivit\u00e0 intellettuali, continuano idealmente nella sezione successiva, quella sulla vita borghese, in cui si illustra attraverso una serie di oggetti significativi, lo stile dell'epoca d'oro del Giappone imperiale, ovvero quella parte del periodo Edo. Per chiudere questo viaggio in Estremo Oriente si torna alla nostra realt\u00e0: l'ultima sezione \u00e8 infatti dedicata alla produzione artistica giapponese destinata all'esportazione in Occidente. Queste tipologie di materiali arrivarono in Europa durante le cosiddette Esposizioni Universali, e anche grazie ai tanti lombardi, tra i quali ricordiamo Carlo Giussani, Achille Turati, Ferdinando Meazza (tutti donatori alle raccolte del Castello), che riunirono, grazie alla loro instancabile curiosit\u00e0 e passione per i mondi lontani, cospicue collezioni che oggi sono il nucleo pi\u00f9 antico di una delle maggiori raccolte di arte estremo orientale sul piano nazionale.\nDalla Turchia. Una scelta di opere ottomane dalla collezione del Castello Sforzesco.\n26 novembre 2008 - 15 febbraio 2009\nLa mostra nasce da un progetto di valorizzazione della raccolta islamica del Castello Sforzesco che ha previsto la catalogazione informatizzata dell'intero nucleo collezionistico (319 manufatti), delle azioni di restauro e conservazione, e finalmente l'esposizione di una selezione, effettuata dal Professor Giovanni Curatela, di 30 opere tra tappeti, velluti e ceramiche che illustrano le arti della corte ottomana.\nUna selezione di velluti e una serie di rivestimenti ceramici di provenienza siriana che ornavano moschee e scuole coraniche attestano la diffusione degli stessi motivi su diversi supporti e in un'ampia zona del Medio Oriente.\nNell'illustrazione dei diversi supporti artistici nella mostra si evidenziano i molteplici intrecci di temi iconografici, mentre una serie di stampe e di illustrazioni originali della Civica Raccolta delle Stampe A. Bertarelli contestualizzano la cronologia dell'impero ottomano, i costumi locali e la grandiosit\u00e0 di Istanbul, la capitale dell'impero.\nMal d'Africa, Alessandro Passar\u00e9. La costruzione di una collezione.\n26 ottobre 2011 \u2013 6 gennaio 2013\nLa mostra espone una selezione delle 400 opere di arte africana di propriet\u00e0 della Fondazione Alessandro Passar\u00e9, concesse recentemente in comodato d'uso alle Raccolte Extraeuropee del Comune di Milano.\nSi articola in 12 installazioni all'interno delle quali sono esposte circa una cinquantina di opere della collezione di arte africana. Il percorso vuole illustrare come Alessandro Passar\u00e9 riusc\u00ec ad acquisire una grande quantit\u00e0 di oggetti di valore. In ogni installazione \u00e8 illustrato un tema che approfondisce i meccanismi del mercato d'arte africana contemporaneo del quale Passar\u00e9 era diventato, negli anni, un grande esperto.\nSi ammirano i pezzi pi\u00f9 importanti della collezione, corredati da un apparato didattico e disegni delle opere, realizzati dallo stesso Alessandro Passar\u00e9, che permettono di conoscere i valori e i significati pi\u00f9 importanti che queste straordinarie opere d'arte hanno per le popolazioni che le hanno prodotte.\nCollezioni.\nCollezioni africane.\nLa raccolta si compone di due nuclei: una serie di manufatti che provengono dai pi\u00f9 antichi fondi museali del Castello e che facevano parte delle collezioni etnografiche riunite durante il periodo di espansione coloniale italiana nel continente africano, e un nucleo di sculture dell'Africa subsahariana che risale in parte, al noto africanista Ezio Bassani, e in parte al medico e viaggiatore Alessandro Passar\u00e9 che ha lasciato la sua collezione in comodato d'uso al Comune di Milano nel 2010. Recentemente la raccolta si \u00e8 arricchita di una grande collezione di bracciali moneta provenienti dall'Africa Occidentale subsahariana.\nCollezioni americane.\nIl nucleo originale della raccolta precolombiana conservata al Castello risale alla collezione formatasi nel Museo Civico di Storia Naturale. La collezione offre una significativa rassegna di oggetti dalle pi\u00f9 importanti regioni dell'America precolombiana. Il Per\u00f9 risulta la zona meglio testimoniata. La raccolta amazzonica \u00e8 composta interamente dalla donazione di Aldo Lo Curto, medico itinerante che negli ultimi decenni ha raccolto centinaia di manufatti relativi alle culture indigene, soprattutto dell'area Goias (Brasile).\nCollezioni dell'Asia orientale.\nGiappone.\nLa raccolta giapponese si \u00e8 costituita alla fine dell'Ottocento grazie alle donazioni pervenute da intrepidi viaggiatori milanesi che per primi si spinsero in Asia Orientale alla ricerca di uova di baco da seta. Con gli apporti di questi ultimi anni, la collezione oggi si avvicina ai 1500 manufatti. Fra questi si trovano opere di notevole valore come una scatola in lacca attribuita al famoso corredo matrimoniale di Chiyohime, registrato come tesoro nazionale, una rara portantina da donna decorata internamente con dipinti su carta e seta, e preziosi accessori di costume. Pi\u00f9 in generale, la raccolta offre un ampio sguardo sulla produzione artistica di periodo Edo (1603-1868) grazie a un'eterogeneit\u00e0 di materiali che comprende costumi di seta, armi e armature dei samurai, bronzi d'altare, ceramiche per la cerimonia del t\u00e8, rotoli dipinti e altro.\nCina.\nLa raccolta cinese \u00e8 composta di un migliaio di manufatti fra lacche, dipinti, avori, ceramiche, porcellane, bronzi, smalti e pietre dure, e copre un arco temporale che va dall'anno zero al ventesimo secolo. Le porcellane, provenienti dalle collezioni patrizie milanesi, con oltre seicento pezzi, sono le pi\u00f9 rappresentate, e includono la gran parte delle tipologie create sia per il mercato interno, sia per quello dell'Asia Centrale, del Medio Oriente e dell'Europa. Considerevole per la variet\u00e0 iconografica \u00e8 la statuaria religiosa, all'interno della quale risaltano un Buddha in gr\u00e9s invetriato della met\u00e0 del XVIII secolo, proveniente dalla residenza imperiale Yiheyuan a Pechino, e due grandi statue bronzee provenienti da templi lamaisti. Infine, una raccolta di oggetti \"de commande\" offre un'interessante analisi del reciproco sguardo e dell'\u201cimmaginario\u201d creatosi tra la Cina e l'Europa a seguito dei contatti commerciali avvenuti nei secoli scorsi.\nMedio Oriente e mondo arabo.\nLa collezione islamica del Castello Sforzesco si \u00e8 formata grazie a legati testamentari, acquisti e donazioni. Le sezioni che compongono la collezione sono i reperti in ceramica, i tessili, i tappeti e le armi. Gli esemplari pi\u00f9 antichi sono i tessuti di epoca fatimide (X-XI secolo). Le zone geografiche di provenienza sono quanto mai varie: dall'Egitto alla Persia, dalla Siria all'Anatolia. La collezione di maioliche ispano-moresche infine, pur facendo parte delle Raccolte d'Arte Applicata, completa il quadro della produzione di arte islamica del Mediterraneo presente al Castello. La collezione dei tappeti riunisce esemplari tra i pi\u00f9 vari di tappeti che vengono dal mondo anatolico, con una cronologia che spazia dal XVI secolo ai primi del Novecento. Una grande parte della collezione dei tappeti viene da casa Boschi (oggi casa-museo), dove era usata per l'arredamento della dimora come dimostrano numerose foto d'epoca. Il nucleo dei tappeti pi\u00f9 antichi invece, \u00e8 frutto di acquisti mirati effettuati con lungimiranza dall'amministrazione comunale. Tale gruppo \u00e8 presente nelle collezioni del Castello sin dagli inizi del Novecento: alcuni vennero esposti per un breve periodo in Sala della Balla.\nCollezioni di strumenti musicali.\nFa parte del \"Museo degli Strumenti Musicali\" del Castello Sforzesco un piccolo nucleo di strumenti extraeuropei provenienti da Africa, Cina, Giappone, e Australia."}
{"id": "3857580", "revid": "103714267", "url": "https://it.wikipedia.org/wiki?curid=3857580", "title": "Salama Soliman", "text": "Il suo nome completo era Salama Muhammad Muhammad Sulayman. \nBiografia.\nProfessore ordinario all'Universit\u00e0 di 'Ayn Shams, Facolt\u00e0 di Lingue (al-Alsun), \u00e8 considerato uno dei pi\u00f9 importanti e influenti studiosi di letteratura italiana moderna, sia nel mondo arabo, sia in Italia. Fu studente di Clelia Cerqua.\nOttenne il Premio speciale per la traduzione attributo dal Ministero dei Beni Culturali e Ambientali - sezione per l'Editoria - per aver tradotto dall'italiano in arabo (o meglio dal napoletano in arabo) quasi tutto il teatro di Edoardo De Filippo.\nNel 1961 si laure\u00f2 in italianistica nella Facolt\u00e0 di Lingue (AL ALSUN) del Cairo in cui insegner\u00e0 pi\u00f9 tardi. Il 3 giugno del 1963 venne nominato assistente nel Dipartimento d'Italianistica presso la stessa Facolt\u00e0 di Lingue. Termin\u00f2 il suo dottorato di ricerca in letteratura italiana alla Sapienza di Roma nel 1973, anno in cui divenne docente nel suo Dipartimento di Italianistica alla Facolt\u00e0 di Lingue (AL ALSUN). Divent\u00f2 professore associato il 28 febbraio del 1977 e professore ordinario il 29 giugno 1982.\nNel 1997 vinse il Premio nazionale per la traduzione, sezione Premi speciali, per i suoi sforzi nel campo della traduzione e della diffusione della cultura italiana all'estero, nel mondo arabo e soprattutto in Egitto.\nFino alla sua morte, fu un membro della commissione della traduzione del Consiglio Supremo per la Cultura."}
{"id": "3857585", "revid": "61051", "url": "https://it.wikipedia.org/wiki?curid=3857585", "title": "Focke-Wulf Flugzeugbau", "text": ""}
{"id": "3857590", "revid": "729019", "url": "https://it.wikipedia.org/wiki?curid=3857590", "title": "Castello di Marsala", "text": "Il castello di Marsala \u00e8 un castello medievale d'origine normanna. In passato \u00e8 stato utilizzato come carcere.\nStoria.\nNell'angolo orientale della citt\u00e0, dove i due bracci del fossato punico si incontrano, in posizione elevata rispetto al pendio digradante cittadino, con un grande piano antistante libero da costruzioni rivolto verso la citt\u00e0, sorse il castello medievale. Fondato forse solo come recinto fortificato in et\u00e0 normanna (ma non si pu\u00f2 escludere che in tal punti vi fosse una fortezza bizantina), venne rinforzato in et\u00e0 sveva, come attestano l'impianto pseudo-trapezoidale ed alcuni elementi stilistici, quali i costoloni di un ambiente della torre circolare, tipici dell'architettura federiciana. Una lettera del 1239 inviata da Lodi da Federico II di Svevia, dove si invita il giustiziere ultra Salsum (al di l\u00e0 del Salso) a non effettuare alcuna ristrutturazione nei castelli di Trapani, Marsala, Mazara e Sciacca, e ad affidare a cittadini fidelibus nostris la manutenzione degli stessi per impedirne la rovina, dimostra l'esistenza del Castello agli inizi del secolo XIII.\nIl piano del castello era una estesa piazza verso cui confluivano due vie che lambivano le mura orientali ed altre tre vie che si inserivano nel tessuto urbano della citt\u00e0 medievale, congiungendosi con il tessuto antico. Una di queste, a sud-ovest, l'attuale via Punica, collegava il piano con la sede dell'antica cattedrale. Prospiciente quest'ultima via era visibile fino a pochi anni fa, nell'angolo opposto al cantonale dell'abside della chiesa di San Matteo, un'apertura con mostra di bottega quattro-cinquecentesca \u2013 oggi nascosta dall'intonaco e forse non ancora manomessa \u2013 a dimostrare la vocazione mercantile della zona intorno alla cattedrale. Dal castello, oggi occupato da costruzioni ottocentesche lungo il fossato punico, era parte integrante l'odierna piazzetta Sant'Oliva. Tale nome deriva dalla tradizionale ubicazione della prigione in cui la santa, venerata anche dagli Arabi, fu rinchiusa prima della sua riduzione in cattivit\u00e0 a Tunisi, dove venne martirizzata e sepolta forse nel luogo ove sorge la \"Grande Moschea\" (Djamaa ez Zitouma-La moschea dell'ulivo). Ci\u00f2 confermerebbe la presenza nella zona del castello di una fortezza oggi scomparsa o riorganizzata in et\u00e0 bizantina e/o normanno-sveva.\nTuttavia \u00e8 bene sottolineare che i dati dello scavo di vico Infermeria, sebbene parziali e limitati alla superficie, hanno evidenziato, in questa zona, in un periodo definito \"altomedievale\", la presenza di aree industriali all'aperto, cui fece seguito la costruzione di alcuni ambienti utilitaristici relativi ad abitazioni povere, addossate al muro di cinta lungo il fossato, databili a partire dalla seconda met\u00e0 del secolo XII. Una di esse poteva essere una bottega artigiana che fabbricava lucerne, rimasta in uso almeno fino all'inizio del XIII secolo, quando, forse per ragioni di sicurezza, vengono abbandonate o abbattute le costruzioni addossate al muro cittadino, creando cos\u00ec di fatto quel vuoto intorno alla fortificazione medievale rimasto invariato almeno fino alla met\u00e0 del XVIII o agli inizi del XIX.\nFino al 2009/2010, il castello medievale lilybetano ospitava la casa circondariale di Marsala - oggi chiusa, dove nel 1979 venne rinchiuso Roberto Vecchioni, accusato di spaccio di sostanze stupefacenti dal giudice istruttore di Marsala; l'accusa si riferiva ad un episodio avvenuto durante una serata alla Festa dell'Unit\u00e0 di Marsala, nel 1977, quando il cantautore avrebbe offerto uno spinello ad un ragazzo quattordicenne; a seguito delle ammissioni del ragazzo, Vecchioni venne arrestato e rilasciato dopo alcuni giorni. Il ragazzo in seguito ritratt\u00f2 ma il processo prosegu\u00ec per concludersi con la sua assoluzione; da questa vicenda personale trasse poi l'ispirazione per scrivere le canzoni \"Lettera da Marsala\" e \"Signor giudice\"."}
{"id": "3857594", "revid": "120068798", "url": "https://it.wikipedia.org/wiki?curid=3857594", "title": "AEK Larnaca BC", "text": "L'Athletiki Enosi Kition (greco \"\u0391\u03b8\u03bb\u03b7\u03c4\u03b9\u03ba\u03ae \u0388v\u03c9\u03c3\u03b7 \u039a\u03af\u03c4\u03b9\u03bf\u03bd\") meglio conosciuto come AEK Larnaca \u00e8 la sezione di pallacanestro maschile della polisportiva AEK Larnaca, con sede a Larnaca, in Cipro.\nStoria.\nLa sezione cestistica \u00e8 nata nel 1994, anno in cui venne fondata la polisportiva dalla fusione tra Pezoporikos e EPA."}
{"id": "3857595", "revid": "838137", "url": "https://it.wikipedia.org/wiki?curid=3857595", "title": "Pallavolo femminile agli VIII Giochi del Mediterraneo", "text": "Il II campionato di pallavolo femminile ai Giochi del Mediterraneo si \u00e8 svolto nel 1979 a Spalato, in Jugoslavia, durante gli VIII Giochi del Mediterraneo. Al torneo hanno partecipato 6 squadre nazionali di stati che si affacciano sul Mar Mediterraneo e la vittoria finale \u00e8 andata per la prima volta all'Italia.\nPodio.\nCampione.\nItalia(Primo titolo)\nSecondo posto.\nJugoslavia\nTerzo posto.\nFrancia"}
{"id": "3857597", "revid": "107854558", "url": "https://it.wikipedia.org/wiki?curid=3857597", "title": "Motion Detection", "text": "La Rilevazione di movimento o Motion Detection sono tutti quegli algoritmi matematici che permettono di rilevare il movimento di un oggetto all'interno di un video.\nIl \"Motion Detection\" \u00e8 generalmente implementato nei sistemi di videosorveglianza e pu\u00f2 essere di vari livelli e di varie sensibilit\u00e0. Tale sistema viene utilizzato per analizzare un flusso video proveniente da una telecamera (IP, analogica o digitale) ed ottenere importanti informazioni riguardo a ci\u00f2 che avviene nel video.\nIl \"Motion Detection\" pu\u00f2 essere utilizzato per rilevare il movimento di una persona o di un oggetto e la sua implementazione massima \u00e8 ne sistemi di videosorveglianza attiva."}
{"id": "3857620", "revid": "404338", "url": "https://it.wikipedia.org/wiki?curid=3857620", "title": "Classe Grande Africa", "text": "La classe Grande Africa \u00e8 un gruppo di navi portacontainer gemelle appartenenti alla compagnia Grimaldi Napoli.\nFanno parte della classe le navi \"Grande Africa\", \"Grande America\", \"Grande Atlantico\", \"Grande Amburgo\", \"Grande Argentina\", \"Grande Brasile\", \"Grande Buenos Aires\", \"Grande Francia\", \"Grande Nigeria\" e \"Grande San Paolo\".\nIncidenti.\nNell'agosto 2003 la nave Grande Nigeria si scontr\u00f2 con una nave car carrier all'imboccatura del porto di Anversa, provocando danni ad entrambe le navi e la chiusura del porto.\nL'11 marzo 2019, nella nave Grande America \u00e8 scoppiato un incendio al largo di Finist\u00e8re, nel nord-ovest della Francia, che ne ha causato l'inabissamento il giorno successivo, a circa 180 miglia nautiche dalle coste bretoni, in una zona in cui le acque arrivano a 4.600 metri di profondit\u00e0."}
{"id": "3857625", "revid": "106456", "url": "https://it.wikipedia.org/wiki?curid=3857625", "title": "Kourou (fiume)", "text": "Kourou \u00e8 un fiume della Guyana francese che sfocia nell'Oceano Atlantico nei pressi della citt\u00e0 omonima. Il suo estuario ospita un porto turistico.\nIl fiume \u00e8 inquinato dalla presenza di mercurio nelle acque a causa delle ricerche aurifere clandestine.\nGeografia.\nIl Kourou scorre per 112\u00a0chilometri. Il colore delle sue acque \u00e8, come numerosi corsi d'acqua dell'Amazonia, bruno a causa dei sedimenti apportati dalla foresta. Queste acque ospitano numerose specie di pesci spesso utilizzati nella cucina guyanese.\nQueste acque sono molto inquinate (in particolare a causa del mercurio presente nelle acque a causa delle ricerche clandestine di oro nella foresta guyanese), come nei casi di molti fiumi della Guyana.\nQuattro punti notevoli si trovano lungo il suo corso, da monte verso valle:"}
{"id": "3857629", "revid": "228587", "url": "https://it.wikipedia.org/wiki?curid=3857629", "title": "Heroes and Villains (The Beach Boys)", "text": "Heroes and Villains \u00e8 un brano musicale del gruppo surf rock statunitense The Beach Boys, composto da Brian Wilson e dal paroliere Van Dyke Parks. Originariamente la composizione era stata ideata da Wilson per essere sia il fulcro dell'ambizioso progetto \"SMiLE\", sia il filo conduttore melodico dell'intera opera. Tuttavia, dopo diversi ripensamenti, una seconda versione semplificata e registrata nuovamente della canzone venne inserita in \"Smiley Smile\" (1967), l'album pubblicato al posto dello \"SMiLE\" originale. Questa versione venne anche pubblicata su singolo, con \"You're Welcome\" come B-side, e raggiunse la dodicesima posizione in classifica negli Stati Uniti.\nNel 2004 Brian Wilson ha pubblicato una nuova versione di \"Heroes and Villains\" nel suo album solista \"Brian Wilson Presents Smile\", e nel 2011 la versione originale del brano \u00e8 stata inclusa nel cofanetto \"The Smile Sessions\".\nIl brano.\n\"Heroes and Villains\" \u00e8 un pezzo semi-autobiografico, con riferimenti velati alle esperienze di vita di Parks e Wilson all'epoca della composizione, arrangiato come una fantasia western, e con uno dei testi pi\u00f9 intriganti tra quelli scritti da Parks. Il brano \u00e8 anche la chiave per capire l'intera struttura musicale dell'album, e come \"Good Vibrations\", nacque dall'unione di svariati frammenti incisi separatamente, dando vita a una \"sinfonia pop in miniatura\". La complessit\u00e0 del metodo produttivo di Wilson pu\u00f2 essere desunto dalla gran mole di materiale di prova per la canzone sopravvissuta fino a noi.\nIl considerevole lasso di tempo che Wilson dedic\u00f2 al brano, \u00e8 indicativo della sua importanza, sia come programmato nuovo singolo della band che come parte integrante di \"SMiLE\". Le sessioni in studio per perfezionare la canzone proseguirono per pi\u00f9 di un anno, dal maggio 1966 al luglio 1967, e Wilson registr\u00f2 dozzine di take di ogni sezione del brano e vari mixaggi differenti continuando a sperimentare senza trovare ci\u00f2 che voleva.\nMolte delle tracce di \"Smile\", incluse, \"I'm In Great Shape\", \" Barnyard\", \"Vega-Tables\", \"Gee\", \"My Only Sunshine\" e l\u2019introduzione di \" Fire\" furono originariamente considerate come sezioni di \"Heroes and Villains\". Stralci di dialoghi provenienti dalle sessioni per \"Our Prayer\" suggeriscono che anche questa canzone fosse all'inizio intesa come da includersi in \"Heroes and Villains\".\nIl tema musicale del ritornello del brano \u00e8 invece preso in prestito da una sezione di un altro brano dell\u2019album, \"Do You Like Worms? \".\nLa versione di \"Heroes and Villains\" che usc\u00ec come singolo nel luglio 1967 e che venne successivamente inclusa in \"Smiley Smile\" \u00e8 una versione accorciata, ri-arrangiata e riregistrata rispetto a quella che sarebbe dovuta finire su \"SMiLE\".\nNel 1990, la Capitol Records, in occasione della ristampa in formato CD di \"Smiley Smile\" e \"Wild Honey\", ha inserito come traccia bonus la prima delle due parti della \"Heroes and Villains\" originale che, secondo il tecnico Chuck Britz, avrebbero dovuto comporre il pezzo definitivo e sarebbero dovute uscire come 45 giri nel marzo del 1967. La seconda sezione del brano \u00e8 invece facilmente reperibile in vari bootleg.\nComposizione.\nComposta all'inizio del 1966, per la maggior parte nella celebre vasca piena di sabbia che Brian aveva fatto eccentricamente installare in casa sua, perch\u00e9 cos\u00ec, componendo al pianoforte, avrebbe potuto affondarci i piedi dentro per trarne ispirazione; \"Heroes and Villains\" fu la prima collaborazione artistica tra Wilson e Van Dyke Parks.\nCome molti altri brani di \"Smile\", \"Heroes and Villains\" \u00e8 basata su un semplice pattern di tre accordi. Ci\u00f2 \u00e8 sintomatico dell'approccio musicale di Wilson al progetto, che era quello di creare canzoni che fossero (in gran parte) strutturalmente semplici, ma con una produzione elaborata e arrangiamenti molto complessi.\nIl testo di \"Heroes and Villains\" esemplifica il tono allusivo e gioioso dei testi scritti da Parks per il materiale di \"Smile\", combinando evidentemente le esperienze, i sentimenti, e le preoccupazioni di entrambi i compositori. Insieme a \"Surf's Up\" e \"Cabin Essence\", si tratta di uno dei testi liricalmente pi\u00f9 complessi ed ambigui di tutta la produzione dei Beach Boys. \"Heroes and Villains\" viene generalmente indicata come la prima canzone scritta specificatamente per \"Smile\", anche se \"Barnyard\" e \"I'm in Great Shape\" furono scritte circa nello stesso periodo.\nRegistrazione.\nIl processo di registrazione per il brano fu lungo e laborioso. Alla fine del 1966 Wilson sospese la lavorazione delle altre tracce di \"Smile\" per concentrarsi sulla produzione della \"Heroes and Villains\" da pubblicarsi su singolo. Tuttavia, nonostante ci avesse lavorato sopra in circa venti sedute di registrazione sparse nel corso di diversi mesi assemblando molte versioni alternative del brano, egli non fu in grado di portare a termine il lavoro in quanto non riusciva ad essere pienamente soddisfatto del lavoro finito e continuava a rimettere mano alla canzone aggiungendo o togliendo qualcosa.\nLa traccia sub\u00ec molteplici trasformazioni nel corso del tempo e un'intera sezione, la cosiddetta \"Cantina scene\", fu infine rimossa dalla versione incompleta pubblicata (dietro insistenza della casa discografica) nel luglio '67.\nEffetti sulla psiche di Brian Wilson.\nWilson ha riferito che riponeva enormi speranze nel successo di \"Heroes and Villains\" come seguito del precedente singolo da primo posto in classifica dei Beach Boys \"Good Vibrations\". Quando invece il singolo non replic\u00f2 il successo clamoroso di \"Good Vibrations\", Brian vide persa la sua personale gara/rivalit\u00e0 artistica con i Beatles. Secondo quanto affermato da Jack Rieley, Wilson spesso si dilungava nel raccontare in dettaglio come il successo di \"Heroes and Villains\" avrebbe innalzato la statura artistica dei Beach Boys facendoli passare da gruppo dedito alle canzonette sul surf, il mare, le ragazze, e la spiaggia, ad essere considerati \"importanti come se non pi\u00f9 dei Beatles\" dal punto di vista creativo. Wilson interpret\u00f2 il relativo fallimento di \"Heroes and Villains\" come il rifiuto finale da parte del pubblico alla sua crescita artistica e alla svolta pi\u00f9 adulta che voleva dare alla musica dei Beach Boys.\nPubblicazione e differenti versioni.\nLa Capitol Records aveva inizialmente fissato come data per la pubblicazione su singolo di \"Heroes and Villains\" il 13 gennaio 1967. A causa per\u00f2 dell'incapacit\u00e0 di Wilson di consegnare una versione del brano della quale fosse pienamente soddisfatto, la data dovette essere rimandata fino al luglio seguente.\nEsistono diverse versioni della canzone. La prima a vedere la luce fu la versione accorciata pubblicata su singolo nel 1967 ed inclusa a settembre nell'LP \"Smiley Smile\", poi fu la volta di una variante della versione pi\u00f9 complessa che sarebbe dovuta comparire in \"SMiLE\", pubblicata come bonus track nella ristampa in CD del 2000 degli album \"Smiley Smile\"/\"Wild Honey\" completa della sezione \"Cantina Scene\" e con qualche strofa aggiunta \"(\u00abAt threescore and five, I'm very much alive, I've still got the jive to survive with the heroes and villains\u00bb)\". Nel 2001 ne venne pubblicato un missaggio stereo sull'album \"Hawthorne, CA\". Nell'LP \"Endless Harmony\", \u00e8 presente una versione demo del brano, che incorpora altri due brani: \"I'm in Great Shape\" e \"Barnyard\".\nInoltre dovrebbe esistere anche una versione lunga di \"Heroes and Villains\" divisa in due parti, della durata presunta di circa sei, sette o dieci minuti, che sarebbe stata la scelta originale per la pubblicazione su singolo, divisa sulle due facciate del 45 giri. Tuttavia, \u00e8 possibile che questa versione rimasta inedita possa essere essenzialmente l'unione dei vari frammenti delle sezioni di collegamento della canzone pianificata per \"Smile\" e mai terminata da Wilson.\nI Beach Boys hanno pubblicato ben quattro versioni live diverse del brano: in \"The Beach Boys in Concert\"; in \"\", e come parte di un medley con \"Cotton Fields\"; in \"Endless Harmony\", e infine come bonus track dell'album \"Live in London\". Ne esiste anche una versione ad opera del solo Al Jardine nell'album \"Live in Las Vegas\". Infatti, mentre Brian era assente durante qualche data del tour, Jardine cant\u00f2 la canzone da solista.\n\"Heroes and Villains\" \u00e8 stata riregistrata da Brian Wilson nel 2004 insieme alla sua tour band in una versione pi\u00f9 aderente a quella originaria di \"SMiLE\" ed inserita nel suo album solista intitolato \"Brian Wilson Presents Smile\", con la sezione \"cantina\" reintegrata.\nNel 2011, \u00e8 stato pubblicato il cofanetto \"The Smile Sessions\", che contiene diverse versioni della canzone, insieme a varie outtakes e demo, e alla celebre versione lunga divisa in due parti."}
{"id": "3857635", "revid": "682087", "url": "https://it.wikipedia.org/wiki?curid=3857635", "title": "Aminoglucosidi", "text": ""}
{"id": "3857637", "revid": "682087", "url": "https://it.wikipedia.org/wiki?curid=3857637", "title": "Amminoglucosidi", "text": ""}
{"id": "3857639", "revid": "729019", "url": "https://it.wikipedia.org/wiki?curid=3857639", "title": "Aviosuperficie San Sepolcro", "text": "L'aviosuperficie Sansepolcro \u00e8 un'aviosuperficie italiana situata a sud-est dell'abitato di Sansepolcro, in provincia di Arezzo. La struttura, posta ad un'altitudine di 315\u00a0m, \u00e8 dotata di una pista in erba lunga con orientamento RWY 02/20. L'aviosuperficie \u00e8 aperta al solo traffico turistico diurno.\n\u00c8 stata inserita nel Piano Nazionale Protezione Civile come base per la Valtiberina.\nNel 1990 viene realizzato un eliporto in asfalto di 20 m x 20 m, posizionata la torre di controllo donata dall'aeroporto di Forl\u00ec e allungata la pista a 875 m per una larghezza di 20 m oltre le fasce di rispetto (20 m ognuna).\nNel 2005 viene fondata la prima scuola di volo. Nel 2008 la struttura viene inserita nel Jeppesen con la sigla IT0003. Nel 2009 la pista di atterraggio viene illuminata e dotata della prima torre di controllo autonoma dotata di sistema di separazione traffico. Sempre in questo anno viene aperta la Dogana sia merci che passeggeri su richiesta 24 prima. Sansepolcro ha una infrastruttura aeroportuale aperta al traffico extra CEE. Nel 2010 iniziano le sperimentazioni sul sistema di illuminazione zig-bee.\nI movimenti di traffico nell'anno 2011 sono stati di 2370 aeromobili di cui il 35% stranieri (Germania, Austria, Spagna, Svizzera, Belgio e Francia).\nil 12 maggio 2012 accoglie il Santo Padre Benedetto XVI che riesce ad atterrare nonostante le pessime condizioni meteorologiche grazie all'impianto d'illuminazione della pista.\nIl 3 luglio 2012 l'aviosuperficie ospita un \"Posto Base Avanzato\" (PBA) nell'\u00e0mbito dell'esercitazione di soccorso aereo \"SATER 02-2012\" nel corso della quale per la prima volta vengono pianificate e condotte anche missioni notturne. All'esercitazione hanno partecipato l'Aeronautica Militare, il Corpo nazionale di soccorso alpino e speleologico e il personale del Corpo Ausiliario Infermiere Volontarie della Croce Rossa Italiana.\nL'infrastruttura ottiene il nominativo ICAO: LIQF nel 2013 ed il 29 novembre 2014 viene certificata da ENAC anche l'operativit\u00e0 notturna dell'elisuperficie realizzata in manto erboso drenante con capacit\u00e0 di carico di 1 ton."}
{"id": "3857642", "revid": "1439131", "url": "https://it.wikipedia.org/wiki?curid=3857642", "title": "Austin 30", "text": "La 30 \u00e8 un'autovettura prodotta dall'Austin dal 1914 al 1916.\nContesto.\nProdotta durante la prima guerra mondiale, rappresentava il modello di punta della gamma offerta dall'Austin. L'Austin 30 era l'erede dell'Austin 50. Le carrozzerie disponibili erano due, torpedo quattro posti (a telaio corto) e limousine quattro porte (a telaio lungo).\nIl motore installato, a quattro cilindri in linea e valvole laterali, derivava da quello dell'Austin 18/24. L'alesaggio misurava 111\u00a0mm, ed era quindi lo stesso di quello del motore del modello menzionato, ma la corsa era 152\u00a0mm. Quest'ultima era determinata dall'albero a gomiti, e fu la pi\u00f9 grande mai realizzata per un motore Austin. La cilindrata ottenuta era di 5.883 cm\u00b3.\nAlla fine del 1916 la produzione dell'Austin 30 si interruppe, senza il lancio sul mercato di nessun modello successore."}
{"id": "3857653", "revid": "73843", "url": "https://it.wikipedia.org/wiki?curid=3857653", "title": "Schnabel", "text": ""}
{"id": "3857654", "revid": "446353", "url": "https://it.wikipedia.org/wiki?curid=3857654", "title": "Enrico Bonfanti", "text": "Biografia.\nCondannato nel 1928 dal tribunale speciale a cinque anni di carcere, li scont\u00f2, per poi emigrare nella vicina Svizzera. Arrestato per avere partecipato a una manifestazione di protesta al consolato tedesco a Basilea, venne incarcerato per dieci giorni e successivamente espulso dalla nazione. Emigr\u00f2 in Francia, a Marsiglia, come clandestino.\nNel 1936, allo scoppio della guerra civile spagnola, accorse tra i volontari delle Brigate internazionali. Ferito in un conflitto a fuoco, rientr\u00f2 in Francia, dove venne internato nel campo di internamento di Gurs. Consegnato in seguito alla polizia italiana venne confinato a Ventotene, dove rimase fino all'8 settembre 1943. Arruolatosi nelle file della Resistenza, venne nominato dopo la liberazione, dal C.L.N.A.I., sindaco della citt\u00e0 di Varese. Mantenne la carica fino al 25 marzo 1946, quando subentr\u00f2 Luigi Cova."}
{"id": "3857657", "revid": "2193656", "url": "https://it.wikipedia.org/wiki?curid=3857657", "title": "Hendrick Motorsports", "text": "La Hendrick Motorsports \u00e8 una scuderia motoristica statunitense che gareggia nelle NASCAR dal 1984, vincitrice con i suoi piloti di tredici titoli nella NASCAR Cup Series."}
{"id": "3857659", "revid": "228587", "url": "https://it.wikipedia.org/wiki?curid=3857659", "title": "Bob Brier", "text": "Ricercatore presso il C.W. Post Campus della Long Island University, studio e pubblic\u00f2 opera sulle mummie e sul processo di mummificazione, apparendo anche in numerosi documentari della Discovery Civilization, soprattutto riguardo all'antico Egitto.\nOrigini.\nNato e cresciuto nel Bronx, a New York, Brier consegu\u00ec la laurea presso l'Hunter College dell'Universit\u00e0 della Citt\u00e0 di New York. Tra il 1966 ed il 1970 fece parte del team di ricerca dell'Institute of Parapsychology (ex Foundation for Research on the Nature of Man) di Durham, nella Carolina del Nord, dove lavor\u00f2 su libri come \"Parapsychology Today\" e \"Test Your ESP\". Discusse una tesi di filosofia presso l'Universit\u00e0 della Carolina del Nord a Chapel Hill nel 1970, iniziando ad insegnare alla Long Island University nel 1972. Fu a capo del dipartimento di filosofia dal 1981 al 1996. Fu nominato Senior Research Fellow del C.W. Post Campus nel 2004. Oltre a quanto fatto presso la Long Island University, Brier insegn\u00f2 anche lingua egizia alla The New School ed egittologia al Webb Institute per molti anni.\nRicerche ed altri successi.\nBrier ha condotto ricerche sulla mummificazione in tutto il mondo. Studi\u00f2 famose mummie come quelle di Tutankhamon, Ramesse II, Lenin, Evita Per\u00f3n e della famiglia dei Medici.\nNel 1994, col college Ronald Wade, direttore dello State Anatomy Board del Maryland, fu la prima persona dopo oltre 2000 anni di storia a mummificare un cadavere con l'antica tecnica egizia. Questa ricerca gli valse l'affettuoso appellativo di \"Mr. Mummy\", e le port\u00f2 anche alla ribalta tramite lo special televisivo della National Geographic Society con lo stesso nome. \u00c8 stato anche ospite di numerosi programmi televisivi della TLC Network, tra cui \"The Great Egyptians\", \"Pyramids\", \"Mummies and Tombs\" e \"Mummy Detective\". Le sue ricerche sono state pubblicate in \"Archaeology Magazine\", \"The New York Times\", CNN, \"60 Minutes\" e \"20/20\".\nNel 1999 Brier effettu\u00f2 una serie di 48 letture intitolate \"The History of Ancient Egypt\" per conto della The Teaching Company.\nOpere.\nOltre alle ricerche gi\u00e0 citate, Brier ha scritto anche numerosi articoli e libri, tra cui:\nBrier ha scritto anche articoli per le riviste \"KMT\", \"Archaeology\" ed altre."}
{"id": "3857662", "revid": "228587", "url": "https://it.wikipedia.org/wiki?curid=3857662", "title": "Tony Award al miglior revival", "text": "Il Tony Award al miglior revival (\"Tony Award for Best Revival\") \u00e8 stato un riconoscimento teatrale presentato dal 1977 al 1994, quando fu diviso in due categorie: \"Miglior Revival di un musical\" e \"Miglior revival di uno spettacolo\". Il premio veniva assegnato al miglior revival di uno spettacolo musicale o di prosa apparso a Broadway nella stagione precedente."}
{"id": "3857663", "revid": "287204", "url": "https://it.wikipedia.org/wiki?curid=3857663", "title": "Minneapolis Lakers 1947-1948", "text": "La stagione 1947-48 dei Minneapolis Lakers fu la 2\u00aa nella National Basketball League per la franchigia. I Minneapolis Lakers vinsero il titolo, sconfiggendo in finale i Rochester Royals.\nRisultati.\nI Lakers chiusero la stagione regolare con 43 vittorie e 17 sconfitte. Nei play-off vinsero il primo turno con gli Oshkosh All-Stars (3-1), la semifinale con i Tri-Cities Blackhawks (2-0), vincendo poi il titolo battendo nella finale NBL i Rochester Royals (3-1)."}
{"id": "3857671", "revid": "188323", "url": "https://it.wikipedia.org/wiki?curid=3857671", "title": "Dunkleosteus terrelli", "text": ""}
{"id": "3857678", "revid": "1543377", "url": "https://it.wikipedia.org/wiki?curid=3857678", "title": "Prvoslav Vuj\u010di\u0107", "text": ""}
{"id": "3857681", "revid": "486946", "url": "https://it.wikipedia.org/wiki?curid=3857681", "title": "Unit\u00e0 di elaborazione grafica", "text": ""}
{"id": "3857684", "revid": "594360", "url": "https://it.wikipedia.org/wiki?curid=3857684", "title": "Chance Harbor", "text": ""}
{"id": "3857686", "revid": "838137", "url": "https://it.wikipedia.org/wiki?curid=3857686", "title": "Pallavolo femminile ai IX Giochi del Mediterraneo", "text": "Il III campionato di pallavolo femminile ai Giochi del Mediterraneo si \u00e8 svolto nel 1983 a Casablanca, in Marocco, durante i IX Giochi del Mediterraneo. Al torneo hanno partecipato 6 squadre nazionali di stati che si affacciano sul Mar Mediterraneo e la vittoria finale \u00e8 andata per la seconda volta consecutiva all'Italia.\nPodio.\nCampione.\nItalia(Secondo titolo)\nSecondo posto.\nFrancia\nTerzo posto.\nJugoslavia"}
{"id": "3857690", "revid": "643494", "url": "https://it.wikipedia.org/wiki?curid=3857690", "title": "Karim Capuano", "text": "Biografia.\nCapuano inizia la sua carriera nel 2001 come tronista al programma \"Uomini e donne\" di Maria De Filippi, in seguito partecipa come ospite fisso al programma \"Buona Domenica\" fino al 2003. Partecipa anche alla prima edizione del reality show \"La talpa\" classificandosi secondo. Nel 2006 ha pubblicato, come cantante, il singolo \"Pallone marcio\", e successivamente \"Di sicuro\" e \"The Dream\". Nel 2004 diviene ospite fisso alla trasmissione \"Domenica in\" e nello stesso anno conduce il programma \"Estate sul Due\".\nNel 2008 \u00e8 stato condannato ad un anno e sei mesi e una multa di 2000 euro per aver aggredito un conducente di taxi a Milano. Nel 2011 a causa di un incidente \u00e8 entrato in coma e nel 2012 si \u00e8 ripreso del tutto. Il 25 settembre 2013 \u00e8 stato arrestato per aver aggredito a Guidonia un amico al quale ha staccato a morsi il lobo dell'orecchio destro."}
{"id": "3857704", "revid": "767487", "url": "https://it.wikipedia.org/wiki?curid=3857704", "title": "The Last Minute", "text": "The Last Minute \u00e8 un film del 2001 scritto e diretto da Stephen Norrington."}
{"id": "3857708", "revid": "838137", "url": "https://it.wikipedia.org/wiki?curid=3857708", "title": "Pallavolo femminile ai X Giochi del Mediterraneo", "text": "Il IV campionato di pallavolo femminile ai Giochi del Mediterraneo si \u00e8 svolto nel 1987 a Latakia, in Siria, durante i X Giochi del Mediterraneo. Al torneo hanno partecipato 6 squadre nazionali di stati che si affacciano sul Mar Mediterraneo e la vittoria finale \u00e8 andata per la prima volta all'Albania.\nPodio.\nCampione.\nAlbania(Prima titolo)\nSecondo posto.\nTurchia\nTerzo posto.\nItalia"}
{"id": "3857709", "revid": "765341", "url": "https://it.wikipedia.org/wiki?curid=3857709", "title": "Sarsang", "text": "Il bacino idrico di Sarsang (; ) \u00e8 un grande lago artificiale ubicato nel distretto di Martakert, nella repubblica \"de facto\" dell'Artsakh (gi\u00e0 Nagorno Karabakh).\nVisione d'insieme.\nIl bacino si \u00e8 formato per lo sbarramento di una diga idroelettrica di 125 metri di altezza costruita sul fiume Tartar nel 1976. La superficie complessiva \u00e8 pari a 14,2 km\u00b2 per un volume di 575 milioni di metri cubi.\nL'impianto idroelettrico, che sviluppa una capacit\u00e0 energetica di 50 megawatt ed \u00e8 gestito attualmente dalla societ\u00e0 \"Artsakh HEK OJSK\", rappresenta una delle principali fonti di approvvigionamento elettrico per lo stato (circa il 60%).\nContesto ambientale.\nLa riserva di Sarsang \u00e8 circondata da fitti boschi, in un paesaggio molto suggestivo. L'intera area ha pochi insediamenti urbani: il suo isolamento ed il contesto ambientale cominciano ad attirare numerosi turisti. L'accesso pi\u00f9 agevole \u00e8 attraverso la strada statale che unisce Karvachar, attuale capoluogo del distretto di Shahumian, a Martakert, centro amministrativo dell'omonimo distretto, e che costeggia un tratto della sponda meridionale del lago.\nAspetti politici.\nL'invaso era stato progettato non solo per la costruzione della centrale idroelettrica ma anche per assicurare adeguata irrigazione ad un'area molto vasta di territorio compresa nei rayon azeri di Tartar, A\u011fdam e Barda. Dopo la conclusione della guerra del Nagorno-Karabakh, l'invaso \u00e8 rimasto sotto controllo armeno, sicch\u00e9 gli azeri hanno perso la piena disponibilit\u00e0 dell'approvvigionamento idrico di quei territori."}
{"id": "3857711", "revid": "287204", "url": "https://it.wikipedia.org/wiki?curid=3857711", "title": "Prvoslav Vujcic", "text": ""}
{"id": "3857718", "revid": "767487", "url": "https://it.wikipedia.org/wiki?curid=3857718", "title": "Tom\u00e1s Pineda", "text": "Carriera.\nPrese parte con la Nazionale salvadoregna ai Mondiali del 1970."}
{"id": "3857719", "revid": "485632", "url": "https://it.wikipedia.org/wiki?curid=3857719", "title": "San Protaso", "text": ""}
{"id": "3857720", "revid": "287204", "url": "https://it.wikipedia.org/wiki?curid=3857720", "title": "Tomas Pineda", "text": ""}
{"id": "3857727", "revid": "36426", "url": "https://it.wikipedia.org/wiki?curid=3857727", "title": "Parri Spinelli", "text": "Biografia.\nParri Spinelli \u00e8 stato un pittore italiano del tardo gotico, figlio di Spinello Aretino (1350-1410). Ha vissuto a Firenze dal 1411 o 1412 al 1419 ed ha collaborato con Lorenzo Ghiberti alla porta nord del battistero di Firenze. Al ritorno ad Arezzo fu considerato il principale artista della citt\u00e0. Vasari afferma che Parri fu il primo pittore ad abbandonare l'utilizzo del verdaccio sotto gli incarnati, poi \"velati\" con successivi strati di colore rosato, tecnica in uso in tutto il Trecento italiano. Le sue figure risultano pi\u00f9 slanciate rispetto a quelle dipinte dagli altri pittori fino a quel momento. Molto probabilmente fu anche orafo. \nUn suo disegno, raffigurante la Navicella di Giotto, cio\u00e8 il mosaico che si trova nel corridoio d'ingresso della basilica di San Pietro a Roma, \u00e8 al Metropolitan Museum of Art di New York."}
{"id": "3857728", "revid": "287204", "url": "https://it.wikipedia.org/wiki?curid=3857728", "title": "Hor\u010d\u00e1psko", "text": "Hor\u010d\u00e1psko \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3857730", "revid": "287204", "url": "https://it.wikipedia.org/wiki?curid=3857730", "title": "Horcapsko", "text": ""}
{"id": "3857733", "revid": "287204", "url": "https://it.wikipedia.org/wiki?curid=3857733", "title": "Matt Zaba", "text": " Da giocatore militava come portiere.\nCarriera.\nDopo l'attivit\u00e0 a livello giovanile con Yorkton Mallers (in Saskatchewan Midget AAA Hockey League), Pentincton Panthers e Vernon Vipers (entrambe in British Columbia Hockey League), fu scelto all'NHL Entry Draft 2003 dai Los Angeles Kings come ottava scelta (231\u00ba assoluto).\nCoi Kings non giocher\u00e0 mai, rimanendo sempre nella sua squadra di college, Colorado College Tigers. Nel 2007, da svincolato, fu messo sotto contratto dai New York Rangers, che tuttavia lo girarono ai propri farm team in ECHL (Charlotte Checkers, Idaho Steelheads) ed American Hockey League (Hartford Wolf Pack). Riusc\u00ec comunque a fare il suo esordio in NHL, il 23 gennaio 2010, quando subentr\u00f2 ad Henrik Lundqvist nell'incontro perso 6-0 dai Rangers contro i Montr\u00e9al Canadiens.\nAl termine di quella stessa stagione, svincolato, si accord\u00f2 con la compagine italiana dell'Hockey Club Bolzano, che lo ha poi confermato anche nella stagione successiva.\nNel 2010 \u00e8 stato anche convocato da Mark Messier nella Nazionale canadese, per un'amichevole contro la , in cui \u00e8 stato eletto miglior giocatore. Il 6 maggio 2012 fu ufficializzato il suo passaggio ai Vienna Capitals, squadra della EBEL. Al termine della terza stagione coi viennesi, fu costretto ad un'operazione all'anca: poich\u00e9 non era certo che potesse recuperare in tempo per la stagione 2015-2016, il contratto coi Capitals non fu prolungato e Zaba rimase svincolato, prima di annunciare il ritiro e la scelta di divenire allenatore dei portieri dei Colorado Rampage, squadra giovanile canadese, ed assistente allenatore della squadra NCAA del Colorado College.\nNel luglio del 2017 \u00e8 stato nominato allenatore dei portieri del Tri-City Storm, squadra che milita nel campionato giovanile USHL."}
{"id": "3857738", "revid": "287204", "url": "https://it.wikipedia.org/wiki?curid=3857738", "title": "Eukleidas", "text": "Eukleidas per lo pi\u00f9 firma i propri conii con il nome completo. Le sue firme sono presenti in tutto il periodo in cui, nella monetazione di Siracusa, sono presenti le firme degli incisori. Egli tratta i suoi due colleghi e rivali artistici Kimon e Euainetos da pari.\nProbabilmente Eukleidas \u00e8 stato in primo a incide un conio con la testa di una divinit\u00e0 di tre quarti. Questa variazione stilistica corrispondeva alle correnti dell'arte greca nell'ultimo quarto del V secolo a.C. In questo caso \u00e8 la testa di Atena, sotto l'influenza artistica dell'Atena Parthenos di Fidia. Sono noti due conii con questo motivi, e in entrambi si trovano leggere lesioni del conio determinate dal processo di coniazione. All'insorgere delle lesioni i conii non sono stati pi\u00f9 usati. Il motivo della lesione \u00e8 determinato dal fatto che il conio del rovescio (o conio del martello), nel processo di coniazione, si usura pi\u00f9 rapidamente dell'altro, detto anche conio di incudine.\nIn precedenza i conii di Eukleidas raffiguravano Aretusa, la divinit\u00e0 siracusana. Il motivo della variazione \u00e8 da identificare probabilmente negli avvenimenti politici: dopo i Siracusani erano stati in grado di respingere il tentativo di invasione di Atene del 413 a.C., si volle ringraziare la dea dei vinti. Eukleidas ha probabilmente creato anche i valori minori con Atena di tre quarti, ma non sono stati firmati. Queste monete ebbero anche una grande influenza sulle zecche dell'Asia Minore. \nAlle opere successive di Eukleidas appartiene anche il conio della cosiddetta \"scapigliata\", con la testa di Aretusa con i capelli al vento. Alcuni di questi conii, firmati, furono associati, nella tetradramma, a quelli di Euainetos, con l'immagine di una quadriga.\nLa firma di Eukleidas si trova, oltre che nel campo della moneta, anche sul casco o sull'addome dei delfini."}
{"id": "3857739", "revid": "287204", "url": "https://it.wikipedia.org/wiki?curid=3857739", "title": "H\u0159im\u011b\u017edice", "text": "H\u0159im\u011b\u017edice \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3857742", "revid": "433605", "url": "https://it.wikipedia.org/wiki?curid=3857742", "title": "Organizzazione Pugilistica Italiana", "text": "L'Organizzazione Pugilistica Italiana (OPI) \u00e8 un'organizzazione di pugilato fondata in Italia nel 1982 dalla sinergia fra Umberto Branchini (Manager Italiano inserito nella Hall of Fame di New York), Giovanni Brachini e Salvatore Cherchi.\nDal 1982 al 1992 l'OPI organizza gran parte degli eventi di Pugilato di rilevanza Internazionale.\nNel 1992,l'organizzazione cambia la sua denominazione in \"OPI2000\",essendo rilevata da Salvatore Cherchi che la rinnova e la rivaluta per meriti personali e per la tipologia di competizioni che promuove.\nCategorie di peso.\nNELLE CLASSIFICHE EUROPEE:\nHeavyweight - Massimi oltre 200\u00a0lb; oltre 90,72\u00a0kg\nCruiserweight - Massimi Leggeri 200\u00a0lb; 90,72\u00a0kg\nLight heavyweight - Mediomassimi 175\u00a0lb; 79,38\u00a0kg\nSuper middleweight - Supermedi 168\u00a0lb; 76,20\u00a0kg\nMiddleweight - Medi 160\u00a0lb; 72,58\u00a0kg\nSuper welterweight - Superwelters 154\u00a0lb; 69,85\u00a0kg\nWelterweight - Welters 147\u00a0lb; 66,68\u00a0kg\nSuper lightweight - Pesi Superleggeri 140\u00a0lb; 63,50\u00a0kg\nLightweight - Leggeri 135\u00a0lb; 61,24\u00a0kg\nSuper featherweight - Pesi Superpiuma 130\u00a0lb; 58,97\u00a0kg\nFeatherweight - Piuma 126\u00a0lb; 57,15\u00a0kg\nSuper bantamweight - Supergallo 122\u00a0lb; 55,34\u00a0kg\nBantamweight - Gallo 118\u00a0lb; 53,52\u00a0kg\nSuper flyweight - Supermosca 115\u00a0lb; 52,16\u00a0kg\nFlyweight - Mosca 112\u00a0lb; 50,80\u00a0kg\nNELLE CLASSIFICHE MONDIALI:\nHeavyweight - Massimi oltre 200\u00a0lb; oltre 90,72\u00a0kg\nCruiserweight - Massimi Leggeri 200\u00a0lb; 90,72\u00a0kg\nLight heavyweight - Mediomassimi 175\u00a0lb; 79,38\u00a0kg\nSuper middleweight - Supermedi 168\u00a0lb; 76,20\u00a0kg\nMiddleweight - Medi 160\u00a0lb; 72,58\u00a0kg\nSuper welterweight - Superwelters 154\u00a0lb; 69,85\u00a0kg\nWelterweight - Welters 147\u00a0lb; 66,68\u00a0kg\nSuper lightweight - Pesi Superleggeri 140\u00a0lb; 63,50\u00a0kg\nLightweight - Leggeri 135\u00a0lb; 61,24\u00a0kg\nSuper featherweight - Pesi Superpiuma 130\u00a0lb; 58,97\u00a0kg\nFeatherweight - Piuma 126\u00a0lb; 57,15\u00a0kg\nSuper bantamweight - Supergallo 122\u00a0lb; 55,34\u00a0kg\nBantamweight - Gallo 118\u00a0lb; 53,52\u00a0kg\nSuper flyweight - Supermosca 115\u00a0lb; 52,16\u00a0kg\nFlyweight - Mosca 112\u00a0lb; 50,80\u00a0kg\nLight flyweight - Minimosca 108\u00a0lb; 48,99\u00a0kg\nStraw weights - Paglia 105\u00a0lb; 47,63\u00a0kg"}
{"id": "3857748", "revid": "767487", "url": "https://it.wikipedia.org/wiki?curid=3857748", "title": "Ra\u00fal Maga\u00f1a", "text": "Carriera.\nPrese parte con la Nazionale salvadoregna ai Mondiali del 1970."}
{"id": "3857753", "revid": "287204", "url": "https://it.wikipedia.org/wiki?curid=3857753", "title": "Hrimezdice", "text": ""}
{"id": "3857754", "revid": "110106155", "url": "https://it.wikipedia.org/wiki?curid=3857754", "title": "Televisione in Albania", "text": "La televisione in Albania \u00e8 stata lanciata nel 1960."}
{"id": "3857756", "revid": "287204", "url": "https://it.wikipedia.org/wiki?curid=3857756", "title": "Adorazione dei Magi (Bruegel Londra)", "text": "L'Adorazione dei Magi \u00e8 un dipinto olio su tavola (108x83 cm) di Pieter Bruegel il Vecchio, datato 1564 e conservato nella National Gallery di Londra. \u00c8 firmato in basso a destra \"\".\nStoria.\nL'opera \u00e8 probabilmente l'unica pala d'altare dipinta dall'artista. Nel 1594 venne acquistata dall'arciduca Ernesto d'Asburgo e nel 1619 venne elencata in un inventario della collezione imperiale di Vienna. Nell'anno 1900, per ragioni ignote, venne messa in vendita e pass\u00f2 al cittadino viennese George Roth. Posta di nuovo in vendita, pass\u00f2 infine al museo londinese nel 1921.\nDescrizione e stile.\nLa destinazione del dipinto per decorare un altare potrebbe spiegare l'unicit\u00e0, nella produzione dell'artista, del formato verticale e la preminenza delle figure, che occupano l'intero spazio disponibile, all'italiana. Addirittura si usa la tipica forma piramidale, con la testa di Maria al vertice.\nMaria al centro offre il bambino all'adorazione dei tre re: uno, con il mantello rosato bordato d'ermellino tipico dell'imperatore, \u00e8 gi\u00e0 disteso, uno vestito di rosso si sta piegando e quello di colore invece sta in piedi a destra, reggendo uno straordinario oggetto d'oreficeria che ricorda un vascello. Singolare \u00e8 il trattamento di almeno uso, quello a sinistra, come una caricatura, o anche l'aspetto non idealizzato di Maria. L'artista si ispir\u00f2 a varie fonti: si possono cogliere echi di D\u00fcrer (come i doni-reliquiario e la posa di Maria, presenti ad esempio nell\"'Adorazione di Firenze\"), o anche di Michelangelo, con la testa e il braccio del Bambino che richiamano la \"Madonna di Bruges\".\nUn brano originale \u00e8 quello dell'uomo che bisbiglia nell'orecchio di Giuseppe, come a rappresentare la cattiva fede di chi insinua dubbi sulla purezza di Maria. Le facce degli astanti hanno quelle espressioni sbalordite o goffe tipiche dei contadini bruegheliani, anche se qualcuno sembra realizzare di trovarsi davanti a un avvenimento solenne a cui rivolgere una sincera devozione. la presenza dei soldati nella rappresentazione, piuttosto rara, viene letta come un riferimento all'occupazione militare spagnola delle Fiandre.\nLa concertazione cromatica \u00e8, come al solito, straordinaria: i rossi, ora forti, ora tenui, si amalgamano ai toni del rosa, del verde, del grigio e del marrone, con un'unica nota di azzurro nel manto di Maria. La diversa illuminazione e densit\u00e0 cromatica fa spiccare le figure in primo piano, dando ad esse un maggior rilievo."}
{"id": "3857757", "revid": "292162", "url": "https://it.wikipedia.org/wiki?curid=3857757", "title": "La Schola", "text": ""}
{"id": "3857758", "revid": "174925", "url": "https://it.wikipedia.org/wiki?curid=3857758", "title": "Economia del Portogallo", "text": "L'economia del Portogallo si colloca al 42\u00ba posto nella classifica stilata dal forum economico mondiale nel proprio Global Competitiveness Report, per il 2017-2018. \nA partire dal 1974, la nazione ha iniziato la sua modernizzazione in un ambiente stabile, e si \u00e8 unita alla Comunit\u00e0 economica europea nel 1986. I governi successivi hanno compiuto diverse riforme e privatizzato diverse aziende statali, liberalizzando settori chiave dell'economia, tra cui quello finanziario e quello delle telecomunicazioni. Il Portogallo ha sviluppato un'economia sempre pi\u00f9 basata sui servizi, ed \u00e8 stata nel 1999 una delle dodici nazioni fondatrici dell'euro, valuta che ha adottato il 1\u00ba gennaio 2002, assieme ad altri 11 membri dell'Unione europea.\nIl settore primario impiega un numero alto di lavoratori rispetto agli altri paesi dell'Unione Europea, il 10,5% degli occupati, il settore industriale impiega il 23,1% degli occupati e il settore terziario il 66,4% degli occupati.\nSettore primario.\nAgricoltura\nL'agricoltura in Portogallo rappresenta ancora la principale attivit\u00e0 economica, nonostante la scarsit\u00e0 di territorio coltivabile (circa un terzo del totale). Le colture predominanti sono cereali e patate nelle regioni settentrionali; nel centro e al sud del paese si trovano piantagioni fruttifere.\nGrande importanza hanno la coltivazione dell'oliva e della vite, da cui si ricavano celebri vini, tra i quali il Porto.\nIn Portogallo si trovano allevamenti di ovini, bovini, suini e pollame.\nSilvicoltura.\nLe risorse boschive coprono circa il 34% della nazione, principalmente pini (1.350.000 ha), querce da sughero (680.000 ha), lecci (534.000 ha), e eucalipti (243.000 ha). Il sughero \u00e8 un prodotto importante, del quale il Portogallo detiene la met\u00e0 della produzione mondiale.\nPesca.\nUn'altra importante risorsa per il paese \u00e8 la pesca, che ha dato vita lungo la costa a numerose industrie di lavorazione e conservazione del pesce. Si pescano soprattutto sardine, tonni, guarini (tipico pesce della bottiglioneria) acciughe e merluzzi. Le sardine subiscono il processo di lavorazione maggiore perch\u00e9 vengono anche inscatolate sott'olio o in acqua salata ed esportate. L'industria delle acciughe sotto sale e il tonno sott'olio \u00e8 fiorente perch\u00e9 il prodotto \u00e8 molto apprezzato e consumato all'estero.\nSettore secondario.\nIl settore secondario non \u00e8 molto sviluppato.\nLe industrie tradizionali operano in campo tessile, nella lavorazione del legno, del cuoio e della carta. Negli anni ottanta del secolo scorso nasce un polo petrolchimico vicino a Lisbona dove sorgono anche diversi cantieri navali.\nIndustrie.\nLe principali industrie in Portogallo sono: raffineria di petrolio, petrolchimica e cemento industrie, macchinari, industria automobilistica e navale, industria elettrica ed elettronica, stampaggio ad iniezione, materie plastiche e della ceramica, tessile, industria calzature e pelletteria, delle bevande e industrie alimentari e mobili, polpa e le industrie della carta, legno e sughero. Automotive e altre industrie meccaniche si trovano principalmente in ed intorno a Set\u00fabal, Porto, Lisbona, Aveiro, Braga e Mangualde. A Coimbra e Oeiras sono in crescita le industrie tecnologiche a base, compresi i prodotti farmaceutici e software. Sines ha la pi\u00f9 grande raffineria di petrolio del paese ed \u00e8 un importante centro petrolchimico, cos\u00ec come il porto pi\u00f9 trafficato in Portogallo. Maia ha uno dei pi\u00f9 grandi parchi industriali del paese, comprese le industrie di trasformazione del legno e dei prodotti alimentari noti. Figueira da Foz e Set\u00fabal sono maggiori centri di pasta di legno e della carta. Marinha Grande \u00e8 il pi\u00f9 reputato centro lavorazione del vetro del Portogallo. Leiria, Oliveira de Azemeis, Vale de Cambra e Viseu, hanno importanti industrie leggere, tra cui lo stampaggio ad iniezione e plastica. Viana do Castelo e Set\u00fabal sono centri di industrie di costruzione navale e riparazione. I moderni non tradizionali industrie basate sulla tecnologia come l'industria aerospaziale, la biotecnologia e la tecnologia dell'informazione, sono stati sviluppati in diverse localit\u00e0 in tutto il paese. Alverca, Covilh\u00e3, \u00c9vora, e Ponte de Sor sono i centri principali di industria aerospaziale portoghese, che \u00e8 guidato dalla filiale locale della brasiliana Embraer e OGMA. Dal momento che dopo la fine del XXI secolo, molte importanti industrie delle biotecnologie e delle tecnologie dell'informazione sono state fondate e sono concentrati nelle aree metropolitane di Lisbona, Porto, Braga, Coimbra e Aveiro.\nArtigianato.\nLe origini dell'artigianato portoghese sono molto antiche e hanno subito un influsso dai mori. Tra le produzioni caratteristiche, vi sono quelle delle piastrelle di ceramica dette \"Azulejos\", che vengono decorate con disegni bianchi e blu,\n\u00e8 inoltre molto nota la tradizione dei classici \"Bordados\" (ovvero ricami), soprattutto sull'isola di Madeira, dove, per altro \u00e8 stato dedicato un museo a quest'antica tradizione nel suo capoluogo, Funchal.\nSettore terziario.\nTurismo.\nIl settore terziario \u00e8 basato sul turismo che riveste un importante ruolo nell'economia lusitana, occupando quasi il 10% della forza lavoro. Questo settore produce il 10% del PIL. Il Portogallo risulta essere il ventesimo paese al mondo pi\u00f9 visitato nel 2004.\nNel 1971 \u00e8 stato istituito il parco nazionale di Peneda-Ger\u00eas, al confine settentrionale, ampio 70.000 ettari."}
{"id": "3857760", "revid": "767487", "url": "https://it.wikipedia.org/wiki?curid=3857760", "title": "Mauricio Manzano", "text": "Carriera.\nPrese parte con la Nazionale salvadoregna ai Mondiali del 1970."}
{"id": "3857765", "revid": "125872894", "url": "https://it.wikipedia.org/wiki?curid=3857765", "title": "Sistema metropolitano regionale della Campania", "text": "Il sistema metropolitano regionale della Campania (SMR) \u00e8 un progetto infrastrutturale dell'amministrazione regionale della Campania.\nAvviato nel 2000, la sua finalit\u00e0 \u00e8 ampliare il piano comunale dei trasporti varato dal comune di Napoli nel 1997.\nCaratteristiche.\nSi pone come obiettivo lo sviluppo e l'integrazione della mobilit\u00e0 ferroviaria campana attraverso interventi anche di carattere infrastrutturale. Il progetto di mobilit\u00e0 sostenibile consiste nella creazione di un sistema di trasporto integrato attraverso la riorganizzazione e l'ampliamento delle reti che svolgono per la regione un servizio di trasporto pubblico locale e che hanno origini, caratteristiche e gestioni diverse tra loro.\nIl sistema metropolitano regionale utilizza l'esistente tariffazione integrata gestita dal consorzio UnicoCampania. Esso include servizi svolti dalle aziende che facevano capo all'Ente Autonomo Volturno (Circumvesuviana, SEPSA e MetroCampania NordEst) nonch\u00e9 per quelli curati da Trenitalia nel territorio della Regione Campania.\nLe infrastrutture.\nIl progetto prevede l'utilizzo integrato, mediante l'adozione di orari che consentano di massimizzare gli interscambi nelle localit\u00e0 nodo, delle reti su ferro preesistenti, e in particolare:\nLa rete si avvale di materiale rotabile omogeneo, attraverso il revamping del materiale gi\u00e0 esistente e l'acquisto di nuovi convogli.\nIl progetto accoglie gli interventi gi\u00e0 previsti per le linee della metropolitana (i lavori sono realizzati dalla concessionaria MN-Metropolitana di Napoli S.p.A ) e per le linee poi confluite nel gruppo EAV (SEPSA, Circumvesuviana, MetroCampania NordEst), nonch\u00e9 per il servizio ferroviario metropolitano di Salerno.\nRisultati.\nIl costo previsto per infrastrutture e materiale rotabile, al 2006, era pari a 8 miliardi di euro provenienti da fondi europei, nazionali ed enti locali. Nel maggio 2013, il Ministero dei trasporti di concerto con la Regione Campania, ha raggiunto un'intesa sul programma da realizzare in termini di infrastrutture e trasporti; il quadro di risorse complessive da investire ammonta complessivamente a 6 miliardi di euro.\nDal 2000 al 2006 i passeggeri del trasporto pubblico in Campania erano aumentati del 30% mentre nella citt\u00e0 di Napoli dal 1994 al 2006 i passeggeri passarono da 250.000 a pi\u00f9 di un milione.\nIl numero complessivo di passeggeri trasportati, tuttavia dopo il 2010 (complice la crisi del comparto oltre che all'ingente esposizione debitoria dell'EAV che ha inciso sulla qualit\u00e0 e l'efficienza dei servizi), ha subito una significativa diminuzione, passando dai 1.247.198 del 2005 ai 1.044.587 del 2011.\nA distanza di alcuni anni dalla formulazione del progetto il numero delle infrastrutture attive risulta significativamente diminuito a causa della soppressione del servizio su alcune linee ferroviarie regionali (come la Avellino-Rocchetta Sant'Antonio o la Castellammare-Gragnano), cos\u00ec come i servizi svolti sulle reti EAV, stante al situazione di crisi che ha caratterizzato le stesse."}
{"id": "3857766", "revid": "767487", "url": "https://it.wikipedia.org/wiki?curid=3857766", "title": "A True Believer", "text": "A True Believer \u00e8 un cortometraggio muto del 1913 diretto da Burton L. King. Prodotto da Thomas H. Ince, aveva tra gli interpreti J. Barney Sherry, Mildred Harris e William Desmond Taylor.\nProduzione.\nIl film fu prodotto da Thomas H. Ince per la Kay-Bee Pictures.\nDistribuzione.\nDistribuito dalla Mutual, il film - un cortometraggio in due bobine - usc\u00ec nelle sale cinematografiche statunitensi il 6 giugno 1913."}
{"id": "3857770", "revid": "1075510", "url": "https://it.wikipedia.org/wiki?curid=3857770", "title": "August Michaelis", "text": "Vita.\nMichaelis nacque a Bierbergen, una localit\u00e0 del comune di Hohenhameln in Bassa Sassonia. \nStudi\u00f2 chimica a Gottinga e Jena, dove si laure\u00f2 nel 1870. Nel 1873 ricevette l'abilitazione dal Politecnico di Karlsruhe e fu nominato professore. Nel 1880 divenne professore di chimica generale e organica all'Universit\u00e0 Tecnica di Aquisgrana. Dieci anni dopo fu nominato professore di chimica e farmacia all'Universit\u00e0 di Rostock.\nContributi scientifici.\nGli studi di Michaelis riguardarono principalmente la chimica dei composti organici del fosforo, dove ha dato contributi fondamentali. Nel 1898 scopr\u00ec la reazione tra trialchil fosfiti e alogenuri alchilici per ottenere fosfonati. Questa reazione fu in seguito molto studiata da Alexander Arbuzov (1877-1968) ed \u00e8 ora nota come reazione di Michaelis-Arbuzov. In seguito si dedic\u00f2 alla chimica della fenilidrazina e alla sintesi di eterocicli azotati. \nOpere.\nGli studi di Michaelis sono documentati da circa 250 articoli su riviste specializzate. Scrisse inoltre due libri:"}
{"id": "3857773", "revid": "1728", "url": "https://it.wikipedia.org/wiki?curid=3857773", "title": "Biga veloce", "text": ""}
{"id": "3857776", "revid": "287204", "url": "https://it.wikipedia.org/wiki?curid=3857776", "title": "Hud\u010dice", "text": "Hud\u010dice \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3857777", "revid": "287204", "url": "https://it.wikipedia.org/wiki?curid=3857777", "title": "Hudcice", "text": ""}
{"id": "3857780", "revid": "287204", "url": "https://it.wikipedia.org/wiki?curid=3857780", "title": "Hvozdany", "text": ""}
{"id": "3857781", "revid": "1728", "url": "https://it.wikipedia.org/wiki?curid=3857781", "title": "Quadriga veloce", "text": ""}
{"id": "3857782", "revid": "599013", "url": "https://it.wikipedia.org/wiki?curid=3857782", "title": "Guillermo Castro", "text": "Carriera.\nPrese parte con la Nazionale salvadoregna ai Giochi Olimpici del 1968 e ai Mondiali del 1970."}
{"id": "3857784", "revid": "838137", "url": "https://it.wikipedia.org/wiki?curid=3857784", "title": "Pallavolo femminile agli XI Giochi del Mediterraneo", "text": "Il V campionato di pallavolo femminile ai Giochi del Mediterraneo si \u00e8 svolto nel 1991 ad Atene, in Grecia, durante gli XI Giochi del Mediterraneo. Al torneo hanno partecipato 7 squadre nazionali di stati che si affacciano sul Mar Mediterraneo e la vittoria finale \u00e8 andata per la terza volta all'Italia.\nPodio.\nCampione.\nItalia(Terzo titolo)\nSecondo posto.\nTurchia\nTerzo posto.\nGrecia"}
{"id": "3857785", "revid": "287204", "url": "https://it.wikipedia.org/wiki?curid=3857785", "title": "Plantation Open 2012", "text": "Il Plantation Open 2012 (USA F1 Futures 2012) \u00e8 stato un torneo di tennis facente della categoria ITF Women's Circuit nell'ambito dell'ITF Women's Circuit 2012 e dell'ITF Men's Circuit nell'ambito dell'ITF Men's Circuit 2012. Sia il torneo maschile che quello femminile si sono giocati a Plantation negli USA: quello maschile dal 9 e l'16 gennaio, quello femminile da 17 al 22 gennaio su campi in terra battuta.\nCampioni.\nSingolare maschile.\n Jack Sock ha battuto in finale Jason Kubler 6\u20131, 7\u20136(7\u20135)\nDoppio maschile.\n Drew Courtney / Jarmere Jenkins hanno battuto in finale Nicholas Monroe / Jack Sock 7\u20136(7\u20133), 7\u20135\nSingolare femminile.\n Lauren Davis ha battuto in finale Gail Brodsky 6\u20134, 6\u20131\nDoppio femminile.\n Catalina Casta\u00f1o / Laura Thorpe hanno battuto in finale Jessica Pegula / Ahsha Rolle 6\u20134, 6\u20132"}
{"id": "3857792", "revid": "599013", "url": "https://it.wikipedia.org/wiki?curid=3857792", "title": "Stadio del ghiaccio Alvise De Toni", "text": "Lo stadio del ghiaccio Alvise De Toni \u00e8 il palaghiaccio di Alleghe (BL). Ha una capienza di circa 2.500 spettatori (distribuiti su due gradinate e una curva) ed ospita le partite interne dell'Alleghe Hockey, formazione militante nella serie cadetta del campionato italiano di hockey su ghiaccio.\nStoria.\nLa struttura, costruita nel 1975, \u00e8 stata modificata pi\u00f9 volte; la copertura, realizzata per la XII Universiade invernale, \u00e8 del 1984 mentre al 2006 \u00e8 datato l'ultimo ammodernamento con la chiusura delle pareti, il rifacimento di gradinate ed accesso e la creazione della adiacente sala congressi di 188 posti gestita dal comune di Alleghe.\nLo stadio \u00e8 intitolato ad Alvise De Toni, tecnico alleghese sequestrato ed ucciso nel 1984, mentre si trovava in Mozambico per seguire il cantiere di una diga. Il regime marxista mozambicano accus\u00f2 dell'omicidio i guerriglieri nemici della Renamo, ma pare invece che esso fosse dovuto a motivazione non politiche bens\u00ec puramente personali "}
{"id": "3857793", "revid": "72396", "url": "https://it.wikipedia.org/wiki?curid=3857793", "title": "Carlo Bossi (poeta)", "text": ""}
{"id": "3857794", "revid": "699852", "url": "https://it.wikipedia.org/wiki?curid=3857794", "title": "Monti Mrav", "text": "I Monti Mrav (in armeno \u0544\u057c\u0561\u057e\u056b \u056c\u0565\u057c\u0576\u0561\u0577\u0572\u0569\u0561, in azero Murov) sono una catena montuosa facente parte del sistema del Caucaso Minore che corre da ovest verso est separando l'Azerbaigian (Goranboy) dalla repubblica dell'Artsakh (gi\u00e0 \"repubblica del Nagorno Karabakh\") (distretti di Shahumian e Martakert).\nLe cime pi\u00f9 note sono il Monte Gamshasar (3724 metri) e l'omonimo Murov/Mrav (3343\u00a0m) ma tutti i rilievi della catena si mantengono sopra i tremila metri di altezza. Sia il versante meridionale che quello settentrionale sono coperti da fitti boschi.\nLa catena dei Mrav verso ovest si aggancia ai monti Sevan che dividono Armenia ed Azerbaigian, mentre ad est scema progressivamente verso la piana del Kura."}
{"id": "3857796", "revid": "1305772", "url": "https://it.wikipedia.org/wiki?curid=3857796", "title": "Bouvier", "text": "Per Bouvier si pu\u00f2 intendere:"}
{"id": "3857797", "revid": "110157", "url": "https://it.wikipedia.org/wiki?curid=3857797", "title": "Hvo\u017e\u010fany (Boemia centrale)", "text": "Hvo\u017e\u010fany \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3857798", "revid": "1712526", "url": "https://it.wikipedia.org/wiki?curid=3857798", "title": "Jean-Baptiste Bouvier", "text": "Biografia.\nJean-Baptiste Bouvier nacque in una famiglia di artigiani di una piccola localit\u00e0 della Mayenne. Esercit\u00f2 in giovent\u00f9 il mestiere paterno del falegname; pot\u00e9 tuttavia dedicarsi nel tempo libero allo studio dei classici sotto la guida del parroco. Nel 1805, all'et\u00e0 di 22 anni, entr\u00f2 nel seminario di Angers e fece rapidi progressi negli studi: fu ordinato sacerdote nel 1808 e nominato poco dopo professore di filosofia nel Collegio di Ch\u00e2teau-Gontier. Nel 1811 fu trasferito al seminario di Le Mans per insegnarvi filosofia e teologia morale. Nel 1819 fu nominato rettore del seminario e vicario generale della diocesi, incarico che ricopr\u00ec fino al 1834, quando fu consacrato vescovo di Le Mans.\nBouvier fu l'autore di due manuali scolastici che ebbero un grandissimo successo nei seminari cattolici europei e americani: \"Institutiones theologicae\" e \"Institutiones philosophicae\". Le due opere, in lingua latina, furono adottate a lungo, per lo meno fino al 1870, e ristampate pi\u00f9 volte. Le \"Institutiones theologicae\" furono pubblicate una prima volta in fascicoli separati a firma anche del vescovo di Le Mans von Pidoll, ed ebbero diffusione soprattutto nell'ambito della diocesi mansese. Successivamente, a partire dal 1836, Bouvier ne fece una edizione in sei volumi, pubblicata a Parigi, che ebbe un notevole successo soprattutto in Francia, Canada e Stati Uniti.\nL'opera tuttavia fu guardata con sospetto dalla Curia Romana, soprattutto durante il pontificato di papa Pio IX (eletto nel 1846), a causa di una tendenza al Gallicanesimo, la dottrina la quale concepiva la Chiesa cattolica in Francia per molti aspetti autonoma dal vescovo di Roma; in particolare, il Gallicanesimo sosteneva che l'autorit\u00e0 dei vescovi riuniti in concilio fosse superiore a quella dello stesso papa. Bouvier acconsent\u00ec a che la sua opera fosse corretta da teologi nominati da Pio IX; l'edizione revisionata, l'ottava edizione da quella iniziale, apparve nel 1853. Pio IX ebbe parole di stima per Bouvier: lo invit\u00f2 a Roma ad assistere alla definizione del dogma dell'Immacolata Concezione (8 dicembre 1854); a Roma Bouvier mor\u00ec pochi giorni dopo. Dopo la morte di Bouvier, la sua opera sub\u00ec ulteriori revisioni, per eliminare completamente le residue tracce di Gallicanesimo.\nGenealogia episcopale.\nLa genealogia episcopale \u00e8:"}
{"id": "3857801", "revid": "62748", "url": "https://it.wikipedia.org/wiki?curid=3857801", "title": "Antonio Giuseppe Bossi", "text": "Biografia.\nApparteneva ad una nota famiglia di stuccatori, che oltre a lui annover\u00f2 i suoi nipoti Lodovico, Materno e Agostino, tutti e tre attivi in Germania nel XVIII secolo. \nTrascorse un lungo periodo (1735-1764) a W\u00fcrzburg, dove divenne maestro incisore.\nEsecutore di numerosi rilievi nella chiesa di W\u00fcrzburg, non si stacc\u00f2 mai dallo stile italiano."}
{"id": "3857803", "revid": "599013", "url": "https://it.wikipedia.org/wiki?curid=3857803", "title": "Elmer Acevedo", "text": "Carriera.\nPrese parte con la Nazionale salvadoregna ai Giochi Olimpici del 1968 e Mondiali del 1970, prima di ritirarsi nel 1972 per un grave infortunio."}
{"id": "3857804", "revid": "767487", "url": "https://it.wikipedia.org/wiki?curid=3857804", "title": "Ace Sports Group Tennis Classic 2012", "text": "L'Ace Sports Group Tennis Classic 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Innisbrook negli USA dal 9 al 15 gennaio 2012 su campi in terra battuta e aveva un montepremi di $25,000.\nVincitori.\nSingolare.\n Grace Min ha battuto in finale Gail Brodsky 2\u20136, 6\u20132, 6\u20134\nDoppio.\n Dar'ja Kustova / Ioana Raluca Olaru hanno battuto in finale Gioia Barbieri / Nadejda Guskova 6\u20133, 6\u20131"}
{"id": "3857807", "revid": "621682", "url": "https://it.wikipedia.org/wiki?curid=3857807", "title": "\u00c1ngel Acevedo", "text": ""}
{"id": "3857810", "revid": "287204", "url": "https://it.wikipedia.org/wiki?curid=3857810", "title": "Donato Bossi", "text": "Modesto notaio, \u00e8 noto per la sua raccolta (1492) di storia viscontea, la \"Chronica bossiana\"."}
{"id": "3857821", "revid": "15756", "url": "https://it.wikipedia.org/wiki?curid=3857821", "title": "Granddad", "text": "Granddad \u00e8 un cortometraggio muto del 1913 diretto da Thomas H. Ince.\nTrama.\nMildred vive con suo nonno, Jabez Burr, veterano della Guerra Civile, a cui vuole molto bene. Un giorno riceve una lettera di suo padre che le annuncia di essersi risposato. Quando la nuova sposa scopre che Jabez \u00e8 un alcolista cerca di separarlo da Mildred. Per evitare ulteriori problemi Jabez decide di partire. A sua nipote racconta di essere felice e di lavorare in una grande fattoria ma, in realt\u00e0, la sua nuova vita \u00e8 molto pi\u00f9 misera.\nProduzione.\nIl film fu prodotto dalla Broncho Film Company.\nDistribuzione.\nDistribuito dalla Mutual, il film - un cortometraggio in due bobine - usc\u00ec nelle sale cinematografiche statunitensi il 23 luglio 1913. \u00c8 stato distribuito in DVD dall'Image Entertainment nel 2000."}
{"id": "3857825", "revid": "1543377", "url": "https://it.wikipedia.org/wiki?curid=3857825", "title": "Centre technique national Fernand Sastre", "text": "Il Centre technique national Fernand Sastre, meglio conosciuto come INF Clairefontaine, \u00e8 un'accademia nazionale specializzata nell'accrescimento e nell'allenamento di giovani e promettenti calciatori francesi. Aperta nel 1988 e intitolata a Fernand Sastre, presidente della FFF dal 1972 al 1984, l'accademia si trova nel villaggio di Clairefontaine-en-Yvelines, a circa 50 km da Parigi.\nClairefontaine \u00e8 una delle dodici accademie \"d'\u00e9lite\" situate nel territorio francese, supervisionate dalla Federazione calcistica francese. A Clairefontaine-en-Yvelines si allenano i migliori giocatori dell'\u00cele-de-France, mentre le altre undici accademie sono situate a Castelmaurou, Ch\u00e2teauroux, Li\u00e9vin, Dijon, Marsiglia, Ploufragan, Reims, R\u00e9union, Saint-S\u00e9bastien-sur-Loire, Talence e Vichy.\nEsempi di giovani campioni usciti da Clairefontaine sono Nicolas Anelka, Louis Saha, William Gallas, Thierry Henry, Kylian Mbapp\u00e9 e Alphonse Areola.\nStoria.\nNel 1976, la FFF diede vita al centro nazionale calcistico. Il progetto venne avviato da Stefan Kov\u00e1cs, che si ispir\u00f2 ai centri di formazione ed allenamento romeni. Sei anni dopo, la FFF scelse Clairefontaine come zona di costruzione per il centro sportivo. \nLa costruzione inizi\u00f2 nel 1985 e termin\u00f2 3 anni dopo, aprendo i battenti nel gennaio del 1988. \nDurante i mondiali del 1998, la struttura ospit\u00f2 la nazionale francese e nello stesso anno la FFF intitol\u00f2 il centro in onore di Fernand Sastre.\nI migliori talenti della regione militano al Clairefontaine dai 13 ai 15 anni per allenarsi e migliorare le proprie doti tecnico-fisiche. Buona parte di essi vengono poi spesso ingaggiati da importanti club francesi ed europei, conseguendo carriere soddisfacenti."}
{"id": "3857827", "revid": "599013", "url": "https://it.wikipedia.org/wiki?curid=3857827", "title": "Juan Ram\u00f3n Mart\u00ednez", "text": "Carriera.\nPrese parte con la Nazionale salvadoregna ai Giochi Olimpici del 1968 e ai Mondiali del 1970."}
{"id": "3857831", "revid": "74801", "url": "https://it.wikipedia.org/wiki?curid=3857831", "title": "Luigi Maria Bossi", "text": "Direttore dell'Istituto di ostetricia di Novara e di una clinica genovese, costru\u00ec un dilatatore eponimo per facilitare l'espulsione del neonato al parto.\nNel 1898, a Genova, effettu\u00f2 un'operazione chirurgica su Constance Lloyd, moglie di Oscar Wilde, che mor\u00ec pochi giorni dopo l'operazione.\nFu eletto al Parlamento per il Partito Socialista Italiano nella XXI legislatura del Regno d'Italia. Fu membro della loggia n.61 \"Giuseppe Mazzini\" del Droit Humain a Napoli. \nMor\u00ec assassinato dal marito di una paziente."}
{"id": "3857832", "revid": "838137", "url": "https://it.wikipedia.org/wiki?curid=3857832", "title": "Pallavolo femminile ai XII Giochi del Mediterraneo", "text": "Il VI campionato di pallavolo femminile ai Giochi del Mediterraneo si \u00e8 svolto nel 1993 nella Linguadoca-Rossiglione, in Francia, durante i XII Giochi del Mediterraneo. Al torneo hanno partecipato 6 squadre nazionali di stati che si affacciano sul Mar Mediterraneo e la vittoria finale \u00e8 andata per la prima volta alla Croazia.\nPodio.\nCampione.\nCroazia(Primo titolo)\nSecondo posto.\nFrancia\nTerzo posto.\nTurchia"}
{"id": "3857833", "revid": "601933", "url": "https://it.wikipedia.org/wiki?curid=3857833", "title": "Jean Baptiste Bouvier", "text": ""}
{"id": "3857834", "revid": "767487", "url": "https://it.wikipedia.org/wiki?curid=3857834", "title": "ITF Women's Circuit Pingguo 2012", "text": "L'ITF Women's Circuit Pingguo 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Pingguo in Cina dal 9 al 15 gennaio 2012 su campi in cemento e aveva un montepremi di $25,000.\nVincitori.\nSingolare.\n Zhao Yijing ha battuto in finale Erika Takao 6\u20132, 6\u20134\nDoppio.\n Kao Shao-yuan / Zhao Yijing hanno battuto in finale Liang Chen / Tian Ran 3\u20136, 7\u20136(7\u20133), [10\u20137]"}
{"id": "3857835", "revid": "46589525", "url": "https://it.wikipedia.org/wiki?curid=3857835", "title": "Sermone del Monte", "text": ""}
{"id": "3857838", "revid": "287204", "url": "https://it.wikipedia.org/wiki?curid=3857838", "title": "Juan Ramon Martinez", "text": ""}
{"id": "3857840", "revid": "599013", "url": "https://it.wikipedia.org/wiki?curid=3857840", "title": "Zach Scott", "text": ""}
{"id": "3857841", "revid": "1929898", "url": "https://it.wikipedia.org/wiki?curid=3857841", "title": "Ingannevole \u00e8 il cuore pi\u00f9 di ogni cosa (romanzo)", "text": "Ingannevole \u00e8 il cuore pi\u00f9 di ogni altra cosa \u00e8 il libro autobiografico di Laura Albert, che l'ha pubblicato con lo pseudonimo di J.T. Leroy.\nTrama.\nSarah, madre di Jeremiah LeRoy, al momento del parto ha soltanto quattordici anni; ha tentato in ogni modo di sbarazzarsi del bambino, ma il proprio padre, un predicatore fanatico, glielo impedisce. Appena nato, Jeremiah viene dato in adozione poich\u00e9 la madre \u00e8 considerata inadatta al ruolo di genitore. Quando Sarah compie diciotto anni decide di riprendersi il figlio, facendo causa alla famiglia adottiva e vincendola.\nDa quel momento la vita di Jeremiah cambia radicalmente, essendo suo malgrado costretto a trascorrere l'infanzia e l'adolescenza con la mamma tossicomane e prostituta, tranne in rari momenti in cui viene temporaneamente affidato ai nonni materni, dove ben pi\u00f9 che sulla strada, subisce molestie e abusi di ogni tipo, diventando ben presto anch'egli tossicodipendente.\nA tredici anni, definitivamente abbandonato da Sarah, incontra due musicisti falliti, Laura Albert e Geoffrey Knoop, che lo conducono in un consultorio per ragazzi disagiati, l'Adolescent Inpatient Psychiatric Program del McAuley Institute di San Francisco, dove incontra lo psicoterapeuta Terrance Owens che inizia su di lui una terapia risolutiva per dare una svolta alla sua vita."}
{"id": "3857842", "revid": "599013", "url": "https://it.wikipedia.org/wiki?curid=3857842", "title": "Jaime Portillo", "text": "Carriera.\nPrese parte con la Nazionale salvadoregna ai Mondiali del 1970."}
{"id": "3857843", "revid": "1632387", "url": "https://it.wikipedia.org/wiki?curid=3857843", "title": "Haloo Helsinki!", "text": "Gli Haloo Helsinki! (abbreviato in HH!) sono un gruppo musicale rock fondato nel 2006 e proveniente da Helsinki, in Finlandia.\nStoria.\nGli esordi (2006-2012).\nLa band si form\u00f2 ad Helsinki nell'autunno del 2006, quando i chitarristi Leo e Jere si incontrarono per formare un gruppo. Entrarono successivamente nel gruppo Elli, cantante e bassista, e Jukka, come batterista, che sostituisce un amico come batterista, assieme al nuovo manager, Peter \"Petteri\" Kokljuschkiniin.\nL'album di debutto, \"Haloo Helsinki!\", venne pubblicato il 13 agosto 2008 ed entr\u00f2 nella classifica finlandese raggiungendo la sesta posizione e rimanendo nella classifica per sette settimane.\nGli Haloo Helsinki! presentarono nel 2009 un brano per la compilation di YleX, \"Kes\u00e4kumi\", intitolato \"Mun syd\u00e4n sanoo niin\", e nel settembre del 2009 venne pubblicato pure il secondo album del gruppo, \"Enemm\u00e4n kuin el\u00e4\u00e4\". Il disco entr\u00f2 nella classifica finlandese raggiungendo la settima posizione e rimanendo nella classifica per quattro settimane.\nIl terzo album, \"III\", venne pubblicato il 2 marzo 2011. Il disco entr\u00f2 nella classifica finlandese raggiungendo la ottava posizione e rimanendo nella classifica per trentasei settimane, vendendo oltre 22000 copie e diventando cos\u00ec disco d'oro. Dal disco venne estratto il singolo \"Maailman toisella puolen\", che ebbe cos\u00ec grande successo da diventare disco di platino dato che vennero vendute oltre 12000 copie. Nello stesso anno sono stati candidati come miglior artista finlandese agli MTV Europe Music Awards 2011 ma si aggiudic\u00f2 il premio Lauri Yl\u00f6nen.\nCambio di etichetta (2012-2017).\nNel 2012 la band firm\u00f2 un nuovo contratto con la Ratas Music, abbandonando cos\u00ec la EMI Music Finland.\nL'8 febbraio 2013 \u00e8 stato pubblicato il quarto album della band, \"Maailma on tehty meit\u00e4 varten\", prodotto da Rauli Eskoli e da Gabi Hakanen, il quale \u00e8 stato anticipato dai singoli \"Huuda!\", pubblicato il 30 novembre 2012, e \"Vapaus k\u00e4teen j\u00e4\u00e4\", pubblicato il 1\u00ba febbraio 2013, il quale divenne disco d'oro per aver venduto oltre 6000 copie. Nello stesso anno sono stati candidati come miglior artista finlandese agli MTV Europe Music Awards 2013 ma si aggiudic\u00f2 il premio Isac Elliot.\nNel dicembre 2013 la band ha fondato una societ\u00e0 per azioni chiamata Haloo Music Group Oy.\nIl 14 agosto 2014 venne pubblicato il video del primo singolo, \"Beibi\", anticipando l'uscita del quinto album di studio, \"Kiitos ei ole kirosana\", pubblicato il 3 ottobre 2014. Assieme alla pubblicazione dell'album \u00e8 uscito anche il secondo singolo dell'album, \"Vihaan kyll\u00e4stynyt\", mentre il 30 gennaio 2015 \u00e8 stato pubblicato il terzo singolo dell'album, \"Kiitos ei ole kirosana\". Nello stesso anno sono stati pubblicati i singoli \"Kuussa tuulee\" e \"Pulp Fiction\".\nNell'ottobre 2015 la band rese pubblica la decisione di prendere un anno di pausa da concerti e spettacoli.\nIl 16 e il 17 novembre 2015 si tenne un concerto del gruppo all'Hartwall Arena, che fu registrato su CD e su DVD e pubblicato il 27 novembre 2015 sotto il nome di \"Arena\". Per lanciare il CD \u00e8 stato pubblicato un singolo promozionale, \"Seitsem\u00e4n miljardii\".\n\"Hulluuden Highway\", \"TEXAS\" e pausa (2017-2018).\nIl 2 dicembre 2016 esce il singolo \"Rakas\", che anticipa, assieme al secondo singolo, \"Hulluuden Highway\", pubblicato il 27 gennaio 2017, l'uscita del sesto album di studio, \"Hulluuden Highway\", avvenuta il 10 marzo 2017. Il terzo singolo estratto dall'album, \"Oh No Let's Go\", \u00e8 stato pubblicato il 13 giugno 2017. Il 15 settembre dello stesso anno viene pubblicato \"Tuntematon\", colonna sonora del film \"Tuntematon sotilas\", e a dicembre \"Joulun kanssas jaa\", un singolo natalizio in cui compare Cantores Minores, il coro di voci bianche della cattedrale di Helsinki. Il 4 febbraio 2018, in occasione degli Emma gaala, pubblicano il brano \"Texas\", che prevede la collaborazione del duo rap finlandese JVG, anticipando cos\u00ec l'uscita dell'EP omonimo, avvenuta il 17 maggio 2018.\nA giugno la band decide di prendersi una pausa di oltre due anni, per ritornare nel 2021 con un nuovo album. Nel frattempo, Elli, ad ottobre, annuncia di intraprendere una carriera solista sotto lo pseudonimo di Ellips. Il primo singolo, \"Maailma on rikki\", verr\u00e0 pubblicato il 18 gennaio 2019 mentre il suo primo album \u00e8 previsto per la primavera del 2019 per poi iniziare un tour."}
{"id": "3857844", "revid": "767487", "url": "https://it.wikipedia.org/wiki?curid=3857844", "title": "Prestito espressivo", "text": "Un prestito espressivo \u00e8 una parola che una determinata lingua prende in prestito da un'altra, facendola assomigliare a una parola autoctona o a un'onomatopea. I prestiti espressivi sono difficili da identificare. La differenza tra un'etimologia popolare e un prestito espressivo consiste nel fatto che la prima si basa sul fraintendimento, mentre il secondo subisce di proposito un cambiamento: il parlante che prende in prestito il termine, infatti, sa molto bene che le sue caratteristiche fonetiche e il suo significato sono diversi da quelli del vocabolo di partenza.\nIl finlandese sud-occidentale, per esempio, ha molti prestiti espressivi. La lingua a cui maggiormente attinge, il russo, non utilizza le vocali anteriori \"y\", \"\u00e4\" e \"\u00f6\" [y \u00e6 \u00f8], pertanto, di solito si aggiungono questi suoni alle parole prese in prestito per abbassare il grado di estraneit\u00e0 che altrimenti conserverebbero."}
{"id": "3857847", "revid": "1305772", "url": "https://it.wikipedia.org/wiki?curid=3857847", "title": "Jesenice (distretto di P\u0159\u00edbram)", "text": "Jesenice \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3857848", "revid": "124427955", "url": "https://it.wikipedia.org/wiki?curid=3857848", "title": "Pascual Madoz", "text": "Biografia.\nGiovane combattente spagnolo contro la Francia, fu scacciato dalla monarchia assoluta, ma poco pi\u00f9 tardi riabilitato da un'amnistia.\nPrese a dirigere (1835) \"El Catal\u00e1n\", manifestando idee profondamente progressiste.\nRivoluzionario (1854), divenne ministro delle finanze e fu autore della Desamortizaci\u00f3n di Mendiz\u00e1bal.\nNuovamente in esilio e nuovamente rivoluzionario (1868) govern\u00f2 Madrid fino alla morte.\nFu Presidente del Governo spagnolo dal 30 settembre 1868 al 3 ottobre dello stesso anno."}
{"id": "3857854", "revid": "838137", "url": "https://it.wikipedia.org/wiki?curid=3857854", "title": "Pallavolo femminile ai XIII Giochi del Mediterraneo", "text": "Il VII campionato di pallavolo femminile ai Giochi del Mediterraneo si \u00e8 svolto nel 1997 a Bari, in Italia, durante i XIII Giochi del Mediterraneo. Al torneo hanno partecipato 4 squadre nazionali di stati che si affacciano sul Mar Mediterraneo e la vittoria finale \u00e8 andata per la quarta volta all'Italia.\nPodio.\nCampione.\nItalia(Quarto titolo)\nSecondo posto.\nTurchia\nTerzo posto.\nFrancia"}
{"id": "3857855", "revid": "767487", "url": "https://it.wikipedia.org/wiki?curid=3857855", "title": "Jablonn\u00e1", "text": "Jablonn\u00e1 \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3857856", "revid": "9253", "url": "https://it.wikipedia.org/wiki?curid=3857856", "title": "Bambina prodigio", "text": ""}
{"id": "3857858", "revid": "767487", "url": "https://it.wikipedia.org/wiki?curid=3857858", "title": "The Quakeress", "text": "The Quakeress \u00e8 un cortometraggio muto del 1913 diretto da Raymond B. West.\nProduzione.\nIl film fu prodotto da Thomas H. Ince per la Broncho Film Company.\nDistribuzione.\nDistribuito dalla Mutual, il film - un cortometraggio in due bobine - usc\u00ec nelle sale cinematografiche statunitensi il 13 aprile 1913."}
{"id": "3857862", "revid": "690868", "url": "https://it.wikipedia.org/wiki?curid=3857862", "title": "Doppia vu", "text": ""}
{"id": "3857863", "revid": "46590050", "url": "https://it.wikipedia.org/wiki?curid=3857863", "title": "Copeta", "text": ""}
{"id": "3857869", "revid": "1543377", "url": "https://it.wikipedia.org/wiki?curid=3857869", "title": "Camera Image File Format", "text": "In fotografia digitale il Camera Image File Format (CIFF) \u00e8 un formato di file immagine RAW progettato da Canon e utilizzato anche come contenitore per memorizzare metadati in APPO o immagini JPEG. Le specifiche sono state rese disponibili il 12 febbraio 1997.\nL'ultima revisione di questo standard \u00e8 la 4 del 24 dicembre 1997. Il formato CRW (Canon Raw) scritto in CIFF non \u00e8 stato pi\u00f9 utilizzato da Canon essendo stato sostituito dal CR2 basato sul formato immagine TIFF.\nFotocamere digitali.\nIl formato CRW era supportato nelle primissime fotocamere digitali Canon:\nSoftware che supportano il CRW.\nOltre ai software Canon ZoomBrowser e Digital Photo Professional, diversi altri software hanno il supporto per leggere, e qualche volta scrivere, i file CRW come:: "}
{"id": "3857870", "revid": "709565", "url": "https://it.wikipedia.org/wiki?curid=3857870", "title": "Stagione NASCAR 1949", "text": "La NASCAR Strictly Stock 1949 (attuale NASCAR Sprint Cup Series) \u00e8 stata la 1\u00aa della storia della NASCAR.\nCronaca.\nDisputata nel 1949, un anno prima della prima edizione del Campionato del Mondo di Formula 1, fu una lotta tra i piloti Lee Petty e Red Byron, cha alla fine si aggiudic\u00f2 il titolo."}
{"id": "3857877", "revid": "767487", "url": "https://it.wikipedia.org/wiki?curid=3857877", "title": "Mike Seamon", "text": "Carriera.\nHa giocato in MLS con i Seattle Sounders, con i quali tra il 2010 ed il 2012 ha inoltre disputato anche 8 partite nella CONCACAF Champions League.\nStatistiche.\nPresenze e reti nei club.\n\"Statistiche aggiornate al novembre 2013.\""}
{"id": "3857883", "revid": "72396", "url": "https://it.wikipedia.org/wiki?curid=3857883", "title": "Alberto Marmont", "text": "Biografia.\nNato a Catania il 20 dicembre 1918 , fu primario di Ematologia dell'ospedale San Martino di Genova, citt\u00e0 in cui si era laureato. Nel 1976 fu il primo ad eseguire un trapianto di midollo osseo su un paziente affetto da Anemia aplastica. Divenne Presidente della Societ\u00e0 Italiana di Ematologia (SIE) e dal 1986 al 1988 del Gruppo Europeo per il Trapianto di Midollo (EBMT). Si dedic\u00f2 anche alla ricerca sul lupus. \nIl 30 marzo 1990 ricevette la Medaglia d'oro al merito della sanit\u00e0 pubblica. Nel 2004 il Presidente della Repubblica, Carlo Azeglio Ciampi lo nomin\u00f2 Cavaliere di Gran Croce Ordine al Merito della Repubblica Italiana. Nel 2008, a Palazzo Tursi, ricevette dalle mani del sindaco di Genova Marta Vincenzi \"il Grifo d'oro\", la massima onorificenza cittadina. \nFaceva parte del comitato scientifico della Fondazione Edoardo Garrone ."}
{"id": "3857884", "revid": "1310927", "url": "https://it.wikipedia.org/wiki?curid=3857884", "title": "Greg Draper", "text": "\u00c8 il primo calciatore non britannico ad essere diventato capocannoniere nel campionato gallese."}
{"id": "3857885", "revid": "123403940", "url": "https://it.wikipedia.org/wiki?curid=3857885", "title": "Radio-T\u00e9l\u00e9vision nationale congolaise", "text": "La Radio-T\u00e9l\u00e9vision nationale congolaise (RTNC) \u00e8 l'ente radio televisivo pubblico della Repubblica Democratica del Congo.\nStoria.\nQuesto ente venne creato nel 1945. Nel 1976, sotto il regime di Mobutu, iniziarono le trasmissioni televisive con la nascita di RTNC 1, mentre nel 1999 venne creato il secondo canale RTNC 2.\nFino agli anni 1990, questo ente aveva il monopolio nelle trasmissioni radiofoniche e televisive.\nTelevisione.\nLa RTNC possiede due reti televisive:"}
{"id": "3857886", "revid": "131358", "url": "https://it.wikipedia.org/wiki?curid=3857886", "title": "FC Botev Vraca", "text": ""}
{"id": "3857889", "revid": "131358", "url": "https://it.wikipedia.org/wiki?curid=3857889", "title": "Botev Vraca", "text": ""}
{"id": "3857890", "revid": "131358", "url": "https://it.wikipedia.org/wiki?curid=3857890", "title": "FC Botev Vratsa", "text": ""}
{"id": "3857891", "revid": "131358", "url": "https://it.wikipedia.org/wiki?curid=3857891", "title": "Botev Vratsa", "text": ""}
{"id": "3857902", "revid": "74801", "url": "https://it.wikipedia.org/wiki?curid=3857902", "title": "Hancock (Michigan)", "text": "Hancock \u00e8 una citt\u00e0 degli Stati Uniti d'America situata nella Contea di Houghton, la pi\u00f9 settentrionale dello Stato del Michigan. Si trova nella Penisola di Keweenaw, detta anche Copper Island. Secondo il censimento del 2010, la popolazione \u00e8 di persone. Hancock \u00e8 gemellata con la citt\u00e0 finlandese di Porvoo.\nStoria.\nIl territorio su cui fu costruita la citt\u00e0 di Hancock apparteneva in origine a James Hick.\nIl suo edificio pi\u00f9 antico \u00e8 una capanna di tronchi eretta nel 1846 presso il Ruggles Mining Claim; oggi non \u00e8 pi\u00f9 visibile poich\u00e9 al suo posto sorgono gli edifici dello Houghton County Garage. Ne fu proprietario Christopher Columbus Douglass, che vi risiedette dal 1852. La Quincy Mining Company fond\u00f2 Hancock nel 1859 dopo aver acquistato da Douglass il terreno, sul quale edific\u00f2 un ufficio e una miniera.\nIl primo negozio di Hancock fu costruito dai fratelli Leopold nel 1858; il negozio ospitava anche il primo ufficio postale. Samuel Hill, un agente della Quincy Mining Company, redasse la mappa del paese nel 1859. Negli anni sessanta dell'Ottocento apr\u00ec a Hancock la fonderia di Portage Lake.\nNel 1869 il 75% del villaggio fu distrutto da un incendio. Un episodio simile accadde anche negli anni quaranta, quando buona parte del centro fu fortemente danneggiata. La ferrovia del Mineral Range inizi\u00f2 a trasportare merci e persone tra Hancock e Calumet nel 1873.\nNel 1903 Hancock fu riconosciuto come citt\u00e0.\nGeografia fisica.\nSecondo l'ufficio del censimento statunitense, la citt\u00e0 occupa un'area di ), di cui (12,28%) da acqua. Hancock \u00e8 collegata a Houghton tramite il Portage Lake Lift Bridge, che attraversa la dragata Keweenaw Waterway."}
{"id": "3857907", "revid": "767487", "url": "https://it.wikipedia.org/wiki?curid=3857907", "title": "Girls Against Boys", "text": "I Girls Against Boys sono un gruppo post-hardcore nato nel 1988 a Washington e ora attivo a New York.\nIl sound del gruppo \u00e8 caratterizzato dall'insolito utilizzo di due bassi e dalla ruvida voce di Scott McCloud."}
{"id": "3857908", "revid": "36426", "url": "https://it.wikipedia.org/wiki?curid=3857908", "title": "Strage degli Innocenti (Reni)", "text": ""}
{"id": "3857909", "revid": "36426", "url": "https://it.wikipedia.org/wiki?curid=3857909", "title": "Strage degli Innocenti (Poussin)", "text": ""}
{"id": "3857910", "revid": "110157", "url": "https://it.wikipedia.org/wiki?curid=3857910", "title": "Servando Carrasco", "text": "Vita privata.\nIl 31 dicembre 2014 si \u00e8 sposato con la calciatrice statunitense Alex Morgan; la coppia ha una figlia, Charlie Elena, nata il 7 maggio 2020."}
{"id": "3857912", "revid": "339392", "url": "https://it.wikipedia.org/wiki?curid=3857912", "title": "Ellisse di Von Mises", "text": ""}
{"id": "3857913", "revid": "30753", "url": "https://it.wikipedia.org/wiki?curid=3857913", "title": "Aglabiti", "text": ""}
{"id": "3857916", "revid": "46590633", "url": "https://it.wikipedia.org/wiki?curid=3857916", "title": "Esagono di Tresca", "text": ""}
{"id": "3857919", "revid": "62748", "url": "https://it.wikipedia.org/wiki?curid=3857919", "title": "Pista di sci", "text": ""}
{"id": "3857921", "revid": "46928263", "url": "https://it.wikipedia.org/wiki?curid=3857921", "title": "Criterio di Mohr", "text": ""}
{"id": "3857922", "revid": "1543377", "url": "https://it.wikipedia.org/wiki?curid=3857922", "title": "USS Honolulu (CL-48)", "text": "La USS \"Honolulu\" (Pennant number CL-48) fu un incrociatore leggero della United States Navy, ultima unit\u00e0 della classe Brooklyn. Entrata in servizio nel giugno del 1938, la nave fu attiva durante la seconda guerra mondiale sul fronte del Pacifico; radiata nel febbraio del 1947 e posta in riserva, fu venduta per la demolizione nel novembre del 1959.\nStoria.\nImpostata il 10 settembre 1935 nel cantiere Navy Yard di New York, la nave fu varata il 26 agosto 1937 con il nome di \"Honolulu\", in onore dell'omonima citt\u00e0 capitale delle Hawaii; madrina del varo fu Helen Poindexter, figlia del governatore delle Hawaii Joseph Poindexter. L'incrociatore entr\u00f2 poi in servizio il 15 giugno del 1938 sotto il comando del capitano Oscar Smith: dopo una crociera addestrativa in Inghilterra, l'unit\u00e0 prese parte ad esercitazioni nel Mare caraibico prima di essere assegnata alla flotta dell'oceano Pacifico, arrivando a San Pedro il 14 giugno 1939. Per tutto il 1940 fece base a Long Beach, prima di essere assegnata a Pearl Harbor il 5 novembre 1940.\nIl 7 dicembre 1941 la \"Honolulu\" si trovava in porto al momento dell'attacco giapponese a Pearl Harbor: l'incrociatore fu attaccato intorno alle 9:20 dalla seconda ondata di aerei nipponici, subendo danni non gravi dall'esplosione ravvicinata di una bomba. Riparata, la nave torn\u00f2 operativa il 12 gennaio 1942, venendo impiegata in operazioni di scorta a convogli navali tra gli Stati Uniti, l'Australia e le Samoa; il 29 maggio l'incrociatore fu inviato nella zona delle isole Aleutine, bombardando la guarnigione giapponese di Kiska il 7 agosto e fornendo protezione allo sbarco dei reparti americani su Adak. Rientrata a San Francisco per riparazioni di routine, la nave ripart\u00ec il 3 novembre 1942 alla volta di Numea, raggiungendo poi pi\u00f9 tardi quello stesso mese le isole Salomone per prendere parte alla campagna di Guadalcanal: il 30 novembre la \"Honolulu\" prese parte alla battaglia di Tassafaronga, senza riportare danni; operando dalla base di Espiritu Santo, l'incrociatore partecip\u00f2 sul principio del 1943 ai raid navali americani contro le unit\u00e0 giapponesi intente a rifornire la guarnigione di Guadalcanal (il cosiddetto \"Tokyo Express\"), oltre ai bombardamenti delle posizioni nemiche sull'isola di Nuova Georgia.\nAlla met\u00e0 del 1943 la \"Honolulu\" partecip\u00f2 alle operazioni navali americane nei dintorni della Nuova Georgia: il 6 luglio 1943 l'incrociatore prese parte alla battaglia del Golfo di Kula, contribuendo ad affondare il cacciatorpediniere giapponese \"Niizuki\", mentre il 16 luglio seguente combatt\u00e9 nella battaglia di Kolombangara, partecipando all'affondamento dell'incrociatore leggero \"Jintsu\" ma subendo gravi danni dopo essere stato colpito da un siluro; rientrata a Tulagi per riparazioni di emergenza, la nave fu poi inviata a Pearl Harbor, dove rimase in cantiere fino al 17 novembre 1943. Ritornata alle Salomone ai primi di dicembre, partecip\u00f2 alle operazioni di bombardamento delle installazioni giapponesi sull'isola di Bougainville; nel giugno del 1944 fu inviata a prendere parte alla campagna delle isole Marianne e Palau, operando al largo delle isole di Saipan, Guam e Palau in appoggio alle forze di invasione americane. Il 12 ottobre l'incrociatore fu distaccato per fornire appoggio all'invasione americana di Leyte, nelle Filippine: il 20 ottobre, durante una missione di bombardamento, la \"Honolulu\" fu colpita dal siluro lanciato da un aereo giapponese, subendo gravi danni che la costrinsero a rientrare in patria per le riparazioni.\nArrivata a Norfolk il 20 dicembre 1944, la nave rimase in cantiere per le riparazioni fino alla conclusione delle ostilit\u00e0, ritornando operativa nell'ottobre del 1945; dopo essere stata impiegata in compiti di addestramento, il 3 febbraio 1947 la nave fu radiata e posta in riserva nel porto di Filadelfia. Lo scafo fu poi venduto per la demolizione il 17 novembre 1959."}
{"id": "3857925", "revid": "287204", "url": "https://it.wikipedia.org/wiki?curid=3857925", "title": "Sonic Free Riders", "text": " \u00e8 uno dei primi videogiochi con controllo di movimento, grazie al Microsoft Kinect, della serie \"Sonic\". Il gioco \u00e8 praticamente la versione aggiornata per Microsoft Kinect del gioco \"Sonic Riders\" (ma con una trama diversa) e uno dei titoli di lancio del Kinect, pubblicato il 4 novembre 2010 in Nord America, il 10 novembre in Europa, il 18 novembre in Australia e il 20 novembre in Giappone.\nModalit\u00e0 di gioco.\nIl gioco \u00e8 incentrato sull'utilizzo del proprio corpo per controllare il personaggio scelto attraverso il percorso. Le azioni includono inclinare il proprio corpo per manovrare l'Extreme Gear, la tavola volante utilizzata nel gioco, simulare una pedata per incrementare la velocit\u00e0, e saltare, per fare delle evoluzioni e ottenere un punteggio (identico a quelli a cui hanno abituato i precedenti episodi dell'intera serie) che se alti (A, A+, S e S+) permettono di imboccare scorciatoie e passaggi pi\u00f9 veloci. Il giocatore deve inoltre utilizzare altri mezzi per proseguire, come moto d'acqua o carrelli da minatori, con cui usare i giusti movimenti per seguire il corretto percorso e non rallentare o subire danni. Inoltre in alcuni brevi tratti si deve mimare una nuotata per superare il tratto sott'acqua. Raccogliendo abbastanza anelli, si pu\u00f2 aumentare il livello e le abilit\u00e0 dei singoli personaggi.\nCi sono diversi power-up e armi, e ognuno richiede specifici movimenti per attivarli, come il \"Razzo a Impatto\" che viene lanciato come un pallone da football, o uno speciale boost che \u00e8 attivato scuotendo la mano come si scuote una lattina (la \"Lattina Esplosiva\").\nCome nei precedenti titoli, i personaggi sono classificati in Velocit\u00e0 (Speed), Volo (Flight) e Potenza (Power). I giocatori possono equipaggiare i propri Gear con speciali abilit\u00e0 e potenziamenti, come una migliore maneggevolezza o l'abilit\u00e0 di rompere barriere, che possono essere poi cambiate durante ogni gara in base alla propria postura.\nLa principale campagna in single-player \u00e8 il \"Grand Prix Mode\", dove si seleziona uno dei diversi team di personaggi con cui giocare durante la storia. Oltre alle modalit\u00e0 \"Time Attack\" e \"Free Racer\", \"Sonic Free Riders\" offre anche alcune modalit\u00e0 multiplayer che possono essere giocate in cooperazione. \"Tag Mode\" permette a due giocatori di gareggiare assieme, richiedendo coordinazione e sincronismo per fare evoluzioni combinate, mentre nel \"Relay Mode\", giocabile al massimo da 4 giocatori, richiede dei compagni di squadra per scambiarsi di posto a ogni giro. Il multiplayer locale supporta due giocatori attivi mentre il multiplayer online supporta un giocatore per console e fino a 8 giocatori. Il gioco supporta inoltre il riconoscimento vocale, permettendo ai giocatori di navigare i menu usando la propria voce.\nTrama.\nDr. Ivo \"Eggman\" Robotnik sta tenendo un secondo \"EX World Grand Prix\", offrendo in premio denaro e tesori. I premi sono i \"Ghost Queens of Babylon\". Questa volta mette in gara quattro team invece di due, per vedere chi \u00e8 il migliore. In realt\u00e0 il suo reale motivo \u00e8 raccogliere dati da tutti i partecipanti per programmare i suoi robot E-10000G. Il piano di Eggman viene scoperto, ma in realt\u00e0 la vera mente non \u00e8 lui, bens\u00ec Metal Sonic, che ha tradito Eggman e ha copiato ogni dato dei team (proprio come aveva fatto in Sonic Heroes). Metal Sonic si scontra con il vero Sonic nella gara finale, ma perde ed \u00e8 costretto a fuggire. Nonostante Eggman se ne sia preso gioco, ci\u00f2 che conta \u00e8 che tutti si siano divertiti.\nDoppiaggio.\nMentre i doppiatori originali giapponesi sono ancora una volta gli stessi come negli altri videogiochi della serie, questo \u00e8 il primo gioco dove tutti i doppiatori americani di 4Kids sono stati rimpiazzati dai doppiatori di Studiopolis. Come in \"Sonic Colours\", sono state rimpiazzate tutte le voci, lasciando solo Mike Pollock nel cast continuando il suo ruolo come Eggman. Sebbene siano incluse nel disco di gioco entrambe le tracce sia giapponese che inglese, non c'\u00e8 un'opzione specifica per passare da una all'altra, in nessuna versione regionale. Il gioco setta sia il testo che la lingua di default, seguendo le impostazioni della lingua della console, cosicch\u00e9 l'unico modo di modificarla \u00e8 cambiando le impostazioni della Xbox.\nIn Italia il doppiaggio \u00e8 stato mantenuto e solo i sottotitoli sono stati tradotti.\nAccoglienza.\nIl gioco \u00e8 stato uno dei migliori titoli di lancio della periferica Microsoft Kinect, ha venduto molte copie soprattutto in Giappone ottenendo una edizione platino nel proprio paese d'origine.\nTuttavia, la critica in generale non ha accolto positivamente il gioco. Secondo 1UP.com il gioco semplicemente \"non funziona\".\nPer GameSpot e SpazioGames il vero problema sono i comandi, imprecisi e in ritardo, che rendono l'esperienza di gioco frustrante.\nSecondo GamesRadar la novit\u00e0 del Kinect \u00e8 accettabile, ma mancano i contenuti e le infrastrutture online sono carenti.\nPer IGN l'audio, la grafica, i contenuti, i personaggi sono buoni, ma i menu non sono ben curati, sebbene i controlli siano divertenti quando ci si prende la mano.\nComunque per GameSpot e Official Xbox Magazine il comparto video e i percorsi, come i contenuti sbloccabili e le modalit\u00e0 multiplayer, sono ben curati e degni di nota.\nSecondo Eurogamer, e MondoXbox i le idee di fondo sono buone e il potenziale molto, ma l'imprecisione dei movimenti \u00e8 fastidiosa e ci\u00f2 compromette l'intero gioco. In particolare per MondoXbox il tempismo risulta fondamentale e serve un po' di pratica per giocare al meglio.\nSecondo Multiplayer.it il controllo dei movimenti in realt\u00e0 \u00e8 possibile, basta solo utilizzare alcuni accorgimenti per non rendere l'esperienza di gioco frustrante. Inoltre la difficolt\u00e0 \u00e8 generalmente alta, e sebbene i menu siano mal curati, il gioco ha una buona profondit\u00e0 e buoni contenuti."}
{"id": "3857926", "revid": "889336", "url": "https://it.wikipedia.org/wiki?curid=3857926", "title": "Nampalys Mendy", "text": "Caratteristiche tecniche.\nDi ruolo centrocampista, dispone di buona qualit\u00e0 di passaggio e velocit\u00e0 con la palla tra i piedi in progressione, oltre a essere bravo in marcatura, sia stretta che in campo aperto. Si distingue anche nei movimenti senza palla.\nCarriera.\nClub.\nMonaco.\nil 28 aprile del 2010, Nampalys firma il suo primo contratto da professionista con il Monaco. Il giovane centrocampista della Nazionale Under 18 ha firmato un contratto al club del Principato valido per tre anni.\nNizza e Leicester City.\nIl 1\u00ba luglio 2013 passa a parametro zero al . Lascia l'OGC dopo 3 stagioni dove ha disputato delle buone stagioni con 110 presenze e 1 solo gol all'attivo, sul finire della stagione 2015-2016 decide di trasferirsi nella squadra campione d'Inghilterra, il Leicester City.\nIl 3 luglio 2016 passa al per 15.5 milioni di euro e firma un contratto quadriennale con le Foxes.\nIl 30 luglio 2017 torna al in prestito per tutta la stagione. Conclude la sua seconda esperienza in costa azzurra con 14 presenze in campionato, facendo ritorno in Inghilterra.\nAl termine della stagione 2019-2020, alla scadenza del suo contratto con il , il 24 agosto 2020 rinnova il suo contratto fino al 2022."}
{"id": "3857933", "revid": "599013", "url": "https://it.wikipedia.org/wiki?curid=3857933", "title": "Roger Levesque", "text": ""}
{"id": "3857938", "revid": "1494169", "url": "https://it.wikipedia.org/wiki?curid=3857938", "title": "USS Honolulu", "text": "USS \"Honolulu\" (dal nome dell'omonima capitale delle Hawaii) fu il nome di tre unit\u00e0 navali della United States Navy:"}
{"id": "3857944", "revid": "458786", "url": "https://it.wikipedia.org/wiki?curid=3857944", "title": "Sergej Par\u0161ivljuk", "text": "Carriera.\nClub.\nHa debuttato nella massima serie del campionato russo con lo Spartak Mosca nel 2007, giocando anche in UEFA Champions League e in Coppa UEFA/UEFA Europa League.\nNazionale.\nIl 3 settembre 2014 ha esordito con la nazionale maggiore russa nell'amichevole vinta per 4-0 contro l'Azerbaigian."}
{"id": "3857949", "revid": "643662", "url": "https://it.wikipedia.org/wiki?curid=3857949", "title": "Sergei Parshivlyuk", "text": ""}
{"id": "3857950", "revid": "643662", "url": "https://it.wikipedia.org/wiki?curid=3857950", "title": "Sergey Parshivlyuk", "text": ""}
{"id": "3857953", "revid": "36426", "url": "https://it.wikipedia.org/wiki?curid=3857953", "title": "Ernesto d'Asburgo", "text": ""}
{"id": "3857955", "revid": "155634", "url": "https://it.wikipedia.org/wiki?curid=3857955", "title": "Australian Open 2012 - Doppio maschile", "text": "I detentori del titolo erano Bob e Mike Bryan, ma sono stati battuti in finale da Leander Paes e Radek \u0160t\u011bp\u00e1nek per 7-61, 6-2."}
{"id": "3857956", "revid": "9172", "url": "https://it.wikipedia.org/wiki?curid=3857956", "title": "Strage degli innocenti (Bruegel)", "text": "La Strage degli innocenti \u00e8 un dipinto olio su tavola (109,2x154,9\u00a0cm) di Pieter Bruegel il Vecchio, databile al 1564 circa e conservato nella Royal Collection presso il Castello di Windsor. Ne esiste una seconda versione (116x160 cm), da alcuni considerata di derivazione, nel Kunsthistorisches Museum di Vienna. Altre versioni sono note, tra cui una al Museo Brukenthal di Sibiu.\nStoria.\nUna \"Strage degli innocenti\" di Bruegel appartenne all'imperatore Rodolfo II, descritta da Karel van Mander nel 1604. Nell'inventario del 1621 era gi\u00e0 registrato come \"Saccheggio di villaggio\", quindi le modifiche iconografiche della versione inglese, presumibilmente quella originale, dovevano essere gi\u00e0 state messe in pratica. Erano state aggiunte delle fiamme che divampavano contro il cielo, rimosse nel restauro del 1941. In quell'occasione si decise anche di non rimuovere, invece, alcune alterazioni storicizzate.\nDescrizione e stile.\nUn villaggio fiammingo innevato fa da sfondo alla scena della strage degli innocenti, con l'irruzione di un gruppo di soldati che cerca e uccide i bambini, nello sgomento generale delle madri.\nIn passato la versione delle collezioni reali inglesi era stata considerata copia e quella viennese l'originale, finch\u00e9 Grossmann, basandosi su esami radiografici, non ribalt\u00f2 questa convinzione, sostenendo che la prima presentasse brani di qualit\u00e0 migliore. La versione inglese \u00e8 infatti appesantita da ritocchi probabilmente seicenteschi, con i quali si camuff\u00f2 il tema trasformando i bambini uccisi per ordine di Erode, gli \"innocenti\", in sacchi o, per quanto riguarda il gruppo centrale, in oche. L'insieme si configur\u00f2 quindi come un semplice saccheggio di un villaggio, piuttosto che come episodio biblico. La mano dell'artista si riconosce solo in alcuni brani non alterati, come nella parte dell'araldo a cavallo o nei volti tondeggianti di molte figure.\nUn'altra differenza tra le due versioni riguarda il capo degli armati, al centro, che nella versione inglese ha il volto coperto dall'elmo, mentre in quella viennese mostra il viso barbuto ed \u00e8 stato identificato con il Duca d'Alba, sanguinario invasore dei Paesi Bassi per conto della Spagna. Se tale identificazione fosse reale, il dipinto viennese sarebbe da posticipare al 1567, anno dell'invasione."}
{"id": "3857961", "revid": "70217", "url": "https://it.wikipedia.org/wiki?curid=3857961", "title": "Fusione del nocciolo", "text": ""}
{"id": "3857962", "revid": "1573940", "url": "https://it.wikipedia.org/wiki?curid=3857962", "title": "Erigone (zoologia)", "text": "Erigone \u00e8 un genere di ragni appartenente alla famiglia Linyphiidae.\nAspetto.\nI ragni che compongono questo genere sono anatomicamente molto simili al genere \"Hypomma\" , si differenziano da esso poich\u00e9 gli \"Erigone\" presentano dei palpi solitamente molto lunghi, le falci sono munite su entrambi i lati di zanne scanalate con forti denti in fila ed ogni falce presenta delle piccole dentellature sulla superficie esterna.\nDistribuzione.\nIl genere pu\u00f2 dirsi a buon conto cosmopolita: \u00e8 documentata la presenza di vari esemplari in diverse localit\u00e0 di tutti e cinque i continenti; il continente che ha la minore presenza di specie sul territorio \u00e8 l'America meridionale.\nLe specie dall'areale pi\u00f9 vasto sono la \"E. arctica\", la \"E. atra\", la \"E. dentigera\", la \"E. dentipalpis\", la \"E. psychrophyila\" e la \"E. tirolensis\", tutte rinvenute in svariate localit\u00e0 della regione olartica.\nLa presenza sul territorio italiano di questo genere \u00e8 piuttosto variegata: anzitutto annoveriamo due endemismi, \"E. spadix\" in Italia centrale e la \"E. tirolensis\" in varie localit\u00e0 dell'Italia settentrionale.\nSono state inoltre rinvenute altre nove specie, come evidenziato nell'elenco delle specie al paragrafo \"Tassonomia\".\nTassonomia.\nLa specie tipo \u00e8 la Erigone longipalpis, per decisione dell'ICZN, la Commissione Internazionale per la Nomenclatura Zoologica; ci\u00f2 a causa della variet\u00e0 dei caratteri secondari di queste specie, che fa confluire in questo genere affinit\u00e0 diverse.\nAd agosto 2017, si compone di 103 specie e nove sottospecie (vi sono alcune specie che non sono riconosciute come valide da Platnick e altrettante, diverse, non riconosciute valide da Tanasevitch, come descritto nelle note):"}
{"id": "3857964", "revid": "2048388", "url": "https://it.wikipedia.org/wiki?curid=3857964", "title": "Lamar Neagle", "text": ""}
{"id": "3857965", "revid": "2178917", "url": "https://it.wikipedia.org/wiki?curid=3857965", "title": "USS Oglala (CM-4)", "text": "La USS \"Oglala\" (CM-4) fu una posamine della United States Navy. Varata nel 1907 col nome di SS \"Massachusetts, era originariamente una nave passeggeri. Acquistata dalla United States Navy nel 1917 e ribattezzata Shawmut, fu impiegata come \"mine planter\" Nel 1928 fu rinominata Oglala\", in onore della trib\u00f9 indiana Oglala Sioux, ed impiegata prima come posamine ed in seguito come nave ausiliaria\nServizio come nave passeggeri.\nCostruita per la \"Eastern Steamship Company\" nei cantieri della William Cramp and Sons di Filadelfia, la SS \"Massachusetts\" fu varata nel 1907. Copriva la tratta Boston-New York nelle ore notturne, attraversando durante il tragitto il Canale di Cape Cod ed il Long Island Sound.\nPrima guerra mondiale.\nDurante la Prima guerra mondiale fu acquistata dalla United States Navy e fu convertita in \"mine planter\", tipologia di nave assegnata all'installazione ed alla manutenzione delle difese costiere subacquee. La nave entr\u00f2 in servizio il 7 dicembre 1917 mantenendo il nome \"Massachusetts\" e col pennant number ID-1255. Il 7 gennaio 1918 fu rinominata \"Shawmut\". In giugno arriv\u00f2 in Gran Bretagna, l\u00ec rimase fino al termine del conflitto aiutando ad installare difese anti-sottomarino nel Mare del Nord. Durante questo periodo, sotto al comando del capitano Wat Tyler Cluverius, Jr. la \"Shawmut\" install\u00f2 2.970 mine.\nNel dicembre 1918 torn\u00f2 negli Stati Uniti.\nTra le due guerre.\nPer i due decenni successivi serv\u00ec come nave appoggio idrovolanti e posamine. Nel 1920, in virt\u00f9 del cambio di ruolo, ricevette il nuovo pennant number CM-4. Per evitare confusioni con la \"Chaumont\", la cui pronuncia in lingua inglese \u00e8 molto simile a \"Shawmut\", il 1\u00ba gennaio 1928 il nome della nave fu cambiato in \"Oglala\", come omaggio alla trib\u00f9 indiana degli Oglala Sioux.\nNello stesso periodo fu sottoposta a lavori di ammodernamento, tra cui l'adozione di nuove caldaie, che cambiarono anche la linea della nave, riducendo i fumaioli da due e uno. Nel 1934 la \"Oglala\" fu la nave ammiraglia della \"Spedizione Survey\" nelle Isole Aleutine. Nonostante l'et\u00e0 avanzata e le molte carenze derivanti dalle origini civili, la \"Oglala\" fu la posamine principale della United States Navy nei primi anni quaranta, servendo sotto il comando del capitano John L. Collis. Il 7 dicembre 1941, durante l'attacco di Pearl Harbor, investita dall'esplosione di una bomba e di un siluro, la \"Oglala\" si rovesci\u00f2 prima su un fianco e poi affond\u00f2.\nSeconda guerra mondiale.\nPearl Harbor.\nLa mattina del 7 dicembre 1941 la \"Oglala\", nave ammiraglia della forza posamine della flotta del Pacifico, era ancorata vicino all'incrociatore leggero \"Helena\". Durante la prima ondata, un siluro lanciato da un aerosilurante giapponese pass\u00f2 sotto alla \"Oglala\" e colp\u00ec la \"Helena\" sul lato di dritta. L'esplosione del siluro sfond\u00f2 lo scafo all'altezza del ponte di comando e la posamine inizi\u00f2 ad imbarcare acqua. L'esplosione di una bomba caduta nelle vicinanze caus\u00f2 ulteriori danni. L'integrit\u00e0 dei compartimenti stagni era compromessa dall'et\u00e0 della nave, e non si riusc\u00ec a fermare l'allagamento dello scafo. Quando fu chiaro che la nave sarebbe probabilmente affondata, la \"Oglala\" fu spostata a poppa dell\"'Elena\", in modo da evitare che quest'ultima si ritrovasse spinta contro il molo dallo sprofondare della posamine. Circa due ore dopo aver ricevuto il danno iniziale, la \"Oglala\" si rovesci\u00f2 sul lato di babordo ed affond\u00f2 davanti al molo 1010.\nIl recupero e la ricostruzione.\nInizialmente la \"Oglala\" fu ritenuta irrecuperabile e l'unico obiettivo era di rimuovere il relitto per liberare spazio prezioso davanti, ma in seguito si decise di recuperare e riparare la nave. Le operazioni di recupero furono lunghe e complesse, data la difficolt\u00e0 di raddrizzare la nave e di rimetterla in condizioni di galleggiare, il tutto aggravato dalla scarsa stabilit\u00e0 dell\"'Oglala\". Dai quindici ai diciotto sommozzatori furono impegnati per quasi 2.000 ore nei lavori di recupero, durante i quali ripararono le falle nello scafo, lo assicurarono con catene, tagliarono le sovrastrutture indesiderate e completarono molti altri compiti.\nDopo la rimozione della sovrastrutture, dieci pontoni tentarono di raddrizzare la nave, mentre veniva pompata aria nello scafo nel tentativo di alleggerirlo. Il primo tentativo, effettuato l'11 aprile 1942, fall\u00ec quando diverse catene di collegamento si spezzarono. Un secondo tentativo, effettuato dodici giorni dopo, ebbe successo.\nLa \"Oglala\" fu rimessa in verticale, ma ancora gran parte della nave era sott'acqua. Le fu costruita intorno una grande diga di palancole in legno, per permettere di isolare lo scafo dall'acqua. La nave fu rimessa a galla in giugno, ma il 25-26 giugno la nave riaffond\u00f2 a causa del guasto di una pompa che port\u00f2 al ri-allagamento dello scafo. Riportata a galla il 29 giugno, affond\u00f2 una terza volta dopo il cedimento della diga. La \"Oglala\" fu ri-sollevata ancora, ma il 2 luglio una grave incendio scoppiato a bordo rischi\u00f2 di far affondare la nave una quarta volta. Tuttavia, il giorno dopo la \"Oglala\" fu finalmente trasportata in un bacino di carenaggio, portando a termine un lavoro di recupero che divenne leggenda tra gli addetti ai lavori. Fu sottoposta a riparazioni temporanee fino a dicembre 1942, quando lasci\u00f2 Pearl Harbor Harbor in direzione della West Coast per essere rimessa in servizio attivo.\n1943-1945.\nTra il 1943 ed il 1944, la vecchia nave fu riparata e definitivamente convertita in \"internal combustion engine repair ship\", una tipologia di nave ausiliaria della United States Navy, specializzata nella riparazione di motori diesel e benzina utilizzati dai mezzi della marina. Nel maggio 1943 ricevette il nuovo pennant number ARG-1 e rientr\u00f2 in servizio a fine febbraio 1944. In aprile arriv\u00f2 nella Baia di Milne, in Nuova Guinea, dove esegu\u00ec compiti di pattugliamento, posizionamento di mine e trasporto. In luglio spost\u00f2 le sue attivit\u00e0 a Hollandia (oggi Jayapura), mentre a dicembre si trasfer\u00ec a Leyte, nelle Filippine.\nDopoguerra.\nTornata nella West Coast nei primi mesi del 1946, la \"Oglala\" fu radiata nel luglio dello stesso anno e trasferita sotto la custodia della Commissione Marittima. Rimase nella base di Benicia, in California, come parte della \"Suisun Bay National Defense Reserve Fleet\" fino a settembre 1965, quando fu venduta alla \"Shipbreakers Joffee\" di Richmond per essere demolita.\nOnorificenze.\nLa Oglala ricevette una Battle star per il servizio reso nella seconda guerra mondiale."}
{"id": "3857968", "revid": "921573", "url": "https://it.wikipedia.org/wiki?curid=3857968", "title": "Kendall Jenner", "text": "\u00c8 diventata famosa grazie al reality show \"Al passo con i Kardashian\", in onda su E! e incentrato sulla vita della sua famiglia, e grazie alla sua carriera da modella.\nBiografia.\nKendall \u00e8 figlia di Caitlyn Jenner e di Kris Jenner. Oltre alla sorella minore, Kylie, Kendall ha molti fratellastri e sorellastre, Caitlyn ha altri quattro figli da due precedenti matrimoni: Burton \"Burt\" William , Cassandra \"Casey\" Lynn, Brandon e Brody e la madre Kris ha altri quattro figli, avuti con l'avvocato difensore, deceduto nel 2003, Robert Kardashian: Kourtney, Kim, Khlo\u00e9 e Rob.\nI quattro fratellastri sono protagonisti del programma \"Al passo con i Kardashian\", al contrario dei figli di Caitlyn. Kendall ha diciotto nipoti: tre da Kourtney, quattro da Kim, uno da Khlo\u00e9, tre da Cassandra, due da Burton, tre da Brandon, uno da Rob e uno da Kylie. Nell'ottobre 2014 i genitori divorziano dopo ventitr\u00e9 anni di matrimonio. Nell'aprile 2015 il padre dichiara di essere transgender e di volere iniziare il processo per il cambiamento di sesso e nel successivo mese di giugno appare sulla copertina di \"Vanity Fair\" col nome di Caitlyn Jenner.\nDal 13 maggio 2020 \u00e8 impegnata col giocatore NBA Devin Booker.\nCarriera.\n2011-2014: gli inizi.\nKendall ha lavorato per la linea di vestiti \"Sherri Hill\". \u00c8 apparsa sulla rivista \"People\" \"Beautiful People\" con la sorella Kylie. Inoltre Kendall ha anche sfilato in passerella. \u00c8 andata a New York, per fare esperienza come modella, e successivamente durante la Settimana della moda Mercedes-Benz per la collezione Primavera/Estate 2012 di Sherri Hill. Kendall \u00e8 apparsa due volte in copertina, prima nel giugno 2011 per \"American Cheerleader\"; e successivamente nella rivista \"Teen Prom Magazine\". Insieme alla sorella Kylie ha creato una linea di abbigliamento in collaborzione con PacSun.\nNel 2014 viene scelta da Riccardo Tisci per essere testimonial della campagna autunno/inverno 2014 di Givenchy accanto a Mariacarla Boscono. Nello stesso anno durante la settimana della moda di Parigi, ha sfilato per Givenchy e Chanel. Ha anche sfilato a Londra per Marc Jacobs, e a Milano per Bottega Veneta, Dolce &amp; Gabbana, Emilio Pucci e Fendi. Nel mese di novembre viene scelta Est\u00e9e Lauder come nuovo volto delle sue campagne pubblicitarie, ed il sito \"Models.com\" la inserisce nella lista delle 50 modelle pi\u00f9 richieste.\n2015-2017: il successo.\nNel giugno 2015, insieme alla sorella Kylie, collabora con il marchio \"Topshop\" per il lancio di una nuova capsule collection, e il mese successivo appare sulla copertina dell'edizione cinese di \"Vogue\", accanto al fenomeno del pop Kris Wu, come icone di una nuova generazione. Viene scelta come testimonial delle campagne autunno/inverno 2015 di Fendi e Calvin Klein Underwear. Viene classificata dalla classifica \"Forbes\" la sedicesima modella pi\u00f9 pagata, con un guadagno di 4 milioni di dollari. Nel 2015 partecipa per la prima volta all'annuale \"Victoria's Secret Fashion Show\", esperienza ripetuta anche nel 2016 e 2018. Salta l'edizione del 2017 a causa di un contratto esclusivo con il brand italiano di intimo La Perla.\nNel febbraio 2016 riceve una statua di cera presso il Madame Tussauds di Londra. Ad inizio 2016 sfila alla \"Milano Fashion Week\" per Versace, mentre nel mese marzo partecipa alla sfilata di Balmain Paris con la collega (e amica) Gigi Hadid. Nello stesso anno viene inserita dalla rivista \"Forbes\" al terzo posto fra le modelle pi\u00f9 pagate, con un guadagno di 10 milioni di dollari, ex aequo con la modella Karlie Kloss.\nNel 2017 realizza uno spot per la Pepsi in cui partecipando alla protesta, afferra una lattina di Pepsi e la offre a un agente di polizia. Molti hanno accusato la multinazionale americana di essersi appropriata delle istanze del movimento \"Black Lives Matter\", nato per contrastare il razzismo e la violenza contro gli afro-americani, solo per pubblicizzare la propria bevanda. La pepsi ha subito ritirato la pubblicit\u00e0 e si \u00e8 scusata con i consumatori. Nel mese di giugno firma un contratto con il brand sportivo \"Adidas Originals\" diventando ambasciatrice del marchio, e continua la collaborazione con Fendi per la campagna pubblicitaria autunno/inverno insieme alla modella Gigi Hadid. Nel mese di settembre viene nominata \"Icona Fashion del Decennio\", grazie alla sua carriera, all'influenza mediatica e al numero di followers, nonostante questo ci sono state polemiche sull'adeguatezza di questo titolo in quanto la modella esercita tale professione a livello internazionale solo dal 2014, ovvero sei anni. Nello stesso periodo \u00e8 stata scelta come protagonista del video musicale \"Enchant\u00e9\" di Fergie. Nel mese di novembre viene eletta dalla rivista Forbes la modella pi\u00f9 pagata dell'anno con un guadagno di 22 milioni di dollari, spodestando Gisele B\u00fcndchen che era in testa alla classifica da pi\u00f9 da 14 anni.\n2018-oggi: lo \"status\" di supermodella.\nNel 2018 \u00e8 testimonial delle campagne pubblicitarie di \"Ochirly\", accanto alla modella Bella Hadid, e \"Tod's\", accanto al ballerino Roberto Bolle. Nello stesso anno recita un cameo nella pellicola \"Ocean's 8\", diretta da Gary Ross. Inoltre viene nuovamente classificata al primo posto tra le modelle pi\u00f9 pagate dell'anno, con un guadagno di 22.5 milioni di dollari. La Jenner \u00e8 considerata uno dei principali rappresentanti e promotori dell'era delle \"instagirls\". \nDoppiatrici italiane.\nNelle versioni in italiano dei suoi lavori, Kendall Jenner \u00e8 stata doppiata da:"}
{"id": "3857973", "revid": "104986072", "url": "https://it.wikipedia.org/wiki?curid=3857973", "title": "Desy Luccini", "text": "Biografia.\nNata il 2 settembre 1987, partecipa nel 2005 a Miss Italia arrivando in finale e viene eletta Miss Deborah Toscana. Recita nel 2008 nel film \"Un'estate al mare\", diretto da Carlo Vanzina, e nel suo sequel. Partecipa anche, nello stesso anno, ad un video musicale per \"il Bagatto\" dal titolo \"La rossa a met\u00e0\". Mentre nel 2011 recita nella quinta serie di \"Camera Caf\u00e9\", interpretando la segretaria Gloria."}
{"id": "3857980", "revid": "254059", "url": "https://it.wikipedia.org/wiki?curid=3857980", "title": "Giuseppe Corr\u00e0", "text": "Biografia.\nFece parte di quella generazione di alpinisti a met\u00e0 fra l'\"alpinismo classico\" con guide, e l'alpinismo senza guide.\nSebbene scomparso prematuramente ebbe al suo attivo 34 prime ascensioni e nuove vie. Fu particolarmente attivo nelle Valli di Lanzo assieme alla guida Michele Ricchiardi.\nMor\u00ec alla Grande Sassi\u00e8re il 26 agosto 1896, travolto da una frana di sassi, con le guide Pellisier e Meynet.\nPortano il nome dell'alpinista la \"Br\u00e8che Corr\u00e0\", lieve depressione tra il \"D\u00f4me Noire\" e il \"D\u00f4me Blanc\" du Mulinet, e la Punta Corr\u00e0.\nPrime ascensioni.\nHa compiuto la prima ascensione delle seguenti montagne:\nHa compiuto la prima ascensione delle seguenti vie:"}
{"id": "3857985", "revid": "767487", "url": "https://it.wikipedia.org/wiki?curid=3857985", "title": "Yahya Dagriri", "text": "Carriera.\nClub.\nLa sua carriera da calciatore inizia nel 2010 quando viene acquistato dall'Al-Ittihad per militare nella prima squadra. Debutta e segna la sua prima rete in carriera nel match vinto contro Al-Hazm con il risultato di 3 a 0 il 12 febbraio 2011.\nNazionale.\nNel 2011 viene convocato nell'Under-20 per prendere parte al campionato mondiale di calcio Under-20 e, durante il torneo, mette a segno una rete nel match disputato contro il Guatemala Under-20."}
{"id": "3857990", "revid": "287204", "url": "https://it.wikipedia.org/wiki?curid=3857990", "title": "Amadou Sanyang", "text": ""}
{"id": "3857998", "revid": "889336", "url": "https://it.wikipedia.org/wiki?curid=3857998", "title": "Luke Saville", "text": "Ha raggiunto i migliori risultati in doppio dove pur non avendo vinto titoli nel circuito maggiore ha raggiunto la finale agli Australian Open 2020 con Max Purcell.\nCarriera.\nJuniores.\nNel 2009 fa parte del team australiano che conquista la Coppa Davis Junior. \u00c8 stato quindi uno tra i protagonisti della stagione juniores 2011, raggiungendo la finale in due tornei del Grande Slam, la prima in Australia dove viene sconfitto dal ceco Ji\u0159\u00ed Vesel\u00fd e la seconda a Wimbledon dove ha la meglio sull'inglese Liam Broady. Chiude l'anno al secondo posto nella classifica dell'ITF Junior Circuit, ma gi\u00e0 a inizio 2012 conquista la testa della graduatoria.\nAgli Australian Open 2012 nel singolare ragazzi si presenta come prima testa di serie. Sulla strada per la finale affronta e supera le teste di serie numero 16, 7 e 10 e nel match decisivo supera in tre set il canadese Filip Peliwo vincendo cos\u00ec il suo secondo titolo in uno Slam juniores. Si presenta al Torneo di Wimbledon 2012 a difendere il titolo dell'anno precedente ma viene sconfitto in finale dal canadese Filip Peliwo per 7-5, 6-4.\n2008-2013, inizi da professionista e primi titoli ITF.\nSaville gioca il primo incontro da professionista in un torneo del South Australia nell'ottobre 2008, a soli 14 anni, venendo sconfitto al primo turno. Nel 2009 vince al primo turno in un Futures a Darwin (Australia), conquistando il primo punto nella classifica ATP e diventando il pi\u00f9 giovane giocatore del circuito. Fa il suo esordio con una wild-card in un torneo dello Slam agli Australian Open 2010, dove viene sconfitto al primo turno delle qualificazioni. Entra con un'altra wild-card nel tabellone principale del doppio maschile insieme al connazionale Andrew Whittington agli Australian Open 2012, ma viene sconfitto al primo turno. \u00c8 quello il primo anno in cui gioca costantemente i tornei pro, vince due Futures in Australia e in Thailandia. Nel 2013 vince solo il Futures F10 in Australia e finisce l'anno al 398\u00ba posto del ranking ATP.\n2014, primi incontri vinti nel circuito maggiore, top 200 del ranking.\nNel 2014 vince i Futures F2 di Port Pirie, F3 a Mildura e F4 a Glen Iris, tutti in Australia, portandosi al n\u00ba 250 del ranking. Supera per la prima volta un top 100 al primo turno delle qualificazioni al torneo di Wimbledon 2014, sconfiggendo in tre set Thomaz Bellucci. Entra quindi nel tabellone principale e batte in quattro set Dominic Thiem, perdendo al secondo turno da Grigor Dimitrov. Entra cos\u00ec tra i primi 200 della classifica ATP. Un infortunio condiziona buona parte del fine stagione. Al rientro ottiene discreti risultati in alcuni tornei Challenger che gli permettono ai arrivare al n\u00ba 158 del ranking.\n2015-2016, prime finali in singolare e primi titoli in doppio nei Challenger.\nNel febbraio 2015 arriva ai quarti di finale nel Challenger Delhi Open e a fine mese gioca la prima finale in un Challenger al torneo di doppio di Calcutta, persa in coppia con James Duckworth. A giugno perde contro Sam Groth la sua prima finale in singolare in un Challenger al Manchester Trophy. Si qualifica per il secondo anno di fila al tabellone principale di Wimbledon, perdendo al primo turno da Richard Gasquet. In agosto vince il Futures F4 degli USA ed esce al primo turno delle qualificazione per l'US Open. Termina la stagione perdendo in Australia le due finali del Brisbane F9 e del Challenger Canberra International e a fine anno si trova al 174\u00ba posto del ranking ATP. L'anno successivo, la semifinale che raggiunge nel Launceston Tennis International gli consente di arrivare al 152\u00ba posto, il suo migliore ranking ATP. Si qualifica di nuovo nel tabellone principale di Wimbledon ma non ottiene altri risultati di rilievo, chiudendo la stagione senza vincere alcun torneo in singolare e al n\u00ba 266 ATP. Vince invece in doppio i suoi primi titoli Challenger a Launceston, Shenzhen e Lexington, tutti in coppia con Jordan Thompson, raggiungendo la 139\u00aa posizione nel ranking di specialit\u00e0.\n2017, un titolo Challenger in doppio e declino in singolare.\nNel 2017 Saville cerca il rilancio riunendosi al vecchio coach Des Tyson, ma i risultati rimangono negativi. Nell'arco della stagione vince in totale 9 soli incontri tra tornei Challenger e Futures, non riuscendo mai ad andare oltre il secondo turno. Chiude l'anno al 521\u00ba posto, suo peggior ranking dal 2011. In stagione continua a ottenere discreti risultati in doppio, arrivando in finale in sette tornei Challenger e vincendone uno, raggiungendo a marzo il 114\u00ba posto mondiale.\n2018-2019, dieci titoli Challenger e top 100 in doppio.\nAnche nel 2018 prosegue l'andamento negativo, uscendo quasi sempre nelle qualificazioni dei tornei Challenger e arrivando al secondo turno solo al Burnie International in Australia e al Gimcheon Challenger in Corea del Sud. In febbraio perde la finale del Futures Australia F1 ed esce in semifinale all'Australia F2. L'unico torneo ATP dove tenta di entrare nel main draw \u00e8 il Winston-Salem Open e viene sconfitto al secondo incontro di qualificazione. In doppio raggiunge quattro finali nei Challenger e vince quelle di Kyoto, Tiburon e Bangalore. I migliori risultati del 2019 in singolare sono la semifinale nel Challenger di Launceston e un titolo ITF in Nuova Zelanda. In doppio si aggiudica sette delle dieci finali disputate nei Challenger e vince un incontro nel circuito ATP al torneo di Adalia; in aprile entra nella top 100 e in novembre raggiunge la 73\u00aa posizione del ranking.\n2020, finale agli Australian Open e top 40 in doppio.\nNel 2020 raggiunge a sorpresa la finale di doppio degli Australian Open in coppia con Max Purcell e vengono sconfitti in due set da Joe Salisbury / Rajeev Ram. Guadagna 44 posizioni nel ranking e si trova alla 38\u00aa. Subito dopo disputa assieme a John-Patrick Smith due finali Challenger in doppio, perdono quella di Cleveland e vincono quella di Cuernavaca. Continua a raccogliere delusioni in singolare e in questo periodo dirada le presenze per concentrarsi sul doppio. Ancora con Purcell, a settembre raggiungono i quarti di finale agli Internazionali d'Italia e in ottobre la semifinale all'ATP di Colonia e disputano la seconda finale ATP stagionale a Nur-Sultan, persa contro Sander Gill\u00e9 / Joran Vliegen.\n2020, top 30 in doppio e solo 4 incontri disputati in singolare.\nChiamato a rappresentare l'Australia nella ATP Cup 2021, viene schierato in doppio con John Peers e chiude il torneo con una vittoria e una sconfitta. Nel 2021 gioca esclusivamente nel circuito maggiore e i migliori risultati sono i quarti di finale ad Acapulco, Miami, Barcellona, Washington e Toronto nonch\u00e9 gli ottavi di finale al Roland Garros e a Wimbledon. A partire da aprile ritocca pi\u00f9 volte il best ranking e in novembre raggiunge la 23\u00aa posizione. In luglio fa il suo esordio olimpico ai Giochi di Tokyo e viene eliminato al primo turno sia in doppio che in una delle sue rare apparizioni stagionali in singolare. Perde anche gli altri tre incontri disputati in singolare durante la stagione, tutti al primo turno di qualificazione in tornei ATP."}
{"id": "3857999", "revid": "110157", "url": "https://it.wikipedia.org/wiki?curid=3857999", "title": "Kam\u00fdk nad Vltavou", "text": "Kam\u00fdk nad Vltavou \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3858000", "revid": "287204", "url": "https://it.wikipedia.org/wiki?curid=3858000", "title": "Kamyk nad Vltavou", "text": ""}
{"id": "3858005", "revid": "1782831", "url": "https://it.wikipedia.org/wiki?curid=3858005", "title": "John Diehl", "text": ""}
{"id": "3858006", "revid": "110157", "url": "https://it.wikipedia.org/wiki?curid=3858006", "title": "Klu\u010denice", "text": "Klu\u010denice \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3858007", "revid": "287204", "url": "https://it.wikipedia.org/wiki?curid=3858007", "title": "Klucenice", "text": ""}
{"id": "3858011", "revid": "287204", "url": "https://it.wikipedia.org/wiki?curid=3858011", "title": "Fienagione (Bruegel)", "text": "La Fienagione \u00e8 un dipinto olio su tavola (117x161 cm) di Pieter Bruegel il Vecchio, datato 1565 e conservato in Palazzo Lobkowitz a Praga.\nStoria.\nL'opera fa parte della serie dei \"Mesi\", completata con sole cinque tavole e gi\u00e0 in possesso di Niclaes Jonghelinck di Anversa. Appena un anno dopo, nel 1566, venne ceduta all'amministrazione cittadina e nel 1594 fu l'oggetto di un dono a Ernesto d'Asburgo. La \"Fienagione\" fino al 1659 almeno fu nelle collezioni imperiali; nel 1864 era di propriet\u00e0 della principessa Leopoldine Grassalkovich, nata Esterh\u00e1zy e per vie sconosciute fin\u00ec poi al principe Lobkowitz in Boemia. \u00c8 l'unica tavola della serie a non essere firmata n\u00e9 datata, sebbene una firma posticcia sia stata rimossa nel 1931.\nDescrizione e stile.\nLa scena \u00e8 ambientata in uno dei primi mesi estivi, giugno o luglio, con un gruppo di contadini intenti al taglio e la raccolta del fieno. In primo piano, nell'angolo inferiore sinistro, un uomo sta affilando la falce e, al centro, tre ragazze si dirigono verso di lui; poco dietro, a destra, quattro portatori di ceste vanno nella direzione opposta, assieme a una contadina a cavallo. Il gruppo passa tra ceste piene di baccelli e frutti rossi, forse corbezzoli, e un'edicola della Madonna, posta sul ciglio della strada. Il piano intermedio, dominato da un luminoso giallo, mostra vasti campi dove i contadini si dedicano al taglio, la raccolta e il trasporto del fieno con un carro. \nNello sfondo si vedono alcune case, un villaggio in collina e, a sinistra, uno sperone roccioso con un castello su una delle sommit\u00e0; a destra invece la veduta si perde a vista d'occhio con la vallata di un fiume che arriva fino al mare. I differenti piani sono esaltati dai contrasti coloristici di toni caldi (primo e medio piano) e freddi (sfondo).\nFigure umane e umane e natura appaiono perfettamente fuse e domina un senso di tranquillit\u00e0, senza quell'incedere frettoloso dei lavoranti che spesso si incontra nei lavori di Bruegel. Mancano anche le deformazioni caricaturali, ma anzi il gruppo delle donne, con una che guarda verso lo spettatore, appare come una piacevole parentesi. In definitiva sembra che Bruegel, nel dipingere la stagione calda, abbia volute ritrarre gli uomini allegri e soddisfatti, liberi sia dall'ozio che dalla fatica del lavoro inutile."}
{"id": "3858014", "revid": "287204", "url": "https://it.wikipedia.org/wiki?curid=3858014", "title": "Esterhazy", "text": ""}
{"id": "3858015", "revid": "287204", "url": "https://it.wikipedia.org/wiki?curid=3858015", "title": "K\u0148ovice", "text": "K\u0148ovice \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3858016", "revid": "287204", "url": "https://it.wikipedia.org/wiki?curid=3858016", "title": "Knovice", "text": ""}
{"id": "3858022", "revid": "450700", "url": "https://it.wikipedia.org/wiki?curid=3858022", "title": "Placca aterosclerotica", "text": ""}
{"id": "3858025", "revid": "729019", "url": "https://it.wikipedia.org/wiki?curid=3858025", "title": "Stazione di Rosslare Europort", "text": "La stazione di Rosslare Europort (in inglese \"Rosslare Europort railway station\", in gaelico \"St\u00e1isi\u00fan Calafort Ros L\u00e1ir\") \u00e8 una stazione ferroviaria irlandese che fornisce servizio a Rosslare Europort, nella contea di Wexford. Attualmente la linea che vi passa \u00e8 l'intercity Dublino\u2013Rosslare. La stazione \u00e8 dotata di un solo binario e un tempo apparteneva alla linea Rosslare-Waterford, che fu rimpiazzata da un pi\u00f9 efficiente servizio di bus della Bus \u00c9ireann, linea 370. I traghetti che arrivano giornalmente al porto da Fishguard trovano coincidenza col treno. Dal porto dei traghetti alla stazione si arriva in 10 minuti di cammino a piedi. Fu aperta il 30 agosto 1906.\nCollegamenti esterni.\nhttp://www.irishrail.ie/Rosslare%20Europort"}
{"id": "3858026", "revid": "310175", "url": "https://it.wikipedia.org/wiki?curid=3858026", "title": "USS Mississippi (AG-128)", "text": ""}
{"id": "3858030", "revid": "729019", "url": "https://it.wikipedia.org/wiki?curid=3858030", "title": "Stazione di Rosslare Strand", "text": "La stazione di Rosslare Strand (in inglese \"Rosslare Strand railway station\", in gaelico \"St\u00e1isi\u00fan Tr\u00e1 Ros L\u00e1ir\") \u00e8 una stazione ferroviaria che fornisce servizio a Rosslare Strand, contea di Wexford, Irlanda. Attualmente la linea che vi passa \u00e8 l'Intercity Dublino\u2013Rosslare. La stazione \u00e8 dotata di due binari. Un tempo di qui passava anche la linea per Waterford, ma i servizi furono soppressi il 18 settembre 2010. Dal 20 settembre la linea ferroviaria \u00e8 stata sostituita dal collegamento stradale di bus, della linea 370 della Bus \u00c9ireann. La stazione, che fu aperta il 24 giugno 1882 \u00e8 dotata di un ponte pedonale e di una biglietteria a sportello.\nCollegamenti esterni.\nhttp://www.irishrail.ie/Rosslare%20Europort"}
{"id": "3858031", "revid": "599013", "url": "https://it.wikipedia.org/wiki?curid=3858031", "title": "La verit\u00e0 nascosta", "text": ""}
{"id": "3858034", "revid": "729019", "url": "https://it.wikipedia.org/wiki?curid=3858034", "title": "Stazione di Wexford", "text": "La stazione di Wexford (in inglese \"Wexford railway station\") \u00e8 una stazione ferroviaria che fornisce servizio a Wexford, contea di Wexford, Irlanda. Attualmente la linea che vi passa \u00e8 l'Intercity Dublino\u2013Rosslare. La stazione \u00e8 dotata di un solo binario ed \u00e8 controllata, dall'aprile 2008, tramite il Comando Centralizzato del Traffico che si trova a Dublino Connolly. La stazione, che fu aperta il 17 agosto 1874, \u00e8 dotata di personale e di servizi anche per le persone disabili.\nFu intitolata, il 10 aprile del 1966, a Michael O'Hanrahan, uno dei leader della Rivolta di Pasqua del 1916. \nCollegamenti esterni.\nhttps://web.archive.org/web/20120720151048/http://www.irishrail.ie/Wexford%20(O%20Hanrahan)"}
{"id": "3858052", "revid": "1514393", "url": "https://it.wikipedia.org/wiki?curid=3858052", "title": "ACH Volley Bled", "text": ""}
{"id": "3858056", "revid": "287204", "url": "https://it.wikipedia.org/wiki?curid=3858056", "title": "Mietitura (Bruegel)", "text": "La Mietitura \u00e8 un dipinto olio su tavola (118x160,7\u00a0cm) di Pieter Bruegel il Vecchio, datato 1565 e conservato nel Metropolitan Museum di New York. \u00c8 firmato \"\"\nStoria.\nL'opera fa parte della serie dei \"Mesi\", completata con sole cinque tavole e gi\u00e0 in possesso di Niclaes Jonghelinck di Anversa. Appena un anno dopo, nel 1566, venne ceduta all'amministrazione cittadina e nel 1594 fu l'oggetto di un dono a Ernesto d'Asburgo. La \"Mietitura\" nel 1809 fu requisita da Napoleone e portata a Parigi, assieme ad altre opere che si trovavano al Belvedere di Vienna. L'opera ricomparve nel 1910 nella capitale austriaca e messa in vendita da un privato di Bruxelles. Fu acquistata dal francese Jean Doucet, il quale due anni dopo la rivendette al museo americano con attribuzione a Jan Bruegel.\nIl tema estivo fu oggetto anche di disegno del 1568 (Hamburger Kunsthalle), dove per\u00f2 le attivit\u00e0 umane dominano rispetto al paesaggio.\nDescrizione e stile.\nLa scena descrive il lavoro e il riposo in una giornata estiva, probabilmente di agosto. In primo piano due contadini tagliano le lunghe spighe di grano con le falci, mentre un terzo attraversa il campo tramite un varco, portando una brocca e dirigendosi verso il pero a destra, dove alcuni contadini si stanno riposando, mangiando e bevendo all'ombra. Pi\u00f9 dietro, a destra, alcune donne legano i covoni e raccolgono le spighe tagliate. Alla staticit\u00e0 delle figure della met\u00e0 destra fanno contrasto quelle di sinistra, immerse nel colore uniforme delle spighe, che amplifica i loro gesti. Il contadino dormiente anticipa la posa di un personaggio del \"Paese della cuccagna\".\nIl giallo delle messi del grano domina gran parte della scena, mentre lo sfondo ha tonalit\u00e0 verdi e verdastre, oltre al chiarissimo grigio-azzurro del cielo. Si intravede una chiesetta tra le fronde della vegetazione e, pi\u00f9 lontano, un villaggio e un castello. Anche lo sfondo \u00e8 popolato da figurette, con un carro che trasporta il fieno, e altri contadini piccolissimi che si dedicano ad attivit\u00e0 ricreative. Sulla collina a destra, oltre il confine dei prati centrali, altri campi si perdono in lontananza. Al centro poi la veduta di un bacino sfuma nella vapore della calura estiva."}
{"id": "3858061", "revid": "767487", "url": "https://it.wikipedia.org/wiki?curid=3858061", "title": "Caherconree", "text": "Il monte Caherconree (in inglese \"Caherconree\"; in gaelico irlandese \"Cathair Conraoi\") \u00e8 una cima irlandese situata nella Penisola di Dingle, nella contea irlandese del Kerry. Con 835 metri d'altezza dal suolo, \u00e8 la seconda montagna pi\u00f9 alta della penisola (dopo il Monte Brandon e la 26\u00b0 pi\u00f9 alta dell'isola d'Irlanda.\nPosizione.\nIl monte \u00e8 unito ad est ad un'altra cima, il Baurtregaum (851\u00a0m), tramite uno stretto crinale. Ci sono due piccole glen ai due versanti della montagna.\nIl monte nel mito.\nIl Caherconree prende il suo nome da un forte ad anello di pietra che copre due terzi dell'accesso da sud-ovest. Il forte \u00e8 circondato su tre lati da ripide scogliere. Secondo la mitologia irlandese il forte sarebbe stato costruito da C\u00fa Ro\u00ed il quale lo avrebbe costruito nel corso di una sola notte per fermare gli attacchi degli estranei. Nella storia \"Aided Con Ro\u00ed\", una figlia del re, chiamata Blathn\u00e1t, fu rapita da Cu Roi e portata nel forte. Venne ritrovata dal suo amante, C\u00fa Chulainn. La donna segnal\u00f2 all'amato che era possibile attaccare il forte, rovesciando del latto in un ruscello. Proprio per questo il ruscello, che si ritiene essere quello della mitologia, \u00e8 chiamato Fingals (da \"Fhionnghlaise\", che significa \"Il ruscello bianco\"). C'\u00e8 una roccia caratteristica sul monte, chiamata Fin MacCool's Chair, in onore di un'ulteriore figura mitologica, Fionn mac Cumhaill."}
{"id": "3858063", "revid": "1373765", "url": "https://it.wikipedia.org/wiki?curid=3858063", "title": "Ponte Nuovo sull'Arno", "text": "Il Ponte Nuovo sull'Arno, chiamato comunemente con lo storico nome di Ponte di Signa o Ponte a Signa, \u00e8 un ponte che collega i comuni di Signa e Lastra a Signa. Attestato fin dal 1120, \u00e8 sempre stato l'unico ponte di una certa importanza tra Firenze ed Empoli.\nStoria.\nNelle \"Memorie di Pescia\" si narra di un ponte fatto costruire nel 1120 completamente di legno.\nNel 1278 croll\u00f2, e interrotta la comunicazione fra la riva destra e quella sinistra, permise alla pieve di San Martino a Gangalandi di ottenere il fonte battesimale dall'arcidiocesi di Firenze, che fino a quell'anno non era stato concesso dato che era presente nella vicina pieve di Signa.\nIl documento della costruzione di un ponte di pietra sull'Arno arrivano nel 1287, dove sullo stemma di Signa viene raffigurato un ponte a sette archi.\nNel Medioevo \u00e8 stato un grande punto strategico grazie alle vicinanze a Porto di Mezzo, un tempo porto di Firenze, e come via per attraversare l'Arno verso Pistoia e Prato, infatti nel XIII secolo Firenze vi pose una torre difensiva.\nNel 1326 Castruccio Castracani distrusse il ponte dopo avere preso il castello di Signa per evitare che le forze fiorentine potessero avanzare da Lastra a Signa o da San Martino a Gangalandi attraversando Ponte a Signa.\nVenne ricostruito nel 1327, poi ci furono restauri nel XV secolo eliminando alcuni archi per permettere il passaggio a navicelli pi\u00f9 grandi e infine gli ultimi interventi effettuati nel 1822.\nNel 1944 il ponte venne fatto saltare dai tedeschi in ritirata e poi ricostruito pi\u00f9 a monte vicino alla vecchia collocazione dell'oratorio del Crocifisso di Sant'Anna per permettere il passaggio automobilistico nel 1948.\nLa passerella sull'Arno.\nPosta sulle vecchie fondamenta del ponte, ancora visibili, \u00e8 situata la passerella sull'Arno. Con una classica struttura a travata in cemento armato ha una sua peculiarit\u00e0 architettonica, infatti, nonostante la lunghezza, \u00e8 molto stretta."}
{"id": "3858064", "revid": "46593450", "url": "https://it.wikipedia.org/wiki?curid=3858064", "title": "Wladek Kowalski", "text": ""}
{"id": "3858065", "revid": "28057", "url": "https://it.wikipedia.org/wiki?curid=3858065", "title": "Antonio Grassi (beato)", "text": "Biografia.\nMembro di una facoltosa famiglia, nel 1609 Vincenzo Grassi entr\u00f2 nella congregazione di Fermo degli oratoriani, prendendo il nome di Antonio.\nFu ordinato sacerdote nel 1617; nel 1635 fu eletto superiore della congregazione di Fermo.\nFu un celebre confessore, un ascoltato consigliere e mediatore tra fazioni in conflitto.\nCulto.\nFu beatificato il 30 settembre 1900 da papa Leone XIII.\nIl suo elogio si legge nel Martirologio romano al 13 dicembre:\nLa Congregazione dell'Oratorio di San Filippo Neri lo celebra il 15 dicembre."}
{"id": "3858069", "revid": "38120", "url": "https://it.wikipedia.org/wiki?curid=3858069", "title": "A-Train", "text": ""}
{"id": "3858070", "revid": "767487", "url": "https://it.wikipedia.org/wiki?curid=3858070", "title": "Baurtregaum", "text": "Il monte Baurtregaum (in inglese \"Baurtregaum\"; in gaelico irlandese \"Barr Tr\u00ed gCom\") \u00e8 una cima irlandese situata nella contea irlandese di Kerry. Con 851 metri d'altezza dal suolo, \u00e8 la montagna pi\u00f9 alta della Slieve Mish e la 17\u00b0 pi\u00f9 alta dell'isola d'Irlanda.\nIl Baurtregaum e la Slieve Mish si trovano nell'estromo lato orientale della penisola di Dingle. A ovest del monte si trova il Caherconree (835\u00a0m), a nord lo Scragg (657\u00a0m) e a est il Glanbrack. Il significato \"three hollows\" (tre avvallamenti) del nome gaelico deriva probabilmente dalle valli di \nDerrymore, Derryquay e Curraheen che si originano dal monte stesso."}
{"id": "3858078", "revid": "16784", "url": "https://it.wikipedia.org/wiki?curid=3858078", "title": "Musheramore", "text": "Il monte Musheramore (in inglese \"Musheramore\"; in gaelico irlandese \"Muisire M\u00f3r\") \u00e8 una cima irlandese situata nella contea irlandese di Cork. Con 644 metri d'altezza dal suolo, \u00e8 la montagna pi\u00f9 alta della catena montuosa del Boggeragh.\nCi sono due pozzi sacri sulla montagna: uno sulla cima per gli animali malati, uno sul pendio settentrionale per gli umani."}
{"id": "3858084", "revid": "124123", "url": "https://it.wikipedia.org/wiki?curid=3858084", "title": "Mayako Nigo", "text": " \u00c8 principalmente conosciuta per il ruolo di Yayoi Takatsuki nell'anime e nel videogioco \"The Idolmaster\"."}
{"id": "3858085", "revid": "916580", "url": "https://it.wikipedia.org/wiki?curid=3858085", "title": "Lobularia maritima", "text": "Lobularia maritima \u00e8 una pianta erbacea, appartenente alla famiglia delle Brassicaceae.\nDescrizione.\nPianta compatta.\nL'altezza raggiunge i 25\u00a0cm.\nFiorisce per tutta l\u00b4estate senza interruzione sopportando bene le alte temperature.\nDistribuzione e habitat.\nArea mediterranea.\nSistematica.\nLa famiglia delle Brassicaceae (assieme alle Asteraceae) \u00e8 una delle pi\u00f9 numerose delle Angiosperme con circa 350 generi e 3000 specie, diffusa principalmente nella fascia temperata e fredda del nostro globo. Il genere \"Lobularia\" \u00e8 tipico della zona del Mediterraneo.\nIl Sistema Cronquist assegna la famiglia delle Brassicaceae all'ordine Capparales mentre la moderna classificazione APG la colloca nell'ordine delle Brassicales. Sempre in base alla classificazione APG sono cambiati anche i livelli superiori (vedi tabella a destra).\nSinonimi.\nLa specie di questa scheda ha avuto nel tempo diverse nomenclature. Una possibile fonte di confusione \u00e8 data dalle vecchie classificazioni nelle quali la pianta era nota come \"Alyssum maritimun\" Lam. In effetti, nelle vecchie classificazioni le specie dell'attuale genere \"Lobularia\" appartenevano al genere \"Alyssum\" (genere sempre appartenente alla famiglia delle Brassicaceae).\nL'elenco che segue indica alcuni tra i sinonimi pi\u00f9 frequenti:\nColtivazione.\nPianta perenne, si semina direttamente nel terreno, germinazione entro 10-15 giorni. Richiede esposizioni soleggiate."}
{"id": "3858090", "revid": "339392", "url": "https://it.wikipedia.org/wiki?curid=3858090", "title": "Anastasy Andreevich Vonsyatsky", "text": ""}
{"id": "3858091", "revid": "339392", "url": "https://it.wikipedia.org/wiki?curid=3858091", "title": "Partito Nazionalista Rivoluzionario Panrusso", "text": ""}
{"id": "3858092", "revid": "339392", "url": "https://it.wikipedia.org/wiki?curid=3858092", "title": "Il Re Scorpione 3", "text": ""}
{"id": "3858096", "revid": "1540383", "url": "https://it.wikipedia.org/wiki?curid=3858096", "title": "Renato Cambursano", "text": "Biografia.\nGi\u00e0 esponente della Democrazia Cristiana, \u00e8 sindaco di Chivasso dal 1985 al 1990 e consigliere provinciale a Torino dal 1990 al 1995. Nel 1994 aderisce al Partito Popolare Italiano e nel 1996 \u00e8 eletto per la prima volta alla Camera dei deputati.\nNel 1998 si avvicina ad Antonio Di Pietro e aderisce all'Italia dei Valori, che nel 1999 confluir\u00e0 ne I Democratici di Arturo Parisi. Il sodalizio termina nel 2000, quando Di Pietro, rifiutandosi di sostenere il governo Amato II, abbandona la formazione dell\"'Asinello\" e riorganizza il suo movimento: Cambursano, in contrasto con tale scelta, resta ne I Democratici e vota la fiducia al nuovo esecutivo.\nNel 2001 viene eletto al Senato nelle file de La Margherita, di cui \u00e8 stato tesoriere per un breve periodo. Viene ricandidato al Senato nel 2006 senza per\u00f2 risultare eletto; successivamente torna nell'Italia dei Valori. Nelle liste dell'IdV \u00e8 rieletto alla Camera nel 2008 e diventa tesoriere del gruppo alla Camera.\nNel 2011 rassegna le dimissioni da deputato in seguito alla decisione di Di Pietro di non votare la manovra finanziaria del governo Monti, ma le dimissioni sono respinte. Cambursano passa quindi al Gruppo misto. Termina il proprio mandato parlamentare nel 2013."}
{"id": "3858100", "revid": "76963", "url": "https://it.wikipedia.org/wiki?curid=3858100", "title": "Sinbad (attore)", "text": "Sinbad, nome che Adkins ha scelto in onore di Sinbad il marinaio, al fine di distinguersi nel settore dello spettacolo, inizia la sua carriera apparendo su Star Search. Sinbad ha vinto il suo turno contro il collega comico Dennis Miller. Come attore, \u00e8 noto per aver recitato in \"Una promessa \u00e8 una promessa\" del 1996, nel ruolo di Myron, un uomo disposto a tutto pur di comprare il giocattolo Turboman per il proprio figlio.\nSinbad spos\u00f2 Meredith Fuller nel 1985. Hanno due figli insieme: Paige e Royce. La coppia ha divorziato nel 1992, per poi risposarsi nel 2002. Sinbad attualmente pratica Tae kwon do.\nDal 2014 ha un ruolo di doppiatore nella serie animata \"Steven Universe\"."}
{"id": "3858101", "revid": "12582", "url": "https://it.wikipedia.org/wiki?curid=3858101", "title": "Kriegsspiel", "text": ""}
{"id": "3858104", "revid": "287204", "url": "https://it.wikipedia.org/wiki?curid=3858104", "title": "Syracuse Nationals 1946-1947", "text": "La stagione 1946-1947 dei Syracuse Nationals, squadra di propriet\u00e0 dell'italoamericano Danny Biasone, fu la 1\u00aa della squadra in National Basketball League."}
{"id": "3858108", "revid": "729019", "url": "https://it.wikipedia.org/wiki?curid=3858108", "title": "Douglas D-558-2 Skyrocket", "text": "I Douglas D-558-2 Skyrocket (citati anche, indifferentemente, come D-558-II) furono una famiglia di aeroplani sperimentali statunitensi costruiti dalla Douglas Aircraft Company in collaborazione con il National Advisory Committee for Aeronautics (NACA) e con la U.S. Navy; gli Skyrocket, sviluppati a partire dal D-558-1 Skystreak, vennero impiegati in un lungo programma di test di volo ad alta velocit\u00e0 tra la fine degli anni quaranta e la met\u00e0 degli anni cinquanta.\nIl secondo dei tre Skyrocket costruiti divenne, il 20 novembre 1953, il primo velivolo pilotato a superare Mach 2, vale a dire il doppio della velocit\u00e0 del suono.\nStoria.\nSviluppo.\nAlle origini dell'ala a freccia.\nL'idea che un'ala a freccia, cio\u00e8 con una forma in pianta inclinata all'indietro, potesse contribuire a ridurre la resistenza aerodinamica alle alte velocit\u00e0 e quindi a migliorare le prestazioni di un aereo era stata sviluppata indipendentemente dagli statunitensi e dai tedeschi nel corso della seconda guerra mondiale. L'ingegnere aeronautico Robert T. Jones del Langley Memorial Aeronautical Laboratory della NACA aveva iniziato a studiare l'aerodinamica delle ali a freccia tra la fine del 1944 e l'inizio del 1945.\nI test in galleria del vento di un modello con un marcato angolo di freccia (condotti da Jones sotto la supervisione di Theodore von K\u00e1rm\u00e1n) diedero buoni risultati, dimostrando che le ali a freccia hanno buone caratteristiche aerodinamiche fino a velocit\u00e0 ampiamente supersoniche (le prove si spinsero fino a Mach 1,72). Tuttavia nella zona nota come regime transonico, tra circa Mach 0,75 e Mach 1,25 (cio\u00e8 a velocit\u00e0 comprese fra tre quarti e cinque quarti della velocit\u00e0 del suono), i dati erano ambigui o poco chiari.\nIl programma D-558.\nIl Douglas D-558-2 fu il risultato di un programma di ricerca finanziato dalla marina militare statunitense, la U.S. Navy, e portato avanti in collaborazione con la ditta di costruzioni aeronautiche Douglas Aircraft Company. Tale programma, noto come D-558, era finalizzato originariamente a studiare il comportamento dei velivoli nel regime transonico. Come si \u00e8 detto, infatti, quando a met\u00e0 degli anni quaranta ebbe inizio il programma, l'aerodinamica delle alte velocit\u00e0 era in gran parte sconosciuta ed esigenze di tipo militare, oltre che scientifico, imponevano che la fattibilit\u00e0 pratica del volo supersonico venisse studiata approfonditamente.\nMentre la Douglas e la U.S. Navy portavano avanti il programma D-558, la Bell Aircraft Corporation faceva procedere in parallelo, in collaborazione con lo U.S. Army, il programma XS-1 \u2013 il quale avrebbe portato nel 1947 al primo volo supersonico della storia. Mentre la Bell e l'esercito si dedicarono allo sviluppo di un velivolo a razzo, capace di alte velocit\u00e0 e accelerazioni ma dotato di un'autonomia molto ridotta, la Douglas e la marina (seguendo la visione della NACA) preferirono impiegare sul loro D-558 un motore a turbogetto, che consentiva di rimanere in volo per periodi pi\u00f9 prolungati e permetteva quindi di raccogliere quantit\u00e0 proporzionalmente maggiori di dati.\nTra il maggio e l'agosto 1945, subito dopo la fine della guerra, una delegazione della marina statunitense si rec\u00f2 presso il centro di ricerca aeronautica tedesco di Braunschweig; l'enorme quantit\u00e0 di dati sull'aerodinamica delle ali a freccia raccolta nel periodo finale del conflitto dagli scienziati tedeschi (le ricerche dei quali si erano concretizzate in alcuni velivoli militari con ala a freccia effettivamente operativi, come il Messerschmitt Me 262) diede agli americani la conferma che le loro intuizioni erano valide.\nNel 1945 ebbero luogo negli Stati Uniti due conferenze di presentazione di simulacri per il D-558; durante la seconda di queste conferenze, che si tenne tra il 14 e il 17 agosto, si decise alla luce delle novit\u00e0 provenienti dalla delegazione europea di dividere il programma D-558 in due fasi.\nIl programma, per il quale erano stati stanziati 6\u00a0888\u00a0444,80 dollari, sarebbe dunque iniziato con una prima fase che si poneva l'obiettivo di esplorare le possibilit\u00e0 dei velivoli transonici ad ala dritta, e che avrebbe portato alla costruzione di tre esemplari del velivolo sperimentale Douglas D-558-1 Skystreak; essi vennero testati tra il 1947 e il 1953. Per una trattazione delle vicende del D-558-1 si rimanda alla voce specifica. La seconda di queste due fasi prevedeva la costruzione di un velivolo sperimentale ad ala a freccia, e aveva l'obiettivo di studiare il comportamento in volo di questo tipo di velatura. Essa avrebbe portato al Douglas D-558-2 Skyrocket.\nUna terza fase avrebbe dovuto concludersi con la realizzazione di un simulacro per un aeroplano da combattimento veloce progettato sfruttando le conoscenze accumulate nel corso delle fasi uno e due; tuttavia il programma si ferm\u00f2 al termine della seconda fase. Dal momento che l'autorit\u00e0 navale per la ricerca (Office of Naval Research) era particolarmente interessata anche al volo ipersonico (a velocit\u00e0 dell'ordine di Mach 5) il team della Douglas progett\u00f2 poi un velivolo capace di Mach 6 e designato D-558-3, che per\u00f2 a sua volta non venne costruito.\nI lavori per la progettazione e la costruzione del D-558-2, guidati dall'ingegnere aeronautico Ed Heinemann in collaborazione con lo specialista in aerodinamica Kermit Van Every, durarono dal 1945 all'inizio del 1948.\nTecnica.\nIl Douglas D-558-2 Skyrocket era un monoplano dalla linea affusolata, dotato di una piccola ala con un marcato angolo di freccia e di impennaggi cruciformi in coda a loro volta a freccia. Le ali avevano un angolo di diedro leggermente negativo, e presentavano una lieve rastremazione inversa: lo spessore dell'ala era del 10% della corda alla radice e del 12% all'estremit\u00e0. Nella versione definitiva dell'aereo (che sub\u00ec diverse modifiche nel corso dei test) le caratteristiche aerodinamiche dell'ala alle alte velocit\u00e0 erano migliorate da una coppia di paretine antiscorrimento disposte simmetricamente a circa un terzo dell'apertura di ciascuna semiala; le prestazioni a bassa velocit\u00e0 o ad alti angoli d'attacco erano migliorate da alette Handley-Page sul bordo anteriore dell'ala e da ipersostentatori di curvatura sul bordo posteriore. L'angolo di freccia dell'ala era di 35 gradi.\nLe superfici di coda (stabilizzatore e deriva) erano inclinate all'indietro di 40 gradi per evitare interferenze tra le onde d'urto generate dall'ala e dall'impennaggio al passaggio attraverso la cosiddetta \"barriera del suono\". Per prevenire il rischio di perdite di controllo pericolose, a loro volta possibili a causa dei fenomeni di compressibilit\u00e0 dell'aria che si verificano a velocit\u00e0 prossime a Mach 1, uno stabilizzatore interamente mobile sostituiva i normali equilibratori.\nLa struttura era costruita prevalentemente in alluminio, con ampio uso di fogli di magnesio per il rivestimento. Dovendo resistere alle considerevoli sollecitazioni del passaggio oltre la velocit\u00e0 del suono il D-558-2 era caratterizzato da un'elevata robustezza strutturale. I fattori di carico limite erano 12 g (\"ultimate load\", fattore calcolato su un margine di sicurezza) e 7,33 g (\"limit load\", carico limite previsto per le condizioni di servizio).\nLa fusoliera aveva una forma ogivale molto affusolata e penetrante; inizialmente l'abitacolo era completamente affondato nella fusoliera (come quello dell'X-1), ma a causa della pessima visibilit\u00e0 causata da questa configurazione dopo i primi test in volo venne introdotto un tettuccio \"a goccia\" simile a quello del D-558-1. A causa di una certa instabilit\u00e0 in rollio, messa in evidenza da queste stesse prove, venne anche ingrandita la deriva.\nLa motorizzazione dell'aereo vari\u00f2 molto nel corso dell'evoluzione dei tre esemplari. Inizialmente per il velivolo era previsto un turbogetto Westinghouse con compressore assiale appartenente alla famiglia dei J-24, J-30 e J-34; la versione a turbogetto definitiva ebbe installato il J-34. Fino al 1950 gli Skyrocket a turbogetto decollarono sempre da terra in modo completamente autonomo; a partire da quell'anno, per\u00f2, i motori a turbogetto vennero sostituiti dal propulsore a razzo a quattro camere di combustione Reaction Motors LR-8 e i due aerei gi\u00e0 costruiti vennero adattati ad essere lanciati in volo da un Boeing P2B (denominazione della marina statunitense del Boeing B-29 Superfortress). Il terzo velivolo fu invece dotato fin dall'inizio di un sistema di propulsione ibrido, con il motore a turbogetto installato insieme al razzo.\nImpiego operativo.\nNACA 143.\nIl primo dei tre Skyrocket costruiti (matricola 37973, NACA 143) vol\u00f2 per la prima volta il 4 febbraio 1948. Inizialmente equipaggiato con un motore Westinghouse J-34-40 e configurato esclusivamente per decollare autonomamente da terra, l'aereo venne modificato nel 1954-1955 con l'installazione di un razzo Reaction Motors LR-8-RM-6 e adattato ad essere lanciato in volo da un aereo-madre. Il NACA 143 esegu\u00ec 123 missioni di volo, tutte tranne una portate a termine da piloti della Douglas come parte di un programma della ditta appaltatrice per testare le performance del velivolo. L'unico volo del NACA 143 con un pilota della NACA ebbe luogo il 17 settembre 1956 per consentire al collaudatore John McKay di familiarizzarsi con il nuovo motore a razzo. I test in volo eseguiti da questo esemplare confermarono le predizioni sul comportamento del velivolo provenienti dalle prove in galleria del vento, salvo per il fatto che a velocit\u00e0 superiori a Mach 0,85 la resistenza era minore del previsto.\nNACA 144.\nAnche il secondo esemplare, matricola 37974, NACA 144, inizi\u00f2 la sua carriera con un motore a turbogetto. I piloti della NACA Robert A. Champine e John H. Griffith portarono a termine 21 voli in questa configurazione per studiare la calibrazione degli indicatori di velocit\u00e0 e per eseguire ricerche sulla stabilit\u00e0 laterale e longitudinale oltre che sulla controllabilit\u00e0 del velivolo. Nell'agosto 1949, nel corso di queste missioni, i collaudatori si imbatterono in alcuni fenomeni di stallo aerodinamico collegati al volo ad elevati angoli d'attacco; essi rappresentavano un problema piuttosto serio perch\u00e9 costituivano una limitazione grave e potenzialmente pericolosa delle prestazioni dell'aereo, e perci\u00f2 la NACA decise di approfondire la questione.\nNel 1950 la Douglas sostitu\u00ec il turbogetto Westinghouse con il razzo Reaction Motors. Un pilota della compagnia, William B. Bridgeman, port\u00f2 per sette volte l'aeroplano a una velocit\u00e0 di Mach 1,88 e tocc\u00f2, il 15 agosto 1951, la quota di 24\u00a0368 metri (79\u00a0494 piedi); batt\u00e9 cos\u00ec il record di altitudine dell'epoca, anche se il primato non venne omologato ufficialmente.\nNella configurazione con il motore a razzo un bombardiere quadrimotore P2B portava l'aereo (agganciato sotto il suo ventre e parzialmente occultato nella stiva originariamente destinata alle bombe) fino a una quota di 9\u00a0144 metri (30\u00a0000 piedi), per poi lanciarlo.\nBridgeman incontr\u00f2 problemi di instabilit\u00e0 laterale nel corso dei suoi voli; la NACA cerc\u00f2 di superare queste difficolt\u00e0 con una serie di 20 voli ai comandi di Albert Scott Crossfield, in cui vennero raccolte grandi quantit\u00e0 di dati sui carichi delle ali e dei piani di coda, sulla stabilit\u00e0 longitudinale, sulla qualit\u00e0 complessiva del controllo sull'aeroplano, sulla portanza, sulla resistenza e sul comportamento del velivolo in presenza di fenomeni di aeroelasticit\u00e0.\nUn nuovo record non ufficiale di quota venne battuto da Marion Carl, un tenente colonnello dei Marines, il 21 agosto 1953; lo Skyrocket raggiunse in quell'occasione i 25\u00a0370 metri (83\u00a0235 piedi).\nL'ugello del motore a razzo venne poi modificato dai tecnici della NACA della High-Speed Flight Research Station per evitare che il getto di gas incandescenti interferisse con il timone nel volo a velocit\u00e0 supersoniche; questa modifica ebbe l'effetto collaterale di incrementare la spinta fornita dal motore di circa il 6,5% a Mach 1,7 e 21\u00a0336 metri (70\u00a0000 piedi) di quota.\nGi\u00e0 prima dei voli di Carl il capo dell'HSFRS Walter C. Williams aveva chiesto alla NACA di poter spingere l'aereo fino a Mach 2, per raccogliere dati scientifici sul volo a quelle velocit\u00e0. La NACA inizialmente si era opposta, ma il suo direttore Hugh L. Dryden acconsent\u00ec infine a che venisse portato a termine un tentativo di volare oltre il doppio della velocit\u00e0 del suono.\nOltre a modificare l'ugello, i tecnici HSFRS della NACA apportarono allora altre modifiche al velivolo: raffreddarono il combustibile del razzo in modo che i serbatoi potessero contenerne una quantit\u00e0 maggiore e levigarono la superficie della fusoliera per ridurre la resistenza aerodinamica. Grazie a questa preparazione e a un piano di volo studiato da Herman O. Ankenbruck per alzarsi fino a 72\u00a0000 piedi e poi lanciarsi in una leggera picchiata, Crossfield riusc\u00ec il 20 novembre 1953 a raggiungere la velocit\u00e0 di Mach 2,005, equivalente a 2\u00a0077 chilometri orari. Si tratt\u00f2 del primo volo oltre Mach 2 nella storia dell'aviazione, e fu l'unica volta che lo Skyrocket tocc\u00f2 una velocit\u00e0 cos\u00ec elevata.\nDopo questa data Crossfield e altri due piloti della NACA, Joseph A. Walker e John B. McKay, eseguirono altri voli sullo Skyrocket n. 2 allo scopo di raccogliere dati sulla distribuzione della pressione sulle superfici, sui carichi strutturali e sul riscaldamento della cellula dovuto all'attrito con l'aria; l'ultimo volo del programma, in cui McKay ottenne dati sulla stabilit\u00e0 dinamica del velivolo e sui livelli di pressione acustica a velocit\u00e0 transoniche e supersoniche, avvenne il 20 dicembre 1956.\nIl NACA 144 comp\u00ec in totale 103 voli.\nNACA 145.\nNel frattempo, a partire dal novembre 1950, il terzo esemplare (matricola 37975, NACA 145) aveva completato 21 voli ai comandi dei piloti della Douglas (Eugene F. May e William Bridgeman), ed era poi passato alla NACA. Presso il National Advisory Committee for Aeronautics, Crossfield e Walter Jones avevano pilotato questo velivolo, caratterizzato dal doppio sistema propulsore, in una serie di test riguardanti il comportamento dell'aereo ad alti angoli d'attacco che si svolsero tra il settembre 1951 e l'estate 1953. Nel corso di questi test l'ala dello Skyrocket sub\u00ec numerose trasformazioni sperimentali, venendo equipaggiata di volta in volta con paretine antiscorrimento, alule o estensioni del bordo d'attacco; le paretine migliorarono le caratteristiche dell'aereo nel volo ad elevati angoli d'attacco e le sue possibilit\u00e0 di rientrare rapidamente sotto il controllo del pilota dopo uno stallo; le alette Handley Page lungo il bordo d'attacco annullarono il rischio di stalli pericolosi, tranne che nella zona tra Mach 0,80 e 0,85; le estensioni del bordo anteriore dell'ala invece non diedero buoni risultati (smentendo le previsioni derivate dalle prove in galleria del vento).\nNel giugno 1954 Crossfield inizi\u00f2 a investigare gli effetti di carichi esterni (bombe e serbatoi ausiliari trasportati sotto le ali o sotto la fusoliera) sul comportamento dell'aereo a velocit\u00e0 transoniche. Lo studio da parte della NACA di questo argomento fu completato con i dati raccolti da Stanley Butchart e da McKay; quest'ultimo complet\u00f2 l'ottantasettesima e ultima missione del NACA 145 il 28 agosto 1956.\nVersioni.\nI tre esemplari costruiti del modello D-558-2 Skyrocket erano molto simili tra loro, e non costituivano quindi versioni differenti del progetto di base; tuttavia differivano per alcuni dettagli, legati principalmente alla motorizzazione e alla capacit\u00e0 di carburante.\nEsemplari attualmente esistenti.\nTutti e tre i D-558-2 sono sopravvissuti, e sono attualmente esposti presso musei o istituzioni."}
{"id": "3858110", "revid": "838137", "url": "https://it.wikipedia.org/wiki?curid=3858110", "title": "Transizione biotica del Cretaceo-Terziario", "text": ""}
{"id": "3858111", "revid": "554633", "url": "https://it.wikipedia.org/wiki?curid=3858111", "title": "Douglas Skyrocket", "text": ""}
{"id": "3858121", "revid": "1442080", "url": "https://it.wikipedia.org/wiki?curid=3858121", "title": "Mondial Australian Women's Hardcourts 2005 - Doppio", "text": "Il doppio del torneo di tennis Mondial Australian Women's Hardcourts 2005, facente parte del WTA Tour 2005, ha avuto come vincitrici Elena Lichovceva e Magdalena Maleeva che hanno battuto in finale Maria Elena Camerin e Silvia Farina 6\u20133, 5\u20137, 6\u20131."}
{"id": "3858122", "revid": "287204", "url": "https://it.wikipedia.org/wiki?curid=3858122", "title": "Sonia Benedito", "text": ""}
{"id": "3858126", "revid": "767487", "url": "https://it.wikipedia.org/wiki?curid=3858126", "title": "Dhadkan", "text": "Dhadkan (hindi: \u0927\u0921\u093c\u0915\u0928; urdu: \u062f\u06be\u0691\u06a9\u0646; italiano: \"Batticuore\") \u00e8 un film indiano del 2000 diretto da Dharmesh Darshan e con protagonisti Akshay Kumar, Shilpa Shetty e Sunil Shetty impegnati in un triangolo d'amore. Per la sua interpretazione Shetty ha vinto un Filmfare Awards come \"miglior cattivo\". Il film era candidato anche come miglior film e miglior regista."}
{"id": "3858127", "revid": "1543377", "url": "https://it.wikipedia.org/wiki?curid=3858127", "title": "Orazio Napoli", "text": "Vita.\nSi trasfer\u00ec a Milano nel 1925, e l\u00ec oper\u00f2 come correttore di bozze presso la casa editrice Arnoldo Mondadori Editore.\nFu in relazione di amicizia e di collaborazione con Salvatore Quasimodo, Cesare Zavattini, Umberto Saba, Raffaele Carrieri, Leonida R\u00e8paci, Vincenzo Cardarelli, Enrico Pea. Negli anni trenta, fece parte del gruppo dei \"cappotti lisi\", insieme ai letterati Leonardo Sinisgalli, Sergio Solmi, Alfonso Gatto, Giuseppe Marotta, Arturo Tofanelli, Cesare Zavattini e Antonio Aniante, agli scultori Marino Marini, Francesco Messina e Luigi Broggini, ai pittori Domenico Cantatore e Fiorenzo Tomea.\nScrisse anche per molte riviste letterarie, tra le quali Campo di Marte, Corrente e L'Italia Letteraria. Il 18 febbraio 1948 ricevette il Premio San Babila \"minore\" (il \"maggiore\" quell'anno fu di Giuseppe Ungaretti) per gli inediti, con la poesia \"Il Carrubo\".\nNell'ultimo periodo della sua vita lavor\u00f2 ad un romanzo, rimasto inedito, ambientato nel mondo della tossicodipendenza."}
{"id": "3858129", "revid": "46291", "url": "https://it.wikipedia.org/wiki?curid=3858129", "title": "Brewcaria", "text": "Brewcaria \u00e8 un genere della famiglia botanica delle Bromeliaceae, sottofamiglia delle Pitcairnioideae. Il genere \u00e8 cos\u00ec chiamato in onore di Charles Brewer-Car\u00edas, esploratore e naturalista venezuelano.\nDescrizione.\nLe piante presentano foglie fascicolate, rigide, spinose-serrate, con disposizione a rosetta.\nL'infiorescenza \u00e8 eretta, semplice, con spiga densa. I fiori sono sessili; i sepali sono imbricati, ecarinati. I petali sono regolari, attaccati con due scaglie disposte in orizzontale. Gli stami sono uguali.\nL'ovario \u00e8 parzialmente infero. Le diramazioni dello stilo sono strette e oblunghe. I semi sono dotati di sei piccole appendici o ali molto strette.\nDistribuzione e habitat.\nIl genere \u00e8 presente in America meridionale, in Colombia e nella parte meridionale del Venezuela, nell'Amazzonia centrale.\nTassonomia.\nIl genere comprende 6 specie:"}
{"id": "3858133", "revid": "1442080", "url": "https://it.wikipedia.org/wiki?curid=3858133", "title": "ASB Classic 2005 - Doppio", "text": "Il doppio del torneo di tennis ASB Classic 2005, facente parte del WTA Tour 2005, ha avuto come vincitrici Shinobu Asagoe e Katarina Srebotnik che hanno battuto in finale Leanne Baker e Francesca Lubiani 6-3, 6-3"}
{"id": "3858140", "revid": "1442080", "url": "https://it.wikipedia.org/wiki?curid=3858140", "title": "Medibank International 2005 - Doppio femminile", "text": "Il doppio femminile del torneo di tennis Medibank International 2005, facente parte del WTA Tour 2005, ha avuto come vincitrici Bryanne Stewart e Samantha Stosur che hanno battuto in finale Elena Dement'eva e Ai Sugiyama per walkover."}
{"id": "3858141", "revid": "599013", "url": "https://it.wikipedia.org/wiki?curid=3858141", "title": "Giovanni Colombo (calciatore 1931)", "text": "Caratteristiche tecniche.\nGiocava come ala.\nCarriera.\nHa giocato una partita nella massima serie italiana con il Como, per poi trasferirsi nel campionato svizzero giocando con Chiasso e Lugano."}
{"id": "3858143", "revid": "554633", "url": "https://it.wikipedia.org/wiki?curid=3858143", "title": "Bell XS-1", "text": ""}
{"id": "3858145", "revid": "729019", "url": "https://it.wikipedia.org/wiki?curid=3858145", "title": "Isole di Heiberg", "text": "Le isole di Heiberg (in russo \u041e\u0441\u0442\u0440\u043e\u0432\u0430 \u0413\u0435\u0439\u0431\u0435\u0440\u0433\u0430, \"ostrova Gejberga\") sono un gruppo di isole russe bagnate dal mare di Kara.\nAmministrativamente fanno parte del distretto di Tajmyr del Territorio di Krasnojarsk, nel Circondario federale della Siberia.\nGeografia.\nLe isole sono situate all'ingresso occidentale dello stretto di Vil'kickij (\u043f\u0440\u043e\u043b\u0438\u0432 \u0412\u0438\u043b\u044c\u043a\u0438\u0446\u043a\u043e\u0433\u043e, \"proliv Vil'kickogo\"), a met\u00e0 strada tra l'isola Bolscevica e la penisola del Tajmyr. Fanno parte della Riserva naturale del Grande Artico.\nSi tratta di 4 isole e di un isolotto senza nome, che si sviluppano in direzione ovest-est, a ovest di capo Vega (\u043c\u044b\u0441 \u0412\u0435\u0433\u0430) e a 35\u201345\u00a0km dal continente. Il punto pi\u00f9 alto del gruppo \u00e8 di 42\u00a0m s.l.m. sull'isola Vosto\u010dnyj.Le coste sono piatte, il territorio \u00e8 coperto da una rada vegetazione tipica della tundra. Il mare attorno alle isole \u00e8 coperto di ghiaccio, il che le porta ad essere collegate alla terraferma per la maggior parte dell'anno.\nIn particolare, le isole, i cui nomi indicano la posizione geografica, sono:\nStoria.\nLe isole sono state scoperte dalla spedizione polare norvegese sulla nave \"Fram\", guidata da Fridtjof Nansen che le dedic\u00f2 al console Axel Heiberg, uno dei finanziatori della spedizione. Nel 1940, sulle isole \u00e8 stata creata una stazione polare come punto di riferimento per la navigazione lungo la rotta del passaggio a nord-est, abbandonata dal 1995."}
{"id": "3858149", "revid": "767487", "url": "https://it.wikipedia.org/wiki?curid=3858149", "title": "Julius Hermann Schultes", "text": "Svolse la sua attivit\u00e0 di botanico a Vienna. \u00c8 stato coautore con suo padre Josef August Schultes del volume 7 dell'edizione Roemer &amp; Schultes del \"Systema Vegetabilium\"."}
{"id": "3858152", "revid": "767487", "url": "https://it.wikipedia.org/wiki?curid=3858152", "title": "Perfect Education 6", "text": " \u00e8 un film del 2004 diretto da K\u014dji Wakamatsu. \u00c8 il sesto capitolo della serie di \"The Perfect Education\"\nTrama.\nDietro la promessa di un lauto compenso, un gigol\u00f2 indebitato (Fumiya) accetta di ottemperare alla singolare richiesta di una cliente; ucciderne il ricco marito, che abita in un paese di montagna. La missione viene portata a termine, ma Fumiya viene colto sul fatto ed \u00e8 costretto a scappare. Braccato dalla polizia e feritosi ad una gamba durante la fuga, egli si rifugia in una baita isolata; qui trova Akiko, una ragazza ridotta in schiavit\u00f9, prigioniera e soggiogata al volere del folle e possessivo Yamada, il padrone di casa. Nascosto nel solaio della baita, Fumiya assiste alle violenze, fisiche, sessuali e psicologiche, inflitte da Yamada alla ragazza e matura, con il passare dei giorni, la ferma volont\u00e0 di doverla liberare. Ma l'unico modo \u00e8 uccidere l'aguzzino.\nSeguiti.\nNel 2010 \u00e8 uscito ' (\"Kanzen naru shiiku: Meido, for you\"), per la regia di Kenta Fukasaku. Nel 2013 \u00e8 stato distribuito ' (TAP \u5b8c\u5168\u306a\u308b\u98fc\u80b2, \"TAP Kanzen-naru shiiku\"), diretto da Kazuki Katashima, e nel 2020 \"\" (\u5b8c\u5168\u306a\u308b\u98fc\u80b2 \u00e9tude, \"Kanzen-naru shiiku - \u00e9tude\"), diretto da Takuya Kato."}
{"id": "3858154", "revid": "767487", "url": "https://it.wikipedia.org/wiki?curid=3858154", "title": "Appartamento per... 3", "text": "Appartamento per... 3 (\"Dostana\") \u00e8 un film del 2008 diretto da Tarun Mansukhani.\nAppartenente al cinema bollywoodiano, venne trasmesso in Italia per la prima volta su Rai 1 per il ciclo \"Stelle di Bollywood\" nel 2010.\nTrama.\nIn Florida due ragazzi, Sameer e Kunal, cercano casa in citt\u00e0 e per una coincidenza si incontrano per andare a vedere lo stesso appartamento. Ad aspettarli c'\u00e8 l'affittuaria che al termine della visita rivela ai ragazzi che anche sua nipote andr\u00e0 a vivere in quella casa, per cui non pu\u00f2 affittare le stanze a due ragazzi single. I ragazzi si stanno per rassegnare, quando vedono Neha, la nipote della donna, e, abbagliati dalla sua bellezza, decidono di fingersi una coppia gay.\nDurante la convivenza i tre stringono una grande amicizia, ma mentre Neha pensa che i due ragazzi siano gay, loro si innamorano della ragazza. Inizia cos\u00ec una sorta di lotta tra Sameer e Kunal per conquistare la ragazza (ancora ignara della loro eterosessualit\u00e0). Entra per\u00f2 in gioco un rivale: il nuovo capo di Neha, Abhimanyu Singh, il quale ha anche un figlio. Inizia cos\u00ec una collaborazione tra i due protagonisti per allontanare Abhi dalla ragazza: raccontano al figlio di Abhi, Veer, il futuro che lo attenderebbe se il padre decidesse di sposare Neha e questi induce il genitore a lasciare la ragazza.\nI due ragazzi, dispiaciuti, svelano la verit\u00e0 a Neha e la spingono a sposare Abhi, l'unico uomo che veramente ama."}
{"id": "3858155", "revid": "793215", "url": "https://it.wikipedia.org/wiki?curid=3858155", "title": "Area delle Gravine", "text": "L'area delle Gravine \u00e8 un'area naturale protetta di 26 740 ettari. Estesa nella parte nord-occidentale della provincia di Taranto, comprende le gravine dei territori di Ginosa, Laterza, Castellaneta, Palagianello, Mottola, Massafra, Crispiano e Statte. L'area \u00e8 un sito di importanza comunitara, individuata secondo i parametri definiti dalla direttiva comunitaria nr. 92/43/CEE del Consiglio del 21 maggio 1992, relativa alla conservazione degli habitat naturali e seminaturali e della flora e della fauna selvatiche.\nLa gestione \u00e8 ad opera della Provincia di Taranto. Alcune zone coincidono con il Parco Naturale Regionale \"Terra delle Gravine\", istituito con L.R. 18/2005."}
{"id": "3858164", "revid": "6923", "url": "https://it.wikipedia.org/wiki?curid=3858164", "title": "Toys &quot;R&quot; Us", "text": "Toys \"R\" Us, trascritto nel logo come Toys \u042f Us, \u00e8 stata una catena di negozi specializzati nella vendita di giocattoli e prodotti per l'infanzia con sede a Wayne nel New Jersey. In liquidazione nel 2018 per i troppi debiti.\nStoria.\nL'azienda \u00e8 stata fondata da Charles Lazarus, originariamente con il nome \"Children's Supermart\", a Washington nel 1948 nel pieno del boom economico del dopo-guerra, ed era specializzato nella vendita di mobili per bambini. Il nome \"Toys \"R\" Us\" ed il cambio di specializzazione arrivarono nel 1967. Al fianco dei negozi Toys \"R\" Us, sono stati aggiunti nel 1983 \"Kids \u201cR\u201d Us\" (negozi per l'abbigliamento per bambini), dal 1996 \"Babies \u201cR\u201d Us\" (negozi per la prima infanzia), dal 1999 \"Imaginarium\" (negozi di prodotti educativi) e dal 2002 Geoffrey.\nL'azienda gestisce approssimativamente 875 negozi \"Toys \u201cR\u201d Us\" e \"Babies \u201cR\u201d Us\" negli Stati Uniti, pi\u00f9 di 600 negozi internazionali ed oltre 140 negozi in franchising in 35 paesi e giurisdizioni. Controlla il marchio FAO Schwarz e gestisce il proprio negozio principale sulla Quinta Strada a New York inaugurato nel 2001. Al 2011, la filiale di New York di Toys \"R\" Us \u00e8 il terzo negozio di giocattoli pi\u00f9 grande del mondo. Toys \"R\" Us inoltre gestisce un portafoglio di siti e-commerce tra cui Toysrus.com, Babiesrus.com, eToys.e and FAO.com.\nIl 19 settembre 2017 il colosso americano dei giocattoli ha depositato l'istanza di procedura fallimentare assistita, puntando a risanare, nel corso di un anno, il debito contratto di oltre 400 milioni di dollari.\nIl 15 marzo 2018, infine, la societ\u00e0 ha deciso di chiudere definitivamente, schiacciata dai debiti pressanti: 7 miliardi di dollari.\nIn Italia.\nIn Italia la catena americana arriv\u00f2 nel 1996 e all'inizio l'intenzione era di aprire almeno 30 negozi in tutt'Italia; successivamente le aziende distributrici concorrenti, temendo un'espansione eccessiva, pensarono a un'acquisizione della catena stessa. In particolare la GiG spese circa 70 miliardi di lire (circa 46.639.673 euro di oggi) per l'acquisizione di tutti i negozi della catena che la port\u00f2 al fallimento. Le attivit\u00e0 furono poi rilevate dalla Giochi Preziosi nel 1999 che rinomin\u00f2 i negozi in Toys Center."}
{"id": "3858165", "revid": "287204", "url": "https://it.wikipedia.org/wiki?curid=3858165", "title": "Perch\u00e9 sono cattolico", "text": "Perch\u00e9 sono cattolico \u00e8 un saggio dello scrittore e giornalista inglese Gilbert Keith Chesterton.\nContenuto.\nIl libro raccoglie alcuni dei saggi pubblicati dall'autore in \"The Thing: Why I Am a Catholic\" (\"La Chiesa viva\" e \"La mia fede\" nelle traduzioni italiane) e in \"The Well and the Shallows\" (\"Il pozzo e le pozzanghere\") scritti rispettivamente nel 1929 e nel 1935.\nIl libro \u00e8 suddiviso in nove capitoli, preceduti da una presentazione del cardinale Giacomo Biffi. I capitoli dal secondo al quinto sono tratti da \"The Thing\", quelli dal sesto al nono da \"The Well and the Shallows\", mentre il saggio che d\u00e0 il titolo all'opera, \u00e8 contenuto in \"Twelve modern apostles and thir creeds\".\nCapitoli.\nQuesto breve saggio, scritto nel 1926, affronta la critica, a volte rivolta alla Chiesa, di non essere al passo con i tempi e di essere ostile al progresso.\nScritto nel 1929, tratta delle differenze tra protestantesimo e cattolicesimo.\nIn questo capitolo, scritto nel 1935, l'autore descrive sei casi in cui la sua fede ha trovato conferma e in occasione dei quali si sarebbe convertito \"senza esitazione\", ovviamente se la sua conversione non ci fosse gi\u00e0 stata. Il primo paragrafo (La religione dei fossili) rappresenta un'introduzione all'argomento. \nSegue un'appendice con il \"Piccolo vademecum chestertoniano\"."}
{"id": "3858166", "revid": "300067", "url": "https://it.wikipedia.org/wiki?curid=3858166", "title": "Hesham Ali Salem", "text": ""}
{"id": "3858167", "revid": "531291", "url": "https://it.wikipedia.org/wiki?curid=3858167", "title": "Schult.f.", "text": ""}
{"id": "3858168", "revid": "287204", "url": "https://it.wikipedia.org/wiki?curid=3858168", "title": "Servi\u00e7o Social da Ind\u00fastria (pallavolo femminile)", "text": "Il Servi\u00e7o Social da Ind\u00fastria SP, conosciuto anche come SESI o SESI-SP, \u00e8 una societ\u00e0 pallavolistica brasiliana, con sede a San Paolo.\nStoria.\nIl Servi\u00e7o Social da Ind\u00fastria SP nasce nell'estate del 2011, in seguito al desiderio di espandere il club che ha seguito alla vittoria della Superliga della formazione maschile. Il primo torneo a cui prende parte \u00e8 il Campionato Paulista, chiuso al terzo posto. Nel 2012 vince il primo trofeo della sua storia, la Coppa San Paolo, mentre nella stagione 2013-14, dopo aver raggiunto le finali del Campionato paulista e della Coppa del Brasile, entrambe perse contro l'Osasco Voleibol Clube, si aggiudica il Campionato sudamericano per club."}
{"id": "3858169", "revid": "101175", "url": "https://it.wikipedia.org/wiki?curid=3858169", "title": "Telefonica Movistar Suzuki", "text": ""}
{"id": "3858170", "revid": "300067", "url": "https://it.wikipedia.org/wiki?curid=3858170", "title": "East St. Louis (Illinois)", "text": ""}
{"id": "3858172", "revid": "217591", "url": "https://it.wikipedia.org/wiki?curid=3858172", "title": "Perch\u00e9 sono cattolico (e altri scritti)", "text": ""}
{"id": "3858184", "revid": "1632387", "url": "https://it.wikipedia.org/wiki?curid=3858184", "title": "Voyager (Manilla Road)", "text": "Voyager \u00e8 il quattordicesimo album in studio del gruppo epic metal Manilla Road. La trama \u00e8 basata sulla conversione obbligatoria al Cristianesimo da parte dell'Impero Bizantino ai danni dei Vichinghi nella prima parte del dodicesimo secolo."}
{"id": "3858186", "revid": "118306309", "url": "https://it.wikipedia.org/wiki?curid=3858186", "title": "Ji\u0159\u00ed Ra\u0161ka", "text": "Durante la sua carriera agonistica gareggi\u00f2 per la nazionale cecoslovacca.\nEra nonno di Jan Mazoch, a sua volta saltatore con gli sci di alto livello\nBiografia.\nCarriera sciistica.\nDebutt\u00f2 al Torneo dei quattro trampolini il 28 dicembre 1962 nella tappa di Oberstdorf (16\u00b0) e nei primi anni non ottenne piazzamenti significativi. Nel 1966 partecip\u00f2 ai Mondiali di Oslo, dove fu quarto sia dal trampolino normale sia dal trampolino lungo.\nNel 1968 vinse la sua prima gara al Torneo, la tappa di Bischofshofen, e chiuse al secondo posto in classifica. Partecip\u00f2 ai X Giochi olimpici invernali di vincendo l'oro dal trampolino normale e l'argento dal trampolino lungo.\nAi Mondiali di Vysok\u00e9 Tatry del 1970 vinse l'argento sul trampolino lungo MS 1970 K120 e l'anno dopo si aggiudic\u00f2 il Torneo dei quattro trampolini, pur senza conseguire nessuna vittoria di tappa. Nel 1972 vinse il bronzo alla prima edizione dei Mondiali di volo, disputata a Planica, e agli XI Giochi olimpici invernali di fu quinto dal trampolino normale e decimo dal trampolino lungo.\nCarriera dal allenatore.\nDopo il ritiro, nel 1974, divenne allenatore in Cecoslovacchia; negli anni novanta fu per un breve periodo capo-allenatore della nazionale ceca. Mor\u00ec nel 2012 dopo lunga malattia.\nRiconoscimenti.\nNel 2003 fu procalmato miglior atleta ceco del XX secolo negli sport invernali; a premiarlo fu il presidente della Repubblica Ceca."}
{"id": "3858188", "revid": "767487", "url": "https://it.wikipedia.org/wiki?curid=3858188", "title": "Slavko Avsenik", "text": "Famoso per le sue polke e i suoi valzer, nel 1955 form\u00f2 un quintetto che divenne per oltre 30 anni uno dei pi\u00f9 famosi complessi di musica popolare in Slovenia, Austria, Germania e Svizzera."}
{"id": "3858190", "revid": "107580374", "url": "https://it.wikipedia.org/wiki?curid=3858190", "title": "Ram Dewali", "text": "Ram Dewali \u00e8 un villaggio pakistano del distretto di Faisalabad. Ram Dewali comprende quattro villaggi i cui nomi sono: Chak No. 1 JB, Chak No. 2 JB, Chak No. 3 JB, e Chak No 4 JB.\n\u00c8 situata sulla strada Sargodha ed \u00e8 in linea con il nord del Faisalabad, distante 5 chilometri dall'autostrada M3.\nIl villaggio \u00e8 principalmente abitato dalla trib\u00f9 Randhawa dei Jatts, e tra gli abitanti maggiormente importanti va ricordata Arfa Karim."}
{"id": "3858201", "revid": "848247", "url": "https://it.wikipedia.org/wiki?curid=3858201", "title": "Casa dei Romagnano", "text": "La Casa dei Romagnano (\"C\u00e0 dij Romagnan\" in piemontese) \u00e8 un edificio storico di Torino. Risale al XIV secolo ed \u00e8 appartenuta alla famiglia dei marchesi Romagnano. \nDi grande interesse documentario, \u00e8 uno degli edifici abitati pi\u00f9 antichi della citt\u00e0.\nStoria.\nL'edificio fu residenza dei marchesi Romagnano, ramo cadetto della famiglia dei marchesi di Torino, anche noti come Arduinici, di cui si ha notizia in alcuni diplomi imperiali dell'XI secolo. La loro influenza politica persistette anche sotto il dominio dei Savoia, con il marchese Antonio Romagnano, che tra il 1449 e il 1458 fu cancelliere del duca Ludovico. \nI Romagnano svolsero il ruolo di ambasciatori presso la corte sabauda e, in questa casa, Brianzo di Romagnano ospit\u00f2, su richiesta del duca Amedeo VIII, l'ambasciatore di Venezia Andrea Morosini.\nDurante l'attento restauro del 1885 ad opera di Riccardo Brayda, vennero riportate alla luce le parti in cotto che rivelano la presenza di precedenti finestre. Fu il primo edificio civile della Torino medievale ad essere interessato da un profondo recupero con una precisa relazione dei lavori che rese noti i criteri che guidarono le scelte stilistiche operate. Dagli scavi operati nelle immediate vicinanze \u00e8 emerso che l'edificio originario possedeva un porticato di almeno quattro arcate, che si sviluppava sul prolungamento del vicolo.\nCaratteristiche.\nL'edificio riporta ormai poche e frammentarie testimonianze del suo passato, tuttavia sono riconoscibili parte delle cornici in cotto delle finestre ogivali fittamente ornate, che riportano rappresentazioni di ghiande, piccole zucche e foglie di quercia. Tali dettagli sono dimostrazione di ricchezza della nobile famiglia, nonch\u00e9 la volont\u00e0 di affermare pubblicamente il prestigio sociale e il ruolo presso la corte sabauda. \nLa facciata principale \u00e8 situata sulla stretta via dei Mercanti, mentre il lato secondario si affaccia su un vicolo chiuso da tempo, ma che probabilmente fu uno dei viottoli della citt\u00e0 medievale. Questa parte conserva interessanti porzioni riportate alla luce, che rivelano interessanti lacerti in muratura a spina di pesce ed una finestra ogivale intera, ma completamente murata. Il piano inferiore riporta invece tracce di finestre a crociera in cotto, risalenti al XVI secolo. \nDel XVII secolo sono invece le restanti aperture, operate senza il rispetto della decorazione originaria."}
{"id": "3858204", "revid": "62004", "url": "https://it.wikipedia.org/wiki?curid=3858204", "title": "Grand Prix Herning 2011", "text": "Il Grand Prix Herning 2011, diciannovesima edizione della corsa e valida come evento dell'UCI Europe Tour 2011 categoria 1.1, si svolse il 23 aprile 2011 su un percorso totale di circa 198,9\u00a0km. Fu vinto dal danese Troels Vinther che termin\u00f2 la gara in 5h12'34\", alla media di 38,181 \u00a0km/h.\nAll'arrivo 36 ciclisti portarono a termine il percorso."}
{"id": "3858205", "revid": "110157", "url": "https://it.wikipedia.org/wiki?curid=3858205", "title": "Balla/Donna", "text": "Balla/Donna \u00e8 un singolo di Umberto Balsamo, pubblicato dalla Polydor nel 1979, estratto dall'album \"Balla\"."}
{"id": "3858211", "revid": "113660645", "url": "https://it.wikipedia.org/wiki?curid=3858211", "title": "Colonne sonore di Laputa - Castello nel cielo", "text": "Questa pagina raccoglie tutti i CD contenenti la colonna sonora del film d'animazione \"Laputa - Castello nel cielo\", realizzata dal compositore Joe Hisaishi.\nIl film ha due colonne sonore: quella relativa all'edizione originale, e quella relativa all'edizione americana. Entrambe sono opera dello stesso Joe Hisaishi. \nTenk\u016b no shiro Rapyuta: Soundtrack &lt;Hikouseki no Nazo&gt;.\nTracce\nCastle in the Sky ~Laputa: The Castle In The Sky USA Version Soundtrack~.\nTracce\nTenkuu no Shiro Rapyuta Imeeji Arubamu &lt;Sora Kara Futtekita Shoujo&gt;.\nTracce\nTenkuu no Shiro Rapyuta Sinhuonii Hen.\nTracce\nTenkuu no Shiro Rapyuta Hi-tech Series.\nTracce\nTenkuu no Shiro Rapyuta Dorama Hen &lt;Hikari yo Yomigae re!&gt;.\nTracce"}
{"id": "3858213", "revid": "647919", "url": "https://it.wikipedia.org/wiki?curid=3858213", "title": "Landbouwkrediet (ciclismo)", "text": ""}
{"id": "3858217", "revid": "1543377", "url": "https://it.wikipedia.org/wiki?curid=3858217", "title": "Begoniaceae", "text": "Begoniaceae \u00e8 una famiglia appartenente all'ordine Cucurbitales.\nComprendente oltre 1.500 specie di piante floreali succulente presenti nelle aree subtropicali e tropicali sia del Nuovo Mondo sia del Vecchio Mondo. A parte una, tutte le specie fanno parte del genere \"Begonia\". L'unico altro genere della famiglia, \"Hillebrandia\", \u00e8 endemico delle isole Hawaii e comprende un'unica specie.\nLa ricerca filogenetica supporta la classificazione separata del genere \"Hillebrandia\" dal resto della famiglia. Grazie a recenti studi di filogenesi molecolare, il genere \"Symbegonia\" \u00e8 stato recentemente incluso nel genere \"Begonia\" come sottogenere, essendo derivato da questo.\nI membri del genere \"Begonia\" sono piante ben note e popolari piante d'appartamento.\nDescrizione.\nSono piante per lo pi\u00f9 erbacee, oppure possono essere in forma di cespuglio o di liane; sono principalmente piante succulente perenni.\nLe foglie possono presentarsi alla base aggregate o non aggregate; le foglie si autosostengono o si arrampicano; sviluppano radici rampicanti.\nLe foglie, mesofite, sono di taglia da piccola a media, alternate, con disposizione a spirale o distica, piatte, erbacee o carnose.\nSi presentano petiolate e prive di guaina. Sono solitamente semplici, meno frequentemente composte e, quando composte, sono palmate.\nSi riproducono per impollinazione. I fiori fertili si dividono in base alla funzione in maschio e femmina. Le piante sono monoecie: i primi assi dell'infiorescenza terminano solitamente con fiori maschili, gli ultimi e, talvolta, i penultimi terminano con fiori femminili.\nNei fiori femminili, che possono avere o non avere gli staminodi, l'androceo \u00e8 molto piccolo o assente. Nei fiori maschili il gineceo \u00e8 assente. Inoltre, i fiori maschili hanno tue petali e due sepali simili ai petali, oltre a numerosi stami.\nI fiori sono aggregati in infiorescenze disposte sulle cime. I fiori sono di taglia medio-piccola, alquanto o molto irregolari.\nL'irregolarit\u00e0 del fiore pu\u00f2 interessare il perianzio, l'androceo o entrambi.\nIl polline \u00e8 aperturato: tri-colporato a 2 celle.\nIl frutto \u00e8 per lo pi\u00f9 non carnoso, deiscente, a capsula pi\u00f9 o meno alata, oppure a bacca; le capsule sono solitamente loculicidali.\nIn ogni frutto vi sono 25\u2013100 piccoli semi non endospermici. L'embrione \u00e8 di solito debolmente differenziato, lineare e contiene 2 cotiledoni. \nLa germinazione \u00e8 fanerocotilare.\nDistribuzione e habitat.\n\"Begoniaceae\" sono piante diffuse nelle aree tropicali e subtropicali. In particolare nelle aree a clima umido. Non sono presenti in Australia. Pantropicali, concentrate in America. In Cina, \u00e8 presente solo il genere \"Begonia\", con 173 specie, di cui 141 endemiche.\nIl genere \"Hillebrandia\" \u00e8 endemico delle Isole Hawaii.\nTassonomia.\nLa famiglia delle Begoniaceae comprende i seguenti generi:\nIl sistema Cronquist classificava questa famiglia all'interno dell'ordine Violales .\nImpieghi e utilizzi economici.\nOltre 130 specie di \"Begonia\" sono coltivate e commercialmente disponibili come piante ornamentali."}
{"id": "3858233", "revid": "15756", "url": "https://it.wikipedia.org/wiki?curid=3858233", "title": "Terrae di Titano", "text": "Segue una lista delle terrae presenti sulla superficie di Titano. La nomenclatura di Titano \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nLe terrae di Titano portano i nomi di luoghi incantati, celesti o paradisiaci di diverse culture del mondo."}
{"id": "3858235", "revid": "92723", "url": "https://it.wikipedia.org/wiki?curid=3858235", "title": "Hlyboka", "text": "Hlyboka (; ; in rumeno: Ad\u00e2ncata; ), \u00e8 un insediamento di tipo urbano (\u0441\u0435\u043b\u0438\u0449\u0435 \u043c\u0456\u0441\u044c\u043a\u043e\u0433\u043e \u0442\u0438\u043f\u0443) dell'Ucraina, situato nell'oblast' di \u010cernivci."}
{"id": "3858239", "revid": "92723", "url": "https://it.wikipedia.org/wiki?curid=3858239", "title": "Novoselycja", "text": "Novoselycja (\u041d\u043e\u0432\u043e\u0441\u0435\u043b\u0438\u0446\u044f), in polacco \"Nowosielica\", in rumeno \"Noua Suli\u021b\u0103\", \u00e8 una citt\u00e0 dell'Ucraina, nell'oblast' di \u010cernivci."}
{"id": "3858240", "revid": "125348626", "url": "https://it.wikipedia.org/wiki?curid=3858240", "title": "Anna Ferruzzo", "text": "Biografia.\nAnna Ferruzzo matura le prime esperienze artistiche in ambito teatrale. Collabora con Davide Iodice e Mauro Maggioni nello spettacolo \"Io non mi ricordo niente\". \u00c8 con Renato Carpentieri in varie edizioni di \"Museum\" e negli spettacoli \"I quaderni di Serafino Gubbio\" e \"Luoghi comuni\". In seguito le collaborazioni con Giancarlo Sepe nello spettacolo \"Morso di luna nuova\" (2009) e con Massimo Wertm\u00fcller con il quale dirige e interpreta a teatro la lettura \"A memoria\" (2005) e \"In nome della madre\" (2010).\nDebutta al cinema accanto a Paolo Villaggio in \"Azzurro\" del 2000. Edoardo Winspeare la dirige ne \"Il miracolo\". Tra le esperienze cinematografiche di maggior rilievo \"Anime nere\" e \"Saimir\" di Francesco Munzi, \"Isole\" regia di Stefano Chiantini, \"Marpiccolo\" di Alessandro Di Robilant. Con il film \"Il padre d'Italia\" di Fabio Mollo \u00e8 candidata nella categoria attrice non protagonista ai Nastri d'argento 2017.\nTra le esperienze televisive pi\u00f9 importanti le miniserie \"Pane e libert\u00e0\", regia di Alberto Negrin e \"La leggenda del bandito e del campione\", regia di Lodovico Gasparini.\nVita privata.\nNel 2018 si \u00e8 sposata con l'attore Massimo Wertm\u00fcller.\nRiconoscimenti.\n2017 - Nastro d'argento"}
{"id": "3858242", "revid": "109313387", "url": "https://it.wikipedia.org/wiki?curid=3858242", "title": "The Bat (opera teatrale)", "text": "The Bat \u00e8 un dramma teatrale scritto da Mary Roberts Rinehart e Avery Hopwood nel 1920. La storia, un mystery, \u00e8 ambientata in una casa di campagna dove un gruppo di persone cerca un bottino nascosto, mentre un assassino misterioso, the Bat (il pipistrello) li uccide uno alla volta.\nLa prima si tenne a New York, al Morosco Theatrhe il 23 agosto 1920. La commedia messa in scena con la regia di Collin Kemper e prodotta da Wagenhals e dallo stesso Kemper, ottenne un grande successo tanto da venir replicata per 867 volte. Chiuse nel settembre 1922.\n\"The Bat\" venne ripresa a Broadway, al Majestic Theatre il 31 maggio 1937 e poi al National Theatre il 20 gennaio 1953. Il lavoro di Hopwood e Rineharth diede spunto a diverse trasposizioni cinematografiche negli anni venti e trenta, la prima delle quali fu \"The Bat\" di Roland West del 1926."}
{"id": "3858243", "revid": "465169", "url": "https://it.wikipedia.org/wiki?curid=3858243", "title": "Diamond Rings", "text": "Diamond Rings \u00e8 un brano musicale di Chipmunk, estratto come terzo singolo dal suo secondo album studio, \"I Am Chipmunk\". Il brano \u00e8 stato reso disponibile per il download digitale il 5 luglio 2009, mentre su CD singolo il 6 luglio 2009. Il brano figura il featuring della cantante Emeli Sand\u00e9 nel ritornello. Il brano utilizza un campionamento di \"Miss Ska-Culation\" di Roland Al and the Soul Brothers."}
{"id": "3858244", "revid": "1573940", "url": "https://it.wikipedia.org/wiki?curid=3858244", "title": "Sciurus nayaritensis", "text": "Lo scoiattolo volpe del Messico (Sciurus nayaritensis ) \u00e8 una specie di scoiattolo arboricolo del genere \"Sciurus\" originaria delle regioni sud-orientali del Nordamerica.\nTassonomia.\nAttualmente, gli studiosi riconoscono tre sottospecie di scoiattolo volpe del Messico:\nDescrizione.\nLa pelliccia dello scoiattolo volpe del Messico \u00e8 marrone brizzolata sul dorso e di colore variabile dal giallo al rossiccio sul ventre, mentre la coda \u00e8 color grigio antracite inframmezzato di peli bianchi. Ogni anno questo animale effettua due mute; il mantello invernale ha toni pi\u00f9 rossicci e spesso lo scroto \u00e8 circondato da un anello di peli bianchi. Pesa circa 700 g.\nDistribuzione e habitat.\nLo scoiattolo volpe del Messico vive in Messico, lungo i monti della Sierra Madre Occidentale, fino al Jalisco, e negli Stati Uniti, ove per\u00f2 la sua diffusione \u00e8 limitata ai monti Chiricahua, nel sud-est dell'Arizona.\nVive nelle foreste, sia di pini e querce che di conifere miste, tra i 1500 e i 2700 m di quota. Le maggiori densit\u00e0 di esemplari si riscontrano spesso nelle zone ripariali, dove sono presenti grandi pioppi neri e platani americani. Abita le foreste che in epoca storica venivano ripetutamente colpite da frequenti incendi di bassa intensit\u00e0, e predilige le aree con sottobosco aperto e grandi alberi, tipiche della zona.\nBiologia.\nLo scoiattolo volpe del Messico \u00e8 un animale diurno, non territoriale, che non va in ibernazione durante i mesi invernali. Si nutre di semi, fiori e funghi, dei quali va alla ricerca sia sul terreno che nella volta della foresta. I semi di pino, abete di Douglas e abete vengono estratti dai coni rimuovendo le scaglie una per volta. Quando sono disponibili, lo scoiattolo si nutre anche di ghiande e noci, nonch\u00e9 di una vasta gamma di altri tipi di semi, funghi, sia ipogei che, all'occorrenza, epigei, e insetti. Talvolta vaga sul terreno, raccogliendo grossi semi caduti dalla lettiera di foglie e dallo strato superficiale del suolo.\nL'ecologia dello scoiattolo volpe del Messico non \u00e8 stata studiata accuratamente, in particolare nelle zone al di fuori degli Stati Uniti. La densit\u00e0 di popolazione \u00e8 molto bassa. In tarda primavera o d'estate le femmine danno alla luce un'unica piccola nidiata di 1-2 piccoli. Questi animali nidicano in nidi di forma sferica, costruiti sugli alberi con rametti e foglie; alcuni esemplari, soprattutto le femmine con i piccoli, risiedono all'interno delle cavit\u00e0 degli alberi pi\u00f9 grandi. A volte nidificano in comunit\u00e0. I principali predatori di questo animale, probabilmente, sono grandi rapaci, canidi, felidi, procionidi e serpenti. Lo scoiattolo volpe del Messico \u00e8 un animale particolarmente silenzioso e generalmente trascorre la giornata nel proprio rifugio, stando immobile. Se spaventato, inizia a latrare verso l'aggressore, rimanendo per\u00f2 al sicuro tra gli alberi.\nConservazione.\nSeppur cacciato localmente a scopo alimentare, lo scoiattolo volpe del Messico \u00e8 ancora molto diffuso e la IUCN lo inserisce tra le specie a rischio minimo."}
{"id": "3858245", "revid": "110157", "url": "https://it.wikipedia.org/wiki?curid=3858245", "title": "Guadalimar", "text": "Il Guadalimar \u00e8 un fiume della Spagna meridionale, affluente di destra del Guadalquivir. Nasce ai piedi del pico de la Sarga (1762\u00a0m), nella sierra de Alcaraz, in provincia di Albacete, come risultato della confluenza di diversi ruscelli intorno a Villaverde de Guadalimar. Confluisce nel Guadalquivir in Provincia di Ja\u00e9n.\nRiceve da destra i fiumi Onsares, Guadalmena e Guadal\u00e9n, da sinistra i fiumi Cotillas, Arroyo Fr\u00edo, Carrizas, Morles e Trujala.\nLungo il suo percorso attraversa la Sierra de Segura.\nLungo il suo corso si trova il bacino del Giribaile con una capacit\u00e0 di 475 hm\u00b3.\nIl nome deriva dall'arabo \u00abwad al-ihmar\u00bb che significa \u00abfiume colorato\u00bb, che \u00e8 curiosamente il nome con cui \u00e8 conosciuto nella zona, per il colore rossastro delle acque.\nIl fiume attraversa il territorio dei comuni di Villaverde de Guadalimar e Cotillas in provincia di Albacete, di Siles, Benatae, Torres de Alb\u00e1nchez, La Puerta de Segura, Puente de G\u00e9nave, Arroyo del Ojanco, Segura de la Sierra, Chiclana de Segura, Beas de Segura, Sorihuela del Guadalimar, Villanueva del Arzobispo, Castellar, Iznatoraf, Santisteban del Puerto, Villacarrillo, Sabiote, Navas de San Juan, \u00dabeda, Rus, Vilches, Ibros, Linares, Lupi\u00f3n, Torreblascopedro e Jabalquinto in provincia di Ja\u00e9n."}
{"id": "3858247", "revid": "92723", "url": "https://it.wikipedia.org/wiki?curid=3858247", "title": "Vy\u017enycja", "text": "Vy\u017enycja (), in polacco \"Wy\u017cnica\", in rumeno \"Vijni\u0163a\", \u00e8 una citt\u00e0 dell'Ucraina, nell'oblast' di \u010cernivci. Ha dato i natali al regista, produttore cinematografico e attore Otto Preminger.\nNel giudaismo la citt\u00e0 \u00e8 nota per essere stata il centro originario della setta hassidica con il suo nome yiddish \"Vizhnitz\". La comunit\u00e0 ebraica della citt\u00e0 fu decimata nell'Olocausto e la maggior parte dei sopravvissuti non torn\u00f2, ma la comunit\u00e0 hassidica di Vizhnitz in Israele e altrove continua a mantenere il nome."}
{"id": "3858254", "revid": "92723", "url": "https://it.wikipedia.org/wiki?curid=3858254", "title": "Va\u0161kivci", "text": "Va\u0161kivci (\u0412\u0430\u0448\u043a\u0456\u0432\u0446\u0456), in polacco \"Waszkowce\", in rumeno \"V\u0103\u015fc\u0103u\u0163i\", \u00e8 una citt\u00e0 dell'Ucraina, nell'oblast' di \u010cernivci."}
{"id": "3858255", "revid": "115142519", "url": "https://it.wikipedia.org/wiki?curid=3858255", "title": "De compendiosa doctrina", "text": "De compendiosa doctrina o con titolo completo De compendiosa doctrina per litteras ad filium, \u00e8 un'opera in 20 libri di Nonio Marcello, un grammatico numida, probabilmente del IV secolo, che \u00e8 interessante per l'erudizione dell'autore e per le numerose citazioni di opere dell'antichit\u00e0 poi andate perdute e di cui ora rimangono solo i frammenti tramandati da Nonio."}
{"id": "3858258", "revid": "1543377", "url": "https://it.wikipedia.org/wiki?curid=3858258", "title": "I Am Chipmunk", "text": "I Am Chipmunk \u00e8 il primo album in studio del rapper britannico Chipmunk, pubblicato il 12 ottobre 2009 dalla Columbia Records."}
{"id": "3858259", "revid": "1893", "url": "https://it.wikipedia.org/wiki?curid=3858259", "title": "BlitzBasic", "text": ""}
{"id": "3858261", "revid": "1305772", "url": "https://it.wikipedia.org/wiki?curid=3858261", "title": "Campionato europeo della montagna 2012", "text": "Il Campionato europeo della montagna 2012, sessantaduesima edizione della manifestazione organizzata dalla Federazione Internazionale dell'Automobile, si svolse dal 15 aprile al 16 settembre 2012 su undici tappe disputatesi in dieci paesi (soltanto la Francia ospit\u00f2 due eventi nella stagione).\nNella \"Categoria II\" il pilota toscano Simone Faggioli si aggiudic\u00f2 il titolo per la quinta volta e quarta consecutiva al volante della Osella FA30 motorizzata Zytek dominando letteralmente la stagione vincendo dieci gare su undici (non partecip\u00f2 alla tappa slovena di Ilirska Bistrica). Nella classe pi\u00f9 vicina alla produzione di serie (la \"Categoria I\") la spunt\u00f2 il serbo Dusan Borkovic con la sua Mitsubishi Lancer Evo IX Gr. N, il quale miglior\u00f2 quindi il terzo posto ottenuto al termine della stagione precedente."}
{"id": "3858262", "revid": "435288", "url": "https://it.wikipedia.org/wiki?curid=3858262", "title": "Look (serie televisiva)", "text": ""}
{"id": "3858267", "revid": "1543377", "url": "https://it.wikipedia.org/wiki?curid=3858267", "title": "Transition (Chipmunk)", "text": "Transition \u00e8 il secondo album studio del rapper britannico Chipmunk, pubblicato il 15 aprile 2011 dalla Jive Records e dalla Sony Music.\nL'album ha debuttato alla decima posizione nel Regno Unito ed ha venduto 9.445 copie nella prima settimana."}
{"id": "3858270", "revid": "188402", "url": "https://it.wikipedia.org/wiki?curid=3858270", "title": "Haloo Helsinki", "text": ""}
{"id": "3858271", "revid": "1305772", "url": "https://it.wikipedia.org/wiki?curid=3858271", "title": "\u010cop", "text": "\u010cop (, in ungherese: \"Csap\") \u00e8 una citt\u00e0 dell'Ucraina, nell'oblast' della Transcarpazia, vicino ai confini di Slovacchia e Ungheria. \u00c8 separata dalla citt\u00e0 ungherese di Z\u00e1hony dal fiume Tibisco, di cui sta sulla riva destra. Appartiene al distretto di U\u017ehorod. Popolazione: 8.937 (stima 2016).\nEsistono diversi nomi alternativi usati per questa citt\u00e0: in ungherese: \"Csap\", slovacco: \"\u010cop\", tedesco: \"Tschop\", rumeno: \"Ciop\", polacco: \"Czop\", russo: \u0427\u043e\u043f.\nStoria.\nCome il resto della Transcarpazia, \"Csap\" (come era allora nota) fece parte del Regno di Ungheria fino al 1920, quando, a seguito del Trattato di Trianon del dopoguerra, fu inclusa nella Cecoslovacchia, all'interno della regione della Slovacchia (non in quella della Rutenia subcarpatica. A monte della seconda guerra mondiale, con il Primo Arbitrato di Vienna, divenne di nuovo ungherese. Nel 1945 entr\u00f2 a far parte della Repubblica socialista sovietica ucraina (ora Ucraina), adottando la versione ucraina del suo nome, \"\u0427\u043e\u043f\".\nSociet\u00e0.\nEvoluzione demografica.\nSecondo il censimento nazionale ucraino, nel 2001 \u010cop aveva una popolazione di 8.919 abitanti, di cui il 40% ucraini, il 39,2% ungheresi e il restante 20,8% rom, russi, slovacchi, bielorussi ed ebrei.\nInfrastrutture e trasporti.\n\u010cop \u00e8 un importante nodo ferroviario in Ucraina, dove la linea ferroviaria Leopoli-Stryj-Budapest incontra la linea Leopoli-U\u017ehorod-Ko\u0161ice. C'\u00e8 anche una linea che va verso est verso la Romania via Korolevo e Halmeu, sebbene al momento non ci siano servizi passeggeri regolari.\nVicino a \u010cop ci sono anche passaggi di frontiera ferroviari e autostradali internazionali verso l'Ungheria e la Slovacchia e anche verso il punto pi\u00f9 occidentale dell'Ucraina. La prima citt\u00e0 oltre il confine in Slovacchia \u00e8 \u010cierna nad Tisou mentre in Ungheria, la prima citt\u00e0 \u00e8 Z\u00e1hony."}
{"id": "3858273", "revid": "73843", "url": "https://it.wikipedia.org/wiki?curid=3858273", "title": "Biathlon ai I Giochi olimpici giovanili invernali - 10 km inseguimento maschile", "text": "La gara inseguimento ragazzi di biathlon ai I Giochi olimpici giovanili invernali di Innsbruck 2012 si \u00e8 tenuta nella Seefeld Arena di Seefeld in Tirol il 16 gennaio. Hanno preso parte a questa gara 50 atleti in rappresentanza di 30 nazioni.\nRisultato.\nLegenda:"}
{"id": "3858274", "revid": "1305772", "url": "https://it.wikipedia.org/wiki?curid=3858274", "title": "Warzone (The Wanted)", "text": "Warzone \u00e8 un brano musicale pop della boy band britannica The Wanted, estratto come quarto singolo dall'album \"Battleground\" il 26 dicembre 2011. Il video musicale prodotto per il brano \u00e8 stato presentato il 10 novembre 2011, ed \u00e8 stato girato a New York da Director X."}
{"id": "3858275", "revid": "46597660", "url": "https://it.wikipedia.org/wiki?curid=3858275", "title": "Csap", "text": ""}
{"id": "3858276", "revid": "73843", "url": "https://it.wikipedia.org/wiki?curid=3858276", "title": "Universit\u00e0 di Castiglia-La Mancia", "text": "L'Universit\u00e0 di Castiglia-La Mancia (ufficialmente \"Universidad de Castilla-La Mancha\") \u00e8 un'istituzione accademica con antiche strutture della Spagna, situata nella comunit\u00e0 autonoma.\nStoria.\n\u00c8 stata istituita per legge il 30 giugno 1982, entrando in attivit\u00e0 nel 1985, anche se possiede degli istituti storicamente rilevanti distribuiti nel territorio della comunit\u00e0 autonoma di Castiglia-La Mancia. Tra le strutture ereditate quelle:"}
{"id": "3858279", "revid": "729019", "url": "https://it.wikipedia.org/wiki?curid=3858279", "title": "Mineichi K\u014dga", "text": "Si arruol\u00f2 nella Marina imperiale giapponese nel 1906 e prest\u00f2 servizio su alcune unit\u00e0 obsolete. Completati i corsi basilari su artiglieria navale e impiego del siluro nel 1909, ricopr\u00ec l'incarico di istruttore e nel periodo 1911-1912 si diplom\u00f2 al corso avanzato di artiglieria navale e anche al corso iniziale del Collegio navale. Nel 1913, da poco tenente di vascello, entr\u00f2 nel personale dello stato maggiore della 2\u00aa Flotta e tra 1915 e 1917 super\u00f2 il corso avanzato del Collegio navale, completando la formazione di ufficiale di stato maggiore e guadagnandosi al promozione a capitano di corvetta. Tra il 1920 e il 1922 risiedette in Francia e tornato in patria fu integrato nello stato maggiore generale della marina; reputato un ufficiale preparato e affidabile, fece parte contemporaneamente degli stati maggiori della 1\u00aa Flotta e della Flotta Combinata tra 1925 e 1926. Capitano di vascello nel dicembre 1926, ricopr\u00ec il ruolo di attach\u00e9 militare in Francia sino all'inverno 1928, partecipando inoltre alla conferenza di Ginevra del 1927 come consulente; tornato in Giappone, riprese il posto nello stato maggiore generale.\nTra il 1930 e il 1932 comand\u00f2 in successione l'incrociatore pesante e la corazzata . Promosso contrammiraglio alla fine del 1932, serv\u00ec sino al dicembre 1935 nello stato maggiore della marina dirigendo due sezioni e nel 1937 fu nominato vicecapo di stato maggiore. Nell'ottobre 1939 divenne comandante della 2\u00aa Flotta e nel settembre 1941 fu trasferito alla testa della squadra operante nelle acque cinesi: al comando di tali forze contribu\u00ec alla conquista di Hong Kong nel dicembre 1941, poco dopo l'ingresso dell'Impero giapponese nella seconda guerra mondiale. Ufficiale stimato, K\u014dga era tuttavia un fermo sostenitore della corazzata e non credette nel potenziale della portaerei fino alla serie di vittorie nei primi mesi di guerra. Ammiraglio il 1\u00ba maggio 1942, fu designato successore dell'ammiraglio Isoroku Yamamoto (ucciso al fronte) il 21 aprile 1943 al comando della Flotta Combinata.\nK\u014dga impost\u00f2 la campagna delle isole Salomone come una lotta d'attrito ma non riusc\u00ec a frenare l'avanzata congiunta del viceammiraglio William Halsey e del generale Douglas MacArthur; stese tuttavia un audace piano di battaglia (detto Piano Z) per attirare il grosso della United States Navy e annientarla con l'uso concertato di navi di superficie, aerei imbarcati e aviazione basata a terra. Nel febbraio 1944 K\u014dga pose il proprio quartier generale sulle isole Palau e si prepar\u00f2 a mettere in pratica la propria strategia. A fine marzo per\u00f2 l'arcipelago fu pesantemente bombardato ed egli prefer\u00ec abbandonarlo in favore di Mindanao nelle Filippine: nella notte del 31 marzo l'idrovolante su cui viaggiava fu sorpreso da una forte tempesta e precipit\u00f2 in mare con la morte di tutti i passeggeri.\nBiografia.\nInizio della carriera.\nMineichi K\u014dga nacque il 25 settembre 1885 ad Arita, cittadina nel distretto di Nishimatsuura (prefettura di Saga), da una famiglia imparentata alla lontana con la casata imperiale. Iscrittosi all'Accademia navale di Etajima nella 34\u00aa classe, il 19 novembre 1906 complet\u00f2 il corso (quattordicesimo su 175 allievi) e con la nomina ad aspirante guardiamarina fu imbarcato sull'incrociatore protetto per la crociera d'addestramento. Il 5 agosto 1907 fu trasferito sulla corazzata e da questa pass\u00f2, il 20 dicembre 1907, all'incrociatore protetto \"Otowa\" dove gli fu riconosciuta la qualifica di guardiamarina. Fu quindi assegnato all'equipaggio dell'incrociatore protetto il 15 maggio 1908, con il quale termin\u00f2 il primo servizio in mare: dal 30 aprile 1909, infatti, frequent\u00f2 dapprima il Corso base di artiglieria navale e poi il Corso base alla Scuola siluristi, terminando gli studi il 5 agosto 1909. Pass\u00f2 dunque alcuni mesi di attesa, ricevendo la promozione a sottotenente di vascello l'11 ottobre; il 22 dicembre fu destinato all'incrociatore protetto \"Soya\".\nUn anno pi\u00f9 tardi, il 1\u00ba dicembre 1910, fu nuovamente distaccato a terra quale istruttore presso la Scuola d'artiglieria navale, posto che mantenne per sei mesi; il 1\u00ba giugno 1911 torn\u00f2 in mare a bordo della vecchia corazzata . Dopo ulteriori sei mesi fu promosso tenente di vascello e inizi\u00f2 a frequentare il Corso B del Collegio navale, istituzione preposta alla formazione di ufficiali di stato maggiore: completati gli studi, pass\u00f2 a seguire il Corso avanzato della scuola d'artiglieria dal 22 maggio 1912 che termin\u00f2 con successo prima della fine dell'anno. Il 20 dicembre fu perci\u00f2 assegnato alla corazzata , nel cui equipaggio rimase fino al 1\u00ba dicembre 1913, quando fu inserito nello stato maggiore della 2\u00aa Flotta: vi lavor\u00f2 per circa due anni, facendosi riconoscere come ufficiale capace e preparato. Il 13 dicembre 1915 riprese gli studi al Collegio navale presso il Corso A, che super\u00f2 verso la fine del 1917. Promosso al grado di capitano di corvetta il 1\u00ba dicembre, fu subito integrato come attendente nello stato maggiore generale della Marina imperiale giapponese, quindi il 5 marzo 1918 fu spostato presso lo stato maggiore dell'Ufficio di Navigazione, dipendente dal Ministero della Marina.\nGli anni venti e trenta.\nIl 5 maggio 1920 il capitano K\u014dga fu inviato in Francia e rimase in Europa pi\u00f9 di due anni, approfondendo e integrando le proprie competenze. Il 1\u00ba agosto 1922 gli fu notificato l'ordine di rientro e, una volta tornato in patria, ricevette la nomina a capitano di fregata nonch\u00e9 il posto di vicecomandante a bordo dell'incrociatore leggero ; il 1\u00ba giugno 1923, ceduta la posizione, fu investito di un duplice incarico, istruttore al Collegio navale e per la seconda volta membro dello stato maggiore generale. Tuttavia gi\u00e0 il 30 giugno si concentr\u00f2 sul secondo incarico, che mantenne sino al 20 ottobre 1925. A questa data fu nuovamente assegnato a due compiti paralleli negli stati maggiori della 1\u00aa Flotta e della Flotta Combinata (comando prestigioso all'interno della marina). Il 1\u00ba dicembre 1926 K\u014dga fu portato al grado di capitano di vascello e selezionato quale addetto militare in Francia con la carica di Supervisore per la costruzione e sussistenza e comandante delle costruzioni navali; mentre si trovava all'estero, il 5 aprile 1927 fu informato della sua integrazione nel Comando aereo navale e della promozione a Supervisore dell'artiglieria. Il 26 aprile presenzi\u00f2 in veste di consulente navale e attendente del plenipotenziario giapponese alla fallimentare conferenza di Ginevra, che vert\u00e9 sulle limitazioni degli armamenti navali. Riprese quindi il ruolo ordinario di attach\u00e9 a Parigi fino al 1\u00ba novembre 1928, quando gli pervenne l'ordine di rientro. Torn\u00f2 sul suolo giapponese nei primi mesi del 1929 e dal 1\u00ba aprile rimase a disposizione sia dello stato maggiore generale, sia del Ministero della Marina: esattamente un mese pi\u00f9 tardi ebbe l'incarico definitivo di aiutante in quest'ultimo.\nIl 1\u00ba dicembre 1930 K\u014dga ottenne il primo comando in mare di un'unit\u00e0 da guerra: si trattava dell'incrociatore pesante , al quale segu\u00ec l'anno successivo la nomina a comandante della corazzata rimodernata . Il 1\u00ba dicembre 1932 fu promosso a contrammiraglio e anche Capo dell'Ufficio N3, dipendente dallo stato maggiore generale e occupantesi di intelligence. Tra il 1\u00ba e il 15 settembre 1933 serv\u00ec come attendente presso lo stato maggiore, quindi fu posto a dirigere l'Ufficio N2 che gest\u00ec fino al 15 novembre 1935; pass\u00f2 poi a comandare la 7\u00aa Divisione incrociatori (, \"Mikuma\", \"Suzuya\", ). Elevato al grado di viceammiraglio il 1\u00ba dicembre 1936, ebbe anche ai suoi ordini la Flotta d'addestramento, la formazione a costituzione annuale della marina imperiale che si occupava di esercitazioni in varie parti del globo. Rientrato in patria, il 1\u00ba dicembre 1937 entr\u00f2 a far parte per la quarta volta dello stato maggiore generale in qualit\u00e0 di vicecapo.\nLa seconda guerra mondiale.\n1939-1942.\nIl viceammiraglio K\u014dga divenne comandante in capo della 2\u00aa Flotta, la forza da ricognizione della marina, il 21 ottobre 1939, quando la seconda guerra mondiale era scoppiata da poco meno di due mesi. Reputato ufficiale di profonda competenza ed eccellenti capacit\u00e0, K\u014dga era un convinto sostenitore della corazzata e della \"dottrina del decisivo combattimento navale di superficie\" (peraltro condivisa da molti ufficiali): fu perci\u00f2 in disaccordo con l'ammiraglio Isoroku Yamamoto, comandante della Flotta combinata e acceso sostenitore dell'aviazione navale nonch\u00e9 della portaerei, nave di valore strategico assai pi\u00f9 elevato. I due uomini erano tuttavia accomunati dal reciproco rispetto e dalla riluttanza a intraprendere una guerra contro gli Stati Uniti, una soluzione che il Gran Quartier Generale imperiale riteneva invece inevitabile.\nNel corso del 1940 e del 1941 l'Impero giapponese si schier\u00f2 infine dalla parte delle Potenze dell'Asse e gli stati maggiori di esercito e marina pianificarono l'espansione nel Pacifico occidentale e in Estremo Oriente. Il 1\u00ba settembre 1941, in vista delle imminenti operazioni, K\u014dga fu posto al comando della Flotta dell'Area cinese che supportava dal mare l'interminabile conflitto contro Chiang Kai-Shek. Il 7 dicembre 1941, venuto meno ogni compromesso diplomatico, scatt\u00f2 l'attacco di Pearl Harbor, base della Flotta del Pacifico statunitense; al contempo (l'8 dicembre a causa della linea internazionale del cambio di data) prendevano avvio molteplici operazioni anfibie contro i possedimenti coloniali europei e statunitensi, tra i quali figurava la colonia britannica di Hong Kong. Quest'ultima fu attaccata in forze e, durante i duri scontri, K\u014dga diresse l'appoggio navale all'invasione. La citt\u00e0 capitol\u00f2 il 25 dicembre. Il 1\u00ba maggio 1942, al culmine delle vittorie nipponiche, egli fu trasferito a terra e promosso ad ammiraglio, ma non ebbe comandi operativi per diversi mesi: non partecip\u00f2 dunque alla battaglia delle Midway (4-6 giugno), che segn\u00f2 una grave sconfitta per la marina imperiale e la perdita dell'iniziativa militare. Egli invece sostitu\u00ec, il 10 novembre 1942, il viceammiraglio Noboru Hirata alla guida del 2\u00ba Distretto navale con quartier generale a Kure e divenne membro del Comitato degli ammiragli.\n1943.\nTra il gennaio e il febbraio 1943 si svolse l'evacuazione delle forze giapponesi dall'isola di Guadalcanal, dove si era trascinata dall'agosto 1942 una dura ed estenuante campagna. L'ammiraglio Yamamoto coordin\u00f2 lo sgombero della guarnigione, quindi riorganizz\u00f2 la difesa delle isole Salomone centrali e, per rendersi personalmente conto della situazione e alzare il morale delle truppe, decise di condurre un giro d'ispezione. Il 18 aprile il bombardiere che lo trasportava fu tuttavia intercettato e abbattuto presso Buin da un gruppo di caccia Lockheed P-38 Lightning. Il 21 aprile l'ammiraglio K\u014dga fu scelto per succedere a Yamamoto come comandante in capo della Flotta Combinata: il 23 aprile, giunto nella grande base aeronavale di Truk (isole Caroline), alz\u00f2 le proprie insegne sulla corazzata .\nRitornato a Tokyo, ide\u00f2 un audace attacco nel settore delle isole Aleutine per riprendere almeno in parte l'iniziativa, ma l'esplosione accidentale che distrusse la corazzata a Hashirajima lo convinse a rinunciare. Si dedic\u00f2 allora, assieme al suo capo di stato maggiore, viceammiraglio Shigeru Fukudome, a costruire la strategia che intendeva adottare sul fronte del Pacifico meridionale, presentata entro il 25 agosto 1943. Nel cosiddetto Piano Z, K\u014dga proponeva la creazione di forti postazioni difensive su una catena di isole detta \"ultima linea di difesa\" e i preparativi indispensabili ad attirare la United States Navy in una decisiva battaglia: in quest'ottica rimaneggi\u00f2 l'impostazione della Flotta combinata, imitando la struttura delle task force statunitensi dimostratesi tanto valide, e potenzi\u00f2 la collaborazione tra l'aviazione basata a terra e quella imbarcata.\nNel frattempo l'ammiraglio non aveva trascurato di gestire le operazioni nelle Salomone, ma il metodico rafforzamento delle isole a nord della Nuova Georgia (caduta a fine agosto) fu vanificato dall'inaspettata strategia del \"salto della rana\", la quale isol\u00f2 diverse guarnigioni; l'invio di rinforzi prosegu\u00ec a piccoli contingenti e non in un unico movimento; il sistema di trasporti notturno, detto \"Tokyo Express\", cagion\u00f2 cruenti combattimenti navali dall'esito alterno e perdite non trascurabili per la Marina imperiale. Al principio dell'ottobre 1943, inoltre, le prime incursioni aeree su Rabaul spinsero K\u014dga a prelevare oltre 180 apparecchi imbarcati per coadiuvare la difesa contraerea e la caccia della base; decisione che ebbe gravi conseguenze tattiche, poich\u00e9 i reparti provenienti dalle portaerei, freschi di addestramento, subirono pesanti perdite di equipaggi e macchine accusando un sensibile calo delle capacit\u00e0 operative. Un mese pi\u00f9 tardi la 3\u00aa Divisione Marine sbarc\u00f2 sull'isola di Bougainville. K\u014dga aveva gi\u00e0 inviato la 5\u00aa Divisione incrociatori (, ) e parte di uno squadriglia in aiuto della provata 8\u00aa Flotta, di stanza a Rabaul; il contrammiraglio Sentar\u014d \u014cmori guid\u00f2 un immediato contrattacco navale e un convoglio per un controsbarco, ma la confusa battaglia della baia dell'imperatrice Augusta ne segn\u00f2 la sconfitta. L'ammiraglio K\u014dga destitu\u00ec \u014cmori, invi\u00f2 d'urgenza sette incrociatori della 2\u00aa Flotta a Rabaul e distacc\u00f2 173 velivoli dalle portaerei, con l'intenzione di lanciare un'offensiva combinata e distruggere la testa di ponte nemica. Tuttavia il 5 novembre gli aerei provenienti da due portaerei statunitensi sorpresero le unit\u00e0 in rada, le danneggiarono pi\u00f9 o meno gravemente e distrussero varie decine di velivoli, aggravando le deficienze che indebolivano l'arma aeronavale giapponese. Verso la fine del mese di novembre anche le isole Gilbert furono attaccate da un'imponente formazione nemica, la Quinta Flotta del viceammiraglio Raymond Spruance: le perdite patite nella difesa di Rabaul impedirono a K\u014dga ogni possibilit\u00e0 d'intervento contro il nuovo asse d'avanzata, eccettuate isolate azioni da parte della 22\u00aa Flottiglia aerea dalle isole Marshall. Del pari non fu in grado di contrastare l'improvviso assalto anfibio condotto dal generale Douglas MacArthur all'estremit\u00e0 occidentale della Nuova Britannia, avvenuto nella seconda met\u00e0 di dicembre.\n1944 e la morte.\nLa campagna terrestre in Nuova Britannia affianc\u00f2 la serie di attacchi aeronavali su Rabaul, condotti sia da portaerei, sia dalle piste costruite su Bougainville tra il dicembre 1943 e il febbraio 1944, quando la piazzaforte fu infine considerata troppo esposta dagli stati maggiori e sostanzialmente abbandonata. Peraltro la situazione strategica giapponese era peggiorata anche sul fronte oceanico, dove tra il 31 gennaio e il 23 febbraio la Quinta Flotta aveva occupato gli atolli pi\u00f9 occidentali delle Marshall, nonch\u00e9 devastato la base di Truk. Nel frattempo, nei primi giorni di febbraio 1944, lo stato maggiore generale della marina aveva autorizzato K\u014dga a mettere in pratica il Piano Z e a guidare la Flotta combinata da Truk; gli eventi recenti per\u00f2 evidenziarono l'eccessiva vulnerabilit\u00e0 della base. Il 23 febbraio K\u014dga s'imbarc\u00f2 con lo stato maggiore sulla corazzata \"Musashi\" e fece rotta sulle isole Palau, site miglia a ovest di Truk: quest'arcipelago divenne dunque il nuovo centro nevralgico oltreoceano della marina e il comando dal quale l'ammiraglio era intenzionato a lanciare il proprio attacco. Appena giunto a destinazione, si mise al lavoro con lo stato maggiore per rifinire i dettagli del piano; l'8 marzo diram\u00f2 la versione definitiva alla Flotta combinata sotto il titolo \"Operazioni segrete della Flotta combinata, Ordine numero 73\". Il 22 marzo segu\u00ec un approfondito studio preparato dallo stato maggiore, riguardante le migliori tattiche d'impiego delle forze aeree e la precisa dislocazione di ogni reparto prevista per la fine di aprile. L'ammiraglio K\u014dga era infatti persuaso che gli statunitensi avrebbero attaccato prima le Marianne o la Nuova Guinea, poi sarebbero penetrati nel Mare delle Filippine, dove prevedeva di colpirli con la totalit\u00e0 delle sue forze aeronavali.\nIl 27 marzo un bombardiere Consolidated B-24 Liberator fu localizzato mentre eseguiva una ricognizione sulle Palau; il 28 e il 29 marzo, allertato, K\u014dga invi\u00f2 diversi aerei a esplorare vasti settori a est che individuarono una numerosa flotta nemica. In effetti alla fine di febbraio l'ammiraglio Chester Nimitz, comandante in capo della Flotta del Pacifico, aveva pianificato l'attacco alle isole Palau e a Yap, Ulithi e Woleai (Caroline occidentali) nel quadro della prevista offensiva verso le isole Marianne e aveva perci\u00f2 distaccato tre gruppi dalla Task Force 58, la squadra di portaerei dipendente dalla Quinta Flotta. Il pomeriggio del 29 marzo K\u014dga ridispose il proprio comando a terra, ordin\u00f2 a tutte le navi di lasciare l'ancoraggio e di rimanere in attesa nelle Filippine, dalle quali fece arrivare rinforzi aerei per contrastare l'attacco statunitense. All'alba del 30 marzo i gruppi imbarcati americani colpirono duramente le Palau e il 31 marzo si svolsero gli attacchi sulle Caroline occidentali; aviazione e contraerea nipponiche si opposero ma non ottennero risultati sensibili. Nel corso delle due giornate K\u014dga fu informato che navi trasporto avversarie stavano navigando a ovest delle isole dell'Ammiragliato: assieme al viceammiraglio Fukudome, concluse che gli Stati Uniti avrebbero attaccato in forze la Nuova Guinea occidentale e non le Palau o le Marianne. Decise pertanto di ridislocare il quartier generale a Davao, citt\u00e0 sull'isola di Mindanao 600 miglia a ovest, e dirigere da quella posizione pi\u00f9 sicura la controffensiva.\nLa sera del 31 marzo K\u014dga consegn\u00f2 a Fukudome la cartella in cuoio contenente tutta la documentazione del Piano Z, quindi prese posto su un idrovolante Kawanishi H8K, mentre il viceammiraglio mont\u00f2 su un secondo velivolo per ragioni di sicurezza. Alle 22:00 i Kawanishi decollarono e fecero rotta a ovest, ma dopo poco incapparono in un ciclone tropicale: l'idrovolante con a bordo l'ammiraglio K\u014dga si schiant\u00f2 in mare, non lasciando alcun superstite; anche il secondo precipit\u00f2, ma il viceammiraglio Fukudome riusc\u00ec a salvarsi. Il comando giapponese di Mindanao lanci\u00f2 subito ricerche a vasto raggio per recuperare i due velivoli nonch\u00e9 il Piano Z, che in ultimo fu trovato dalla resistenza filippina e inviato al generale MacArthur, a Brisbane. Il 3 aprile il Gran Quartier Generale rese noto che l'ammiraglio K\u014dga e il suo stato maggiore erano dispersi e che la marina stava investigando in proposito. Il 17 aprile il sostituto provvisorio di K\u014dga inform\u00f2 lo stato maggiore generale della marina che le ricerche, infruttuose, erano state sospese. Preso atto della morte dell'ammiraglio K\u014dga, il 1\u00ba maggio gli fu concessa la promozione postuma ad ammiraglio della flotta (\"Gensui Kaigun Taish\u014d\" in giapponese), retrodatata al 31 marzo, e fu designato suo successore l'ammiraglio Soemu Toyoda. Il 5 maggio la sorte di Mineichi K\u014dga fu resa pubblica: gli furono tributati solenni funerali di Stato e fu eretta una tomba al cimitero Tama, poco fuori Tokyo.\nRicevette inoltre postume le decorazioni militari tedesche della Croce di Cavaliere della Croce di Ferro e della Croce di Cavaliere della Croce di Ferro con Fronde di Quercia: entrambe furono rilasciate il 12 maggio 1944.\nOnorificenze.\nDati tratti da:"}
{"id": "3858281", "revid": "1543377", "url": "https://it.wikipedia.org/wiki?curid=3858281", "title": "Discografia degli Haloo Helsinki!", "text": "Questa pagina contiene l'intera discografia degli Haloo Helsinki! dagli esordi fino ad ora."}
{"id": "3858282", "revid": "767487", "url": "https://it.wikipedia.org/wiki?curid=3858282", "title": "Grand Prix Herning 2010", "text": "Il Grand Prix Herning 2010, diciottesima edizione della corsa e valida come evento dell'UCI Europe Tour 2010 categoria 1.1, si svolse il 1\u00ba maggio 2010 su un percorso totale di circa 198,9\u00a0km. Fu vinto dal danese Alex Rasmussen che termin\u00f2 la gara in 5h07'06\", alla media di 38,86 \u00a0km/h.\nAll'arrivo 43 ciclisti portarono a termine il percorso."}
{"id": "3858283", "revid": "767487", "url": "https://it.wikipedia.org/wiki?curid=3858283", "title": "Battleground (album)", "text": "Battleground \u00e8 il secondo album della boy band The Wanted, pubblicato il 4 novembre 2011 dalla Island Records."}
{"id": "3858285", "revid": "729019", "url": "https://it.wikipedia.org/wiki?curid=3858285", "title": "Azolino Hazon", "text": "Biografia.\nPromosso Maggiore nel 1920 e Tenente Colonnello nel 1927, prest\u00f2 servizio in vari comandi territoriali.\nIl 17 dicembre 1934, promosso Colonnello, fu nominato Ispettore della IV Zona (Roma).\nIl 7 settembre 1937, per i meriti conseguiti nella Campagna d\u2019Etiopia, ottenne l\u2019avanzamento straordinario per meriti eccezionali a Generale di Brigata, grado con cui resse il comando della 5\u00aa e poi della 4\u00aa Brigata Carabinieri.\nIl 10 novembre 1940 fu promosso Generale di Divisione e destinato, quale Comandante, alla 2\u00aa Divisione Carabinieri \u201cPodgora\u201d.\nIl 22 giugno 1942 fu nominato Vice Comandante Generale dell'Arma.\nDivenuto comandante generale dell'Arma dei Carabinieri dal 23 febbraio 1943, primo militare dell'Arma a ricoprire tale carica mor\u00ec il 19 luglio di quello stesso anno a causa dei bombardamenti del quartiere San Lorenzo a Roma. A lui \u00e8 oggi intitolata la caserma che \u00e8 sede attuale del comando generale."}
{"id": "3858293", "revid": "287204", "url": "https://it.wikipedia.org/wiki?curid=3858293", "title": "Paesaggio invernale con pattinatori e trappola per uccelli", "text": "Il Paesaggio invernale con pattinatori e trappola per uccelli \u00e8 un dipinto a olio su tavola (38x56 cm) di Pieter Bruegel il Vecchio, datato 1566 e conservato nel Museo reale delle belle arti del Belgio di Bruxelles. \u00c8 firmato \"\"\nStoria.\nL'opera \u00e8 datata allo stesso anno della serie dei \"Mesi\", ma ha dimensioni molto pi\u00f9 ridotte, che ne escludono il farne parte. Il dipinto fece di fatto da prototipo per i paesaggi invernali fiamminghi, replicatissimo in pi\u00f9\nLa versione di Bruxelles, gi\u00e0 nella collezione Delporte, \u00e8 in genere ritenuta originale, anche se Wied not\u00f2 l'alta qualit\u00e0 della copia del Kunsthistorisches Museum di Vienna (39x57 cm).\nDescrizione e stile.\nUn villaggio fiammingo in inverno \u00e8 avvolto in un'atmosfera nebbiosa e giallastra, in una veduta da un punto di vista rialzato. Vi \u00e8 descritto uno scorcio di quotidianit\u00e0 in una fredda giornata con al centro gli abitanti del villaggio ritratti mentre si divertono sulla distesa del fiume ghiacciato.\nA differenza dei \"Cacciatori nella neve\", in quest'opera l'artista non mise dei protagonisti nella fascia in primo piano, ma inser\u00ec i personaggi nel paesaggio, senza farli prevalere. Un posto di risalto \u00e8 comunque lasciato a destra dove in mezzo a una radura sta sistemata una rudimentale trappola per uccelli, fatta da un'asse sospesa su un bastoncino legato a una corda e sotto alla quale sono state messe delle esche che i volatili sembrano apprezzare. Tale dettaglio \u00e8 stato a volte letto come una metafora moraleggiante con la vita umana, che trascorre nell'ignoranza e nella spensieratezza proprio come per gli uccelli.\nGrande spazio \u00e8 riservato nella veduta, che si perde lontanissima fino a un villaggio appena visibile, avvolto dalla foschia."}
{"id": "3858294", "revid": "767487", "url": "https://it.wikipedia.org/wiki?curid=3858294", "title": "Ann Wilson", "text": " \u00c8 nota soprattutto per la sua attivit\u00e0 come cantante del gruppo rock Heart. Insieme alla sorella Nancy, Ann \u00e8 l'unico membro degli Heart a essere stato presente in tutte le formazioni del gruppo.\nBiografia.\nWilson nacque a San Diego, ma nella sua infanzia e giovent\u00f9 cambi\u00f2 spesso casa per motivi di lavoro del padre, che era colonnello dei marines. La famiglia si stabil\u00ec infine a Bellevue, un sobborgo di Seattle dove poi inizi\u00f2 la sua storia musicale studiando canto presso la scuola del Maestro David Paul Kyle, uno dei pi\u00f9 importanti insegnanti statunitensi che tra l'altro impost\u00f3 molte altre 'stars' della musica rock come ad esempio Layne Staley degli Alice in Chains e Geoff Tate del gruppo Queensr\u00ffche, e molti cantanti di Opera come ad esempio Marilyn Horne, Jesse Thomas, e Frederica Von Stade.\nTimida a causa della balbuzie (poi risolta), da giovane Ann si dedic\u00f2 soprattutto alla musica come fonte di appagamento personale. Amante dei Beatles e dei Led Zeppelin, nei primi anni settanta si un\u00ec a un gruppo locale, i \"White Heart\", che divennero poi \"Hocus Pocus\" e infine \"Heart\". Al gruppo si un\u00ec nel 1974 anche la sorella minore di Ann, Nancy Wilson. Nello stesso anno il gruppo si trasfer\u00ec a Vancouver, in Canada, e nel 1975 incise l'album di debutto \"Dreamboat Annie\" per l'etichetta canadese Mushroom Records. L'album ottenne la certificazione di disco di platino negli Stati Uniti; seguirono negli anni successivi altri album di grande successo, come \"Little Queen\" (1977) e \"Dog &amp; Butterfly\" (1978). Sull'onda del successo con gli Heart, Wilson partecip\u00f2 in quegli anni anche a numerosi altri progetti, tra cui la colonna sonora del film \"Footloose\" (col brano \"Almost Paradise\" in duo con Mike Reno).\nNei primi anni ottanta la popolarit\u00e0 degli Heart ebbe una flessione, ma a partire dal 1985 (con l'album eponimo \"Heart\") il gruppo torn\u00f2 in cima alle classifica di vendita statunitensi, in un nuovo periodo di successo che prosegu\u00ec nei primi anni novanta. Dopo \"Desire Walks On\" (1993) il gruppo sub\u00ec un'altra battuta di arresto, anche a causa della decisione di Nancy di ritirarsi per qualche tempo dalle scene per dedicarsi alla famiglia. Nello stesso periodo, tuttavia, le sorelle Wilson aprirono un proprio studio di registrazione a Seattle, e fondarono un gruppo satellite esclusivamente acustico, The Lovemongers, che debutt\u00f2 con una cover di \"The Battle of Evermore\" inclusa nella colonna sonora del film \"Singles\" di Cameron Crowe. Nel 1997, The Lovemongers incisero un album dal titolo \"Whirlygig\".\nGli Heart tornarono finalmente in attivit\u00e0 alla met\u00e0 degli anni 2000, con \"Jupiters Darling\" (2004). Oltre a questo, Wilson incise anche il suo primo album solista, \"Hope &amp; Glory\", nel 2006.\nVita privata.\nNegli anni settanta Ann Wilson fu per lungo tempo compagna di Michael Fisher, il manager della band, mentre sua sorella Nancy faceva coppia col chitarrista Roger Fisher, fratello di Michael. In pratica, queste due coppie costituivano la leadership del gruppo. Entrambe le relazioni terminarono alla fine degli anni settanta. Pur senza essersi mai sposata, Wilson adott\u00f2 una bambina, Marie, nel 1991, e un bambino, Dustin, nel 1998.\nLa vita privata di Wilson fu in parte influenzata dal problema dell'obesit\u00e0. Da piccola era sempre stata sovrappeso e ne aveva sofferto nei rapporti sociali; quando gli Heart iniziarono la loro corsa al successo, Wilson volle di conseguenza essere magra e, per ottenere questo scopo, come lei stessa in seguito ebbe a dichiarare, \"fece la fame\". Quando il gruppo riapparve sulle scene dopo qualche anno alla met\u00e0 degli anni ottanta, Wilson era notevolmente ingrassata, e il timore che questo potesse influire sull'immagine del gruppo fece s\u00ec che l'etichetta discografica e persino gli altri membri del gruppo facessero pressione su di lei perch\u00e9 tornasse a dimagrire. Questo caus\u00f2 a Wilson attacchi di panico e la indusse alla fine a rivolgersi a un intervento chirurgico. Oltre al problema dell'obesit\u00e0, Wilson ha dichiarato di aver avuto nella sua vita altri due grandi problemi, l'alcolismo e la dipendenza da cocaina."}
{"id": "3858295", "revid": "729019", "url": "https://it.wikipedia.org/wiki?curid=3858295", "title": "Isole di Fearnley", "text": "Le isole di Fearnley (in russo \u041e\u0441\u0442\u0440\u043e\u0432\u0430 \u0424\u0438\u0440\u043d\u043b\u0435\u044f, \"ostrova Firnleja\") sono un gruppo di isole russe bagnate dal mare di Kara.\nAmministrativamente fanno parte del distretto di Tajmyr del Territorio di Krasnojarsk, nel Circondario federale della Siberia.\nGeografia.\nLe isole sono situate a circa 30\u00a0km dalla penisola del Tajmyr. Fanno parte della Riserva naturale del Grande Artico.\nSi tratta di 4 isole che si sviluppano da sud-ovest a nord-est nella parte orientale del mare di Kara. Tra loro distano da 1,5\u00a0km a 3\u00a0km. Il territorio \u00e8 coperto da una rada vegetazione tipica della tundra. Il mare attorno alle isole \u00e8 coperto di ghiaccio, il che le porta ad essere collegate alla terraferma per la maggior parte dell'anno.\nStoria.\nLe isole sono state scoperte dalla spedizione polare norvegese sulla nave \"Fram\", guidata da Fridtjof Nansen, che le dedic\u00f2 a Thomas Fearnley, uno dei finanziatori della spedizione, nonch\u00e9 uno dei pionieri nel passaggio dalla navigazione a vela a quella a vapore."}
{"id": "3858299", "revid": "767487", "url": "https://it.wikipedia.org/wiki?curid=3858299", "title": "Messengers 2 - L'inizio della fine", "text": "Messengers 2 - L'inizio della fine \u00e8 un film del 2009 diretto da Martin Barnewitz e destinato al mercato home video. Il film \u00e8 il prequel di \"The Messengers\" del 2007.\nTrama.\nLa famiglia di John Rollins, del Dakota del Nord, \u00e8 in difficolt\u00e0 economica a causa degli scarsi raccolti. Per risollevare le sorti e spaventare i numerosi corvi che affollano la sua fattoria John mette nel suo campo di granturco un misterioso e inquietante spaventapasseri. Tutto ad un tratto le cose cambiano e cominciano a susseguirsi una serie di eventi fortunati che per\u00f2 sembrano avere delle ripercussioni con una serie di morti improvvise e sospette susseguite che portano inoltre a liti nella famiglia Rollins. John comincia ad avere strane visioni ed incubi e ritiene responsabile di tutto lo stesso spaventapasseri, trovandone la conferma nel racconto dei suoi vicini, contadini di origini irlandesi, che parlano di un rituale di magia nera.\nProduzione.\nLa produzione della pellicola \u00e8 cominciata nell'aprile del 2008 a Sofia, Bulgaria.\nRicezione.\nIl film nel suo complesso ha ricevuto poche valutazioni positive rispetto al suo predecessore. "}
{"id": "3858301", "revid": "159980", "url": "https://it.wikipedia.org/wiki?curid=3858301", "title": "Isola di Levinson-Lessing", "text": ""}
{"id": "3858302", "revid": "767487", "url": "https://it.wikipedia.org/wiki?curid=3858302", "title": "The Bat (film 1926)", "text": "The Bat \u00e8 un film muto del 1926 diretto da Roland West. \u00c8 un film giallo con elementi horror, prima versione cinematografica dell'opera teatrale \"The Bat\" di Avery Hopwood e Mary Roberts Rinehart.\nIl film ebbe dei remake; nel 1930, lo stesso West lo rifece con il titolo \"The Bat Whispers\". Nel 1959, Crane Wilbur gir\u00f2 \"Il mostro che uccide\" con Vincent Price e Agnes Moorehead.\nTrama.\nUn criminale, soprannominato \"il pipistrello\", annuncia in anticipo un furto che sta per compiere. Ma viene battuto sul tempo da un rivale. Entrambi si ritroveranno ad operare a Courtleigh Fleming, residenza della ricchissima Cornelia Van Gorder.\nIl potente banchiere Fleming viene ritrovato assassinato e, nel contempo, scompare un suo sottoposto, Brooks Bailey, un giovane cassiere innamorato di Dale, la nipote di Cornelia. Brooks, sospettato dell'omicidio e del furto di duecentomila dollari, vive nascosto in casa, camuffato da giardiniere. Lizzie, la domestica, sospetta di tutto e di tutti: del dottor Wells, del maggiordomo e anche di Moletti, l'investigatore che segue il caso.\nIl colpevole si dimostrer\u00e0 essere proprio Moletti che, in realt\u00e0, \u00e8 il \"pipistrello\". Il malvivente, ucciso il vero Moletti, si era sostituito a lui: verr\u00e0 per\u00f2 smascherato e messo in trappola.\nProduzione.\nIl film fu prodotto dalla Roland West Productions per la Feature Productions.\nDistribuzione.\nDistribuito dalla United Artists, il film fu presentato in prima a New York il 14 marzo 1926. Ebbe una distribuzione internazionale: in Finlandia, usc\u00ec in sala il 16 maggio 1927; in Austria e Germania gli venne dato il titolo \"Das R\u00e4tsel der Fledermaus\", mentre in Spagna e Venezuela quello di \"El murci\u00e9lago\".\nCopia del film viene conservata negli archivi dell'UCLA Film and Television Archive.\nLa pellicola \u00e8 entrata nel pubblico dominio negli Stati Uniti."}
{"id": "3858303", "revid": "767487", "url": "https://it.wikipedia.org/wiki?curid=3858303", "title": "Erlend Ormbostad", "text": "Carriera.\nClub.\nOrmbostad cominci\u00f2 la carriera professionistica con la maglia del Molde. Debutt\u00f2 nella Tippeligaen il 27 agosto 2000, quando sostitu\u00ec Fredrik Kj\u00f8lner nella vittoria per 7-1 sul Bod\u00f8/Glimt. Rimase in squadra fino al 2006, totalizzando 44 apparizioni nella massima divisione norvegese.\nPass\u00f2 poi allo Skeid, militante in Adeccoligaen. Esord\u00ec il 9 aprile 2007, quando fu titolare nella sconfitta per 5-1 sullo HamKam. Nel 2015 pass\u00f2 all'\u00c5rvoll.\nNazionale.\nConta 2 presenze per la . Disput\u00f2 il primo incontro il 14 agosto 2001, subentrando a Erlend Hanstveit nel successo per 3-0 sulla ."}
{"id": "3858306", "revid": "1543377", "url": "https://it.wikipedia.org/wiki?curid=3858306", "title": "Kelly Monteith", "text": "\u00c8 maggiormente noto per la sceneggiatura e la conduzione dello show comico della BBC, \"Kelly Monteith\". Scoperto agli inizi degli anni '70 del XX secolo, Monteith fu ospite comico nel \"Tonight\" della NBC e nel \"Des O'Connor Tonight\" della BBC. Ebbe un suo variet\u00e0 di breve durata sul canale CBS nel 1976 dal titolo \"The Kelly Monteith Show\" prima di essere ingaggiato dalla BBC per il \"Kelly Monteith\" nel 1978. Lo spettacolo fu realizzato per tre serie e fu caratterizzato da frequenti intrusioni oltre la quarta parete, mostrando Monteith nel suo camerino prima e dopo una scena. \"Kelly Monteith\" vinse la Rosa d'Oro per la BBC al Festival della Rosa d'Oro di Montreux durante la realizzazione delle serie."}
{"id": "3858309", "revid": "767487", "url": "https://it.wikipedia.org/wiki?curid=3858309", "title": "Blood Has Been Shed", "text": "I Blood Has Been Shed sono un gruppo Metalcore degli Stati Uniti.\nStoria.\nFondati nel 1997, hanno dato alla luce 3 album. Alcuni componenti suonano anche nei Killswitch Engage.\nHanno condiviso il palco con Shadows Fall, Shai Hulud, Unearth, Poison The Well, American Nightmare, From Autumn To Ashes, e Sworn Enemy."}
{"id": "3858310", "revid": "287204", "url": "https://it.wikipedia.org/wiki?curid=3858310", "title": "Enea Hirpino", "text": "Vita e opera.\nRimatore cortigiano, dopo aver vissuto l'infanzia a Parma si trasfer\u00ec a Napoli al seguito della contessa Costanza d'Avalos, che nel 1501 era diventata anche duchessa di Francavilla.\nLa sua opera pi\u00f9 nota \u00e8 un \"Canzoniere\" che si inserisce perfettamente in un filone letterario, consacrato al ritratto, che godette di molta fortuna nel Rinascimento italiano. Hirpino predilesse i \"ritratti d'artista\", in cui elogiava pittori e opere del suo tempo. Non fu il solo a cimentarsi in questo tipo di tematica: si possono ricordare gli esempi di Bernardo Bellincioni, Niccol\u00f2 da Correggio, Gandolfo Porrino, Giacomo Cenci e lo stesso Michelangelo Buonarroti, per tacere ovviamente della produzione mariniana (e a lui contemporanea) del secolo successivo.\nL'opera ci \u00e8 tramandata dal manoscritto autografo PAR. 700 della Biblioteca Palatina di Parma, con dedica datata \"XX di Marzo MDXX\" (20 marzo 1520). Non fu tuttavia mai pubblicata, per quanto si ritiene fosse pronta per la stampa.\nLa raccolta ha, come detto, il ritratto per protagonista: \n\u00abIl ritratto ha un ruolo centrale nella narrazione lirica, in quanto suscita l'innamoramento per una donna mai vista, Costanza, che diviene inaccessibile oggetto di un amore platonico e letterario, alimentato da immagini interiori e da effigi dipinte [\u2026] Il pittore pi\u00f9 esplicitamente elogiato \u00e8 Leonardo da Vinci\u00bb.\nIl ritratto pu\u00f2 quindi essere una sorta di vagheggiamento alla Rudel o riferirsi a delle opere d'arte. Hirpino poet\u00f2 anche alcune dame illustri e le loro rispettive citt\u00e0.\nIl maestro di Vinci viene lodato con queste parole nel sonetto \"\u00c8 questa quella humana et vera forma\", primo di un trittico dedicato a Leonardo:\n\u00abQuel bon pittor egregio, che dipinse/\ntanta belt\u00e0 sotto il pudico velo,/\nsuper\u00f2 l'arte, et se medesmo vinse.\u00bb\nA Leonardo dedic\u00f2 anche due madrigali: \"Mirand'il Vincio in s\u00e9 Madonna ratto\" e \"Chiaro et gentil mio Vincio in van dipinge\".\nQuesto ciclo leonardesco, comprendente cinque testi, ha per oggetto un'opera dell'artista andata perduta, la cui data di composizione oscilla tra il 1505 e il 1515. I critici propendono a identificare la donna rappresentata nel dipinto in Costanza d'Avalos, ma non mancano voci fuori dal coro, come quella di Carlo Vecce, che parl\u00f2 di una Isabella amata da Hirpino."}
{"id": "3858311", "revid": "767487", "url": "https://it.wikipedia.org/wiki?curid=3858311", "title": "Grand Prix Herning 2009", "text": "Il Grand Prix Herning 2009, diciassettesima edizione della corsa e valida come evento dell'UCI Europe Tour 2009 categoria 1.2, si svolse il 2 maggio 2009 su un percorso totale di circa 198,7\u00a0km. Fu vinto dal danese Ren\u00e9 J\u00f8rgensen che termin\u00f2 la gara in 5h02'45\", alla media di 39,379 \u00a0km/h.\nAll'arrivo 31 ciclisti portarono a termine il percorso."}
{"id": "3858316", "revid": "287204", "url": "https://it.wikipedia.org/wiki?curid=3858316", "title": "Mineichi Koga", "text": ""}
{"id": "3858317", "revid": "684805", "url": "https://it.wikipedia.org/wiki?curid=3858317", "title": "Aminoacidi chetogenici", "text": ""}
{"id": "3858318", "revid": "419471", "url": "https://it.wikipedia.org/wiki?curid=3858318", "title": "Basket Rimini 1979-1980", "text": "Il Basket Rimini 1979-1980, sponsorizzato \"Sarila\", ha preso parte al campionato professionistico italiano di Serie A2.\nStagione.\nI due americani sono Carl Bird e il confermato Otis Howard, che aveva gi\u00e0 disputato a Rimini gran parte della stagione precedente con 26,5 punti di media. Con Alberto Bucci passato alla guida di Fabriano, il nuovo allenatore della Sarila \u00e8 Arnaldo Taurisano."}
{"id": "3858320", "revid": "1573940", "url": "https://it.wikipedia.org/wiki?curid=3858320", "title": "Fecenia ochracea", "text": "La Fecenia ochracea , \u00e8 una specie di ragno della famiglia Psechridae.\nDescrizione.\n\"Fecenia ochracea\" \u00e8 una specie dotata di cribellum.\nLa femmina si distingue dalle altre specie di \"Fecenia\" per i margini anteriori divergenti dei lobi laterali dell'epigino. \nI maschi differiscono dalle altre specie di \"Fecenia\" per l'apofisi tibiale retrolaterale (RTA), lunga almeno quanto la larghezza della tibia dei palpi, e per l'apofisi mediana (MA) grande e massiccia dei pedipalpi, lunga almeno quanto la larghezza del \"tegulum\". \nDimensioni.\nIl maschio ha il cefalotorace di lunghezza 4,2\u20134,7\u00a0mm, larghezza 2,8\u20133,4\u00a0mm (nella parte anteriore 1,7\u20132,1\u00a0mm) e l'opistosoma di lunghezza 4,8\u20137,1\u00a0mm, larghezza 2,0\u20133,3\u00a0mm.\nIl clipeo pu\u00f2 misurare da 0,2 a 0,4\u00a0mm.\nLa femmina ha il cefalotorace di lunghezza 3,2\u20136,9\u00a0mm, larghezza 2,2\u20134,3\u00a0mm (nella parte anteriore 1,7\u20133,1\u00a0mm) e l'opistosoma di lunghezza 4,5\u20139,3\u00a0mm, larghezza 2,2\u20135,2\u00a0mm.\nIl clipeo pu\u00f2 misurare da 0,2 a 0,4\u00a0mm.\nLa \"formula delle zampe\" nei maschi e nelle femmine \u00e8 1243.\nOcelli.\nNella seguente tabella si riportano dimensioni e pattern degli ocelli per maschio e femmina di \"F. ochracea\":\nColorazione.\nLa colorazione \u00e8 la stessa in generale presente nel genere \"Fecenia\", ma con le striature da bianco a beige poste di fronte ai seritteri che possono essere poco evidenti, pi\u00f9 piccole o anche assenti.\nDistribuzione e habitat.\n\"Fecenia ochracea\" \u00e8 presente in Indonesia, Malaysia, Singapore, Isole Salomone, Papua Nuova Guinea, Queensland (Australia) e Filippine."}
{"id": "3858322", "revid": "287204", "url": "https://it.wikipedia.org/wiki?curid=3858322", "title": "Jiri Raska", "text": ""}
{"id": "3858325", "revid": "93556", "url": "https://it.wikipedia.org/wiki?curid=3858325", "title": "Circolo Canottieri Tirrenia Todaro", "text": "Il Circolo Canottieri Tirrenia Todaro \u00e8 un'associazione sportiva di Roma.\nStoria.\nIl circolo venne fondato, come Circolo Canottieri Tirrenia, nell'immediato secondo dopoguerra da un gruppo di giovani capeggiati da Ernesto Todaro, il cui nome, dopo la prematura scomparsa nel 1958, per volere dei soci fondatori, venne aggiunto alla denominazione del circolo.\nA partire dal 1946, il circolo condivise con il Centro Sportivo della Marina Militare il galleggiante della \"Caio Duilio\", dal quale, pochi anni dopo, nel 1951, il Tirrenia venne sfrattato. Nel 1959 il circolo ha ottenuto la concessione demaniale per poco pi\u00f9 di mezzo ettaro nel posto in cui si trova oggi la sede.\nTra gli allenatori nel 2014 si distingue Michele Petracci, che ha cominciato a praticare canottaggio proprio alla Tirrenia Todaro."}
{"id": "3858331", "revid": "359348", "url": "https://it.wikipedia.org/wiki?curid=3858331", "title": "Vittorio Ducrot", "text": "Biografia.\nVittorio nacque in Sicilia, da Victor Ducrot, ingegnere ferroviario che aveva lavorato nella costruzione del canale di Suez, e Marie Roche, trasferitisi da Malta. Morto il padre di colera a Palermo, qualche mese prima della nascita di Vittorio, la madre si rispos\u00f2 in seconde nozze con Carlo Golia (1841-1901), rappresentante a Palermo della Solei Hebert &amp; C. di Torino, una ditta di stoffe e arredi, che nel 1895 acquisir\u00e0 un emporio per la vendita e la progettazione di articoli, mobili e arredi di lusso per l'alta borghesia, denominandola C. Golia &amp; C. Studio.\nLo Studio Ducrot.\nNei primi anni del Novecento Vittorio, dopo gli studi in Svizzera, ritorna a Palermo, assumendo nel 1902 la direzione del mobilificio del patrigno, ridenominandolo \"Studio Ducrot\". Lo studio cominci\u00f2 a ricoprire un ruolo di prestigioso \"atelier\" artigianale fino a divenire una societ\u00e0 di produzione industriale, tra le prime in Europa del settore mobiliare per la progettazione di massa di manufatti e arredi di stampo modernista. In questo periodo lavor\u00f2 a stretto contatto con l'architetto Ernesto Basile, il pittore Ettore De Maria Bergler e altri artisti, divenendo una delle personalit\u00e0 di rilievo della cosmopolita e liberty Palermo del tempo ed anche un celebre ebanista.\nDello studio sono, tra gli altri, gli arredi del villino Florio, Grand hotel Villa Igiea, casa Lemos, villa dei Principi Deliella, la sede della Cassa centrale di risparmio Vittorio Emanuele per le province siciliane a Palermo, e a Roma palazzo di Montecitorio e il Gran Caff\u00e8 Faraglia a piazza Venezia.\nSuoi sono gli interni dei transatlantici \"Principessa Mafalda\" varato nel 1908, \"Giulio Cesare\" (1920) e \"Victoria\" (1930).\nL'azienda aeronautica.\nDurante la prima guerra mondiale fond\u00f2 la \"Vittoria Aeronautica Ducrot\", insieme ai Florio, per la costruzione di idrovolanti per la Regia Marina.\nNel 1936, con l'ingegner Giovanni Battista Caproni, la fuse nell'Aeronautica Sicula.\nAttivit\u00e0 politica.\nNella seconda met\u00e0 degli anni '20 fu capo della Federazione sindacale fascista degli industriali di Palermo.\nNel 1929 fu eletto deputato alla Camera del Regno nella XXVIII legislatura in Sicilia per il Partito Nazionale Fascista, fino al 1934.\n\u00c8 sepolto nella cappella di famiglia nel Cimitero di Sant'Orsola a Palermo."}
{"id": "3858333", "revid": "122638443", "url": "https://it.wikipedia.org/wiki?curid=3858333", "title": "Episodi de I pinguini di Madagascar (seconda stagione)", "text": "La seconda stagione della serie animata I pinguini di Madagascar, composta da 68 episodi \u00e8 andata in onda sul canale statunitense Nickelodeon tra il 2010 e il 2012.\nIn italia \u00e8 stata trasmessa in prima visione assoluta dal 2011 su Nickelodeon (Italia).In chiaro \u00e8 stata trasmessa in prima tv su Italia 1"}
{"id": "3858339", "revid": "1543377", "url": "https://it.wikipedia.org/wiki?curid=3858339", "title": "Shid\u014din", "text": " \u00e8 un titolo giapponese spesso utilizzato nel bud\u014d. Il termine significa istruttore ed \u00e8 solitamente usato per designare un istruttore ufficiale di livello intermedio all'interno di un'organizzazione. Un istruttore anziano avrebbe il titolo di Shihan. \nVari\u00e8 arti del bud\u014d e organizationi utilizzano differenti requisiti per l'uso del titolo, ma in generale esso corrisponde al 4\u00b0 o 5\u00b0 dan. Alcune organizzazioni inoltre usano il titolo minore di Fuku Shidoin che corrisponde ad assistente istruttore. \nL'Aikikai ha adottato questo sistema di designazione degli istruttori nel 1970, pi\u00f9 o meno al tempo della creazione della International Aikido Federation.\nNote.\n "}
{"id": "3858342", "revid": "69794", "url": "https://it.wikipedia.org/wiki?curid=3858342", "title": "Antonio Piola", "text": "Il conte Antonio Piola, figlio dell'avvocato fiscale (procuratore del re) Michel Angelo e di Teresa Alasia (figlia del capitano Felice), spos\u00f2 il 28 settembre 1815 la giovanissima damigella Luigia Caselli (figlia di Giuseppe Domenico e di Lucrezia Pellati), pronipote del cardinale Carlo Francesco, e da queste nozze, essendo nati sei figli e quattro figlie, ha avuto origine la famiglia Piola Caselli.\nConsigliere di Sua Maest\u00e0.\nAntonio Piola, divenuto avvocato, \u00e8 stato prescelto a far parte della deputazione inviata dalla citt\u00e0 di Alessandria ad ossequiare il nuovo sovrano Carlo Felice, in seguito alla repentina abdicazione di Vittorio Emanuele I, che poi, con patenti del 3 febbraio 1826 lo insignir\u00e0 del titolo comitale, in riconoscenza \"pei ragguardevoli impieghi s\u00ec civili, che militari da vari individui (della famiglia) lodevolmente coperti\" ed il 12 febbraio 1828 lo ha abilitato ad esser ammesso nel corpo decurionale alessandrino.\nImportante \u00e8 la normativa data da Antonio Piola con i 280 artt. degli \"Statuti della Societ\u00e0 Reale d\u2019Assicurazione Generale e Mutua contro la grandine negli stati di terraferma di S.M.\", nel cui preambolo Carlo Felice lo menziona espressamente per ben due volte anche se, malgrado il sovrano patrocinio, si accendeva una viva disputa tra il Piola ed il Le Maire ma, poich\u00e9 veniva data la preferenza per il progetto del primo, il 20 aprile il re firmava senz'altro le patenti autorizzanti la Societ\u00e0 generale e reciproca contro i danni della gragnuola, tuttavia le polemiche sarebbero durate ancora a lungo.\nAntonio Piola cura la pubblicazione dell\u2019\"Annuario statistico amministrativo della divisione di Alessandria\" per l'anno 1829 e sicuramente anche per il 1830, quindi il \"Manuale teorico-pratico per il sindaco di comunit\u00e0\", in 3 voll. (1830). Nel 1829 figura come membro effettivo dell'Opera di beneficenza per le minestre ai detenuti della citt\u00e0. Pubblica altres\u00ec la \"Statistica della provincia di Alessandria, divisa in otto quadri sinottici corredati di note\", con il progetto del canale che si intitoler\u00e0 a Carlo Alberto. Il 19 aprile 1830 il re lo nomina Sottintendente Generale della Divisione di Alessandria (una specie di sottoprefetto).\nConsigliere di Stato a Torino.\nIl nuovo monarca, Carlo Alberto, lo chiama a Torino nel ricostituendo Consiglio di Stato, dove il 7 novembre presta solenne giuramento come sottosegretario, segretario della sezione finanze. Il re ha lasciato, nel proprio diario, una lusinghiera lode in onore di Antonio Piola, tanto pi\u00f9 valida in quanto fa parte di riflessioni strettamente personali e, quindi, non di opportunit\u00e0.\nNel 1836 Antonio Piola amplia i propri possedimenti, acquistando dal marchese Castiglione Stampa altre terre intorno al Castello di Montecastello, abitato \"da tempo immemorabile\" dai Piola, per il quale deve per\u00f2 pagare l'annuo canone in natura, consistente in una scatola di tartufi.\nNell'ambito del Consiglio di Stato il re lo incarica di scrivere il libro \"Considerazioni sulle terre incolte del Piemonte, con indicazione dei mezzi e dei metodi di dissodamento applicabili anche alle altre terre incolte d'Italia nell'interesse del pauperismo\" (1836), che godr\u00e0 di una seconda edizione (1841), verr\u00e0 lodato da Carlo Cattaneo e ripreso in antologia da Luigi Einaudi.\nNotiamo come lo sguardo suo e del re si rivolga all'Italia ma, in un crescendo, siano pronti a rivolgerlo all'Europa, venendo incaricato a scrivere, nel 1837, \"Delle strade ferrate e della loro futura influenza in Europa\" (1838), lodato da Severino Battaglione, in cui precorre gli scritti di Carlo Ilarione Petitti di Roreto e di Camillo Benso, conte di Cavour. Nell'ambito della R. Accademia di Agricoltura di Torino, tramite l'Associazione Agraria Subalpina, Antonio Piola pubblica \"Sur les assurances contre la gr\u00eale\". L'Associazione agraria ha avuto in questi anni anche dei grandi meriti risorgimentali, con grande festa alla Pastrona (della famiglia del genero di suo figlio Angelo), cui ha partecipato anche il principe ereditario, ed il 15 dicembre 1848 Carlo Alberto lo fa inserire, quale suo consigliere, nella Commissione per ordinamenti relativi ad Agricoltura e Commercio.\nIntendente Generale a Genova.\nIl 25 aprile 1849 Vittorio Emanuele II lo nomina intendente generale di Cuneo e poi il 21 agosto di Genova, con poteri da governatore (con patenti controfirmate da Pier Dionigi Pinelli). Nel mettersi in viaggio, Antonio Piola si fa precedere da una lettera indirizzata al commissario straordinario Carlo Emanuele La Marmora, dato il periodo estremamente critico che sta attraversando la citt\u00e0. Abbiamo quasi subito il \"Discorso pronunziato dal Signor Conte D. Antonio Piola, intendente generale presidente all'adunanza della Camera di Commercio, il 2 ottobre 1849\", ma altrettanto memorabili sono quelli successivi, \"Discorso pronunciato dal conte A. P. intend. gen. al Consiglio Divisionale di Genova all'occasione dell'apertura della sessione 1851\" e poi quello dell'anno successivo, \"Discorso \u2026 1852\", condensato anche nella \u201cGazzetta di Genova\u201d n. 266.\nIn questo triennio genovese tiene d'occhio il problema del collegamento ferroviario, delineando l'importanza che avrebbe avuto per l'Europa l'apertura del canale di Suez, promuove la Compagnia Transatlantica e fonda, a Palazzo Ducale, quale rappresentante del governo, l'Ansaldo. Assume un atteggiamento prudenziale e rigorosamente a norma delle leggi vigenti in una viva disputa con la Cassa di Risparmio di Genova. Questo periodo \u00e8 caratterizzato da un notevole sviluppo dei traffici, l'abilit\u00e0 e l'esperienza dei genovesi trovando in lui un \u2018regista\u2019 adeguato: non solo assecondando la ricostituzione di notevoli capitali, che portano ad una vera e propria euforia le azioni della Banca Nazionale, uno dei titoli maggiormente sensibili, ma provvedendo anche alle infrastrutture, indispensabili per lo sviluppo dell'economia, ragion per cui promuove e presiede un Congresso, tanto che nel discorso del 1852 pu\u00f2 far riferimento a ben 11 strade (13 con i raccordi), come desumiamo anche dal \"Processo verbale delle deliberazioni dei consiglieri delegati dei comuni delle valli del Bisagno, dell'alta Scrivia e della Trebbia nel Congresso tenuto in Genova il 25 giugno 1852\", a cui partecipa il cav. Emanuele Ageno, l'ing. Giovanni Ansaldo ed il rappresentante di Bobbio (Ducato di Parma e Piacenza) Sante Palazzi.\nIl rientro a Torino.\nTornato a fine anno a risiedere a Torino, in occasione della campagna di Crimea, cui partecipano due suoi figli, scrive \"Considerazioni sulla questione d'oriente\" e sulle probabili sue conseguenze, un'acuta analisi della situazione internazionale delineatasi. Quindi, nell'ambito della politica di cooperazione del Regno di Sardegna con la Francia, fonda il teatro Scribe, dove oltre all'intenso programma di prosa si aggiungono delle rappresentazioni operistiche di riscossa morale, come \"I Lombardi alla prima crociata\" di Verdi nel 1860. Tre dei suoi figli partecipano attivamente alle guerre risorgimentali, Angelo vien gravemente ferito a Montebello della Battaglia, Carlo controfirma per accettazione la resa di Gaeta, Giuseppe Alessandro d\u00e0 l'assalto al vascello Monarca, per cui vengono decorati dell'Ordine Militare di Savoia.\nAntonio Piola diviene quindi presidente della Reale Mutua (1860-68), che era sorta nel ramo incendi in parallelo alla sua contro la grandine, mettendo a frutto le proprie esperienze quasi pionieristiche nel settore delle assicurazioni."}
{"id": "3858344", "revid": "123751913", "url": "https://it.wikipedia.org/wiki?curid=3858344", "title": "Albo d'oro della Coppa dell'Imperatore", "text": "La pagina elenca le finali e le squadre vincitrici della Coppa dell'Imperatore, massimo torneo calcistico nazionale giapponese.\nTitoli per squadra.\nI titoli sono divisi in base alla denominazione che la squadra utilizzava nella stagione in cui consegu\u00ec il trofeo."}
{"id": "3858360", "revid": "1573940", "url": "https://it.wikipedia.org/wiki?curid=3858360", "title": "Haliastur sphenurus", "text": "Il nibbio fischiatore (\"Haliastur sphenurus\" ()) \u00e8 un uccello rapace di grandi dimensioni presente nel territorio dell'Australasia. Appartiene alla famiglia degli Accipitridae e viene anche chiamato aquila fischiatrice o falco fischiatore.\nDescrizione.\n\u00c8 un nibbio dall'aspetto \"trasandato\", con piumaggio nell'adulto color sabbia e marrone; \u00e8 punteggiato nei giovani. Presenta una testa piccola, una cresta sottile, coda ed ali abbastanza lunghe e zampe corte. Non si notano differenze di colorazione fra i sessi ed anche le dimensioni fra maschio e femmina sono molto simili, anche se quest'ultima pu\u00f2 essere pi\u00f9 grande e pesante.\nLa lunghezza media delle ali di questi esemplari (sia maschio che femmina, anche se dobbiamo tenere conto che spesso quest'ultima \u00e8 pi\u00f9 grande e pi\u00f9 pesante) va dai 385\u00a0mm fino ai 445\u00a0mm, mentre la coda \u00e8 compresa fra 233\u00a0mm - 285\u00a0mm; per quanto concerne il loro peso invece, possiamo avere uccelli che vanno dai 380\u00a0gr fino al chilo abbondante.\nDistribuzione e habitat.\nL'habitat di questo esemplare si estende per una zona molto ampia che comprende la foresta aperta, la savana, le pianure, e, pi\u00f9 in generale, tutti quei luoghi dove sono presenti alberi vicini a corsi d'acqua (fiumi, estuari, coste, laghi, paludi, etc.). Nel sud ovest dell'Australia pu\u00f2 anche essere avvistato in foreste dotate di una fitta vegetazione alta (folti intrecci di rami sulla cima degli alberi) o in aree urbane.\nDi solito volteggia lentamente sopra boschi, larghi corsi d'acqua, paludi o sulla costa, da solo o insieme ai Nibbi bruni.\nBiologia.\nVoce.\n\u00c8 un uccello spesso rumoroso, specialmente nelle vicinanze del nido. Il suo richiamo principale, utilizzato sia quando \u00e8 appollaiato sia quando \u00e8 in volo, \u00e8 costituito da un fischio che lentamente si abbassa di tono, seguito o preceduto da 4-7 \"strilli\" crescenti staccati l'un l'altro.\nAlimentazione.\nLa sua dieta consiste di un'ampia variet\u00e0 di prede:mammiferi, uccelli, pesci, insetti, rettili, rane, crostacei e carogne. Si ciba spesso di conigli; mentre caccia gli uccelli solo quando sono di piccole dimensioni, malati, feriti o ancora pulcini. Si nutre di carogne principalmente nella stagione invernale. In Nuova Guinea invece \u00e8 principalmente uno \"spazzino\", dove si nutre di pesci morti ed altre carogne galleggianti sull'acqua.\nDi solito pu\u00f2 andare in cerca di cibo individuandolo da postazioni fisse o volando pi\u00f9 o meno casualmente, certe volte librandosi in modo goffo.\n\u00c8 un uccello dedito anche alla \"pirateria\", derubando altri rapaci in volo della loro preda o forzando grandi pesci d'acqua a rigurgitare il cibo. Va in cerca di carogne in vari luoghi costruiti dall'uomo tra cui strade, fattorie, coste, mattatoi, etc.\nHa un volo lento formato da colpi d'ala veloci ed abbastanza profondi;si libra, si tuffa, cambia direzione e controlla il volo con facilit\u00e0 e grazia, di solito non a grandi altezze.\nDurante la caccia pu\u00f2 elevarsi in alto oppure pattugliare una determinata zona volando avanti e indietro a bassa quota in cerca di prede (questo metodo di caccia dei rapaci viene chiamato in inglese \"quartering\");ancora, pu\u00f2 cercare di individuare la preda restando appollaiato sopra un albero, specialmente in zone dove sono presenti pozze d'acqua lungo i torrenti.\nSi getta lentamente sulla preda, divora insetti volanti o afferra prede sulla superficie dell'acqua.\nQuando in una determinata zona abbonda il cibo e sono presenti un numero elevato di esemplari (sopra i 30), questi possono unirsi nella caccia.\nComportamento.\nSpesso solitario o a coppie, pu\u00f2 anche associarsi in gruppi o unirsi ad altre decine di simili per formare stormi durante spostamenti nomadi, sui posatoi o in zone ricche di cibo.\nSono uccelli che possono arrivare a combattere fra di loro con gli artigli per liti causate dal cibo.\nRiproduzione.\nDurante la stagione degli accoppiamenti, singole o numerose coppie volteggiano in alto in modo concentrico vocalizzando abbondantemente. Le manovre nell'aria generalmente non sono spettacolari, ma a volte pu\u00f2 capitare che le coppie si uniscano in un leggero volo giocoso, magari cadendo brevemente in basso per qualche metro per poi separarsi.\nNidificazione.\nSi pensa che la costruzione del nido per questa specie possa iniziare teoricamente in ogni mese dell'anno se \u00e8 presente un'abbondanza di cibo, ma di solito il periodo pi\u00f9 comune, in Australia, va da luglio a dicembre.\nNormalmente vengono scelte zone adiacenti a fiumi o a corsi d'acqua in genere; difficilmente nidificano in habitat con un basso livello di precipitazioni. Le coppie, in solitudine, edificano un nido a coppa utilizzando per la struttura rami e per la copertura foglie verdi e varie tipologie di scarti trovati nella zona.\nIl nido, che inizialmente \u00e8 abbastanza piccolo ma che, se riutilizzato, pu\u00f2 raggiungere le imponenti dimensioni di 150\u00a0cm di diametro e 100\u00a0cm di profondit\u00e0, viene eretto ad un'altezza che varia dai 3 ai 62 metri sopra un albero, di solito un eucalipto in Australia, anche se occasionalmente pu\u00f2 essere costruito sopra il pilone di un ponte.\nIl numero delle uova \u00e8 di solito 2-3, ma pu\u00f2 variare da 1 a 4; il periodo di incubazione va dai 35 ai 40 giorni mentre quello necessario per la crescita del piumaggio dei pulcini varia tra i 44 e i 54. Una volta terminato questo periodo, gli uccelli giovani rimarranno dipendenti dai genitori per altri due mesi.\nSpostamenti.\n\u00c8 una specie che tende ad essere sedentaria, ma pu\u00f2 essere catalogata anche come parzialmente migratoria o nomade;i giovani esemplari possono disperdersi anche fino ad un raggio di 2.000\u00a0km.\n\u00c8 fondamentalmente migratoria nel sud-est australiano, formando flussi autunnali ed invernali diretti verso le aree costiere dell'est e del nord, con un abbassamento della popolazione dei territori dell'entroterra.\nQuesti uccelli possono essere stimolati a cambiare zona anche a seguito di alterazioni della quantit\u00e0 di pioggia stagionale.\nSpecie simili.\nSpesso confuso in volo con l'Aquila morphnoides (detta anche Aquila Minore) a causa di alcune somiglianze nella trama dei colori delle penne presenti sopra e sotto le ali; quest'ultima ha sopra delle diagonali pallide che vanno restringendosi e sotto aree chiare e scure a maggiore contrasto. Ancora, le ali dell'Aquila minore australiana appaiono pi\u00f9 dritte e corte e sono mantenute in un assetto piatto, con i colori primari neri meno estesi; presenta poi una testa pi\u00f9 grande, la coda pi\u00f9 corta e squadrata, un corpo pi\u00f9 tarchiato e zampe piumate.\nIl Nibbio bruno australiano \u00e8 invece pi\u00f9 magro, con ali pi\u00f9 sottili ed appuntite, una coda biforcuta o triangolare, con strisce di colorazione del dorso ala pi\u00f9 strette ed un differente piumaggio pi\u00f9 scuro ed uniforme.\nMolto pi\u00f9 difficile confonderlo con i giovani di Nibbio codaquadra, dato che quest'ultimo \u00e8 molto pi\u00f9 rossastro, con ali sottili inclinate verso l'alto e relativamente allargate verso le punte, lunghe dita striate, archi carpali scuri e coda quadrata.\nInfine pu\u00f2 essere confuso (ma anche in questo caso molto pi\u00f9 raramente) con il Nibbio bramino, un uccello molto pi\u00f9 grosso e compatto, con coda e penne primarie pi\u00f9 corte, la parte esterna dell'ala completamente scura, un disegno differente sotto l'ala in aggiunta ad un corpo pi\u00f9 nero e penne primarie con punta nera; in pi\u00f9, a differenza del Nibbio fischiatore, durante il volo plana mantenendo le ali piatte.\nConservazione.\nLa \"IUCN Red List\" classifica \"Haliastur sphenurus\" come specie a \"rischio minimo\" (\"Least Concern\").\nDa comune a abbondante lungo le coste dove beneficia dell'attivit\u00e0 umana, il suo numero di individui \u00e8 stimato in centinaia di migliaia."}
{"id": "3858364", "revid": "33751", "url": "https://it.wikipedia.org/wiki?curid=3858364", "title": "Palazzo di Kadriorg", "text": "Il Palazzo di Kadriorg (in estone \"Kaddrioru Ioss\"), originariamente chiamato Catherinethal (la Valle di Caterina), \u00e8 un edificio di stile barocco petrino. \u00c8 situato nel Parco di Kadriorg a Tallinn, la capitale dell'Estonia.\nFu costruito per Caterina I di Russia da Gaetano Chiaveri, dopo la Grande guerra del Nord, su progetto dell'architetto veneziano Nicola Michetti.\nNel XX secolo, con l'indipendenza dello stato estone nel 1918, divenne corrente il nome estone di Kadriorg, utilizzato anche per il quartiere ed il parco circostante.\nAttualmente il palazzo in parte \u00e8 una delle sedi del Museo estone d'arte. Nel parco circostante, in una moderna e avveniristica costruzione, \u00e8 situato anche il museo KUMU.\nStoria.\nDopo il vittorioso assedio dell'antica Reval nel 1710, Pietro il Grande entrato da conquistatore nella citt\u00e0, decise di comprare un maniero in stile danese, trasformandolo, per la moglie Caterina. Il palazzo odierno \u00e8 il risultato di drastici restauri ordinati da Nicola I di Russia nel 1827.\nLa nuova costruzione venne iniziata il 25 luglio 1718. Gli zar Pietro e Caterina visitarono svariate volte la residenza in costruzione, ma dopo la morte dello Zar Pietro nel 1725, Caterina si mostr\u00f2 disinteressata a questa propriet\u00e0 sulla marina, che entr\u00f2 lentamente ma progressivamente nell'oblio.\nLa grande sala con le iniziali di Caterina e raffinati decori in stucco, attribuiti a Heinrich von Bergen sopravvivono tuttora, ma molti altri interni sono stati modificati nel corso del tempo.\nLa giardiniera Ilya Surmin si occup\u00f2 del giardino fiorito con le due fontane e del cosiddetto: \"Giardino della Mirage\" su pi\u00f9 livelli. L'immagine del parco circostante ha similitudini con quello di Strelna.\nI lavori di restauro.\nIl Kadriorg venne abbandonato dalla aristocrazia russa, gi\u00e0 nel tardo XVIII secolo, inizi del XIX secolo.\nNegli anni trenta del XX secolo, il primo presidente della Repubblica d'Estonia, Konstantin P\u00e4ts, inizi\u00f2 un restauro molto controverso con lo spirito di trasformare il palazzo per farne la sua residenza. Il nuovo palazzo presidenziale fu costruito nel 1938 ed \u00e8 stato progettato da Alar Kotli.\nIl palazzo divenne il sito principale del Museo d'Arte dell'Estonia nel 1921, che venne poi spostato in sedi temporanee dal 1929, mentre il palazzo stava per essere trasformato nella residenza del presidente dell'Estonia, vi ritorn\u00f2 solo nel 1946.\nNel 1991 il palazzo venne chiuso essendo caduto in un grave stato di abbandono durante gli anni di occupazione sovietica.\nSi decise che una nuova costruzione sarebbe sorta in zona per destinarvi il KunstiMuseum o brevemente il KUMU.\nLa collezione d'arte straniera.\nIl palazzo, restaurato dopo l'indipendenza dell'Estonia, riapr\u00ec i battenti nell'estate del 2000.\n\u00c8 divenuta la sede della \"Collezione d'arte straniera\", uno dei cinque settori del Museo d'Arte dell'Estonia\nQui \u00e8 possibile ammirare dipinti di Bartholomeus van der Helst, Gilles Van Valckenbosch (\"L'incendio della citt\u00e0 di Troia\"), Jacob Jordaens (\"La Sacra Famiglia\"), Lambert de Hondt, Adam Cornelisz Beeldemaker (\"Orione a cavallo\"), Maria Wagner, Bernardo Strozzi, Pietro Liberi, Anton Graaff, Angelica Kauffmann, Francesco Fontebasso, Mikail Clodt e Ilya Repin (\"l'avventura del soldato\")."}
{"id": "3858365", "revid": "1632387", "url": "https://it.wikipedia.org/wiki?curid=3858365", "title": "Carnal Forge", "text": "I Carnal Forge sono un gruppo Thrash Death metal originari della Svezia. Sono stati fondati nel 1997 da Jari Kuusisto e Stefan Westerberg, rispettivamente chitarrista e batterista. Il nome della band \u00e8 stato ispirato dal titolo di una canzone dei Carcass presente nell'album Heartwork.\nStoria.\nI Carnal Forge vengono fondati nel 1997 in Svezia. Il loro debut album si ha nel 1998 con l'album Who's Gonna Burn sotto l'etichetta War Music. Grazie al loro album di debutto firmano per la Century Media e rilasciano nel 2000 l'album Firedemon. Si unisce al gruppo Petri Kuusisto e la band parte per un tour europeo di supporto ai The Haunted ed ai Nile. Nel 2001 si unisce alla band Lars Linden, bassista, con il quale la band sforna tre full-length. Please...Die! nel 2001, The More You Suffer nel 2003 e Aren't You Dead Yet nel 2004. In questo arco di tempo la band suona in numerosi festival fra i quali lo Sweden Rock Festival, il Metal Meltdown negli USA, il Fury Fest in Francia, il Pressure Fest e il Summer Breeze in Germania. Inoltre viene pubblicato un DVD Live dal titolo \u201dDestroy Live\u201d nel 2004. Nel 2005 entra nella band Jens C. Mortensen (voce) che va a sostituire Jonas Kjellgren. Nel 2007 la band firma per la Candlelight Records e pubblica nel giugno dello stesso anno l'album Testify For My Victims. Qualche mese dopo Jens C. Mortensen and Jari Kuusisto lasciano la band per motivi personali e vengono presto sostituiti da Peter Tuthill (Voce) e Dino Medanhodzic (Chitarra). Nel 2010 viene pubblicato il singolo Blood War come anteprima del nuovo cd. Nel 2011, il bassista Lars Lind\u00e9n annunci\u00f2 che il gruppo era in pausa: tornarono in attivit\u00e0 nel 2013, pubblicando il loro ultimo album in studio, \"Gun to Mouth Salvation\", nel 2019."}
{"id": "3858369", "revid": "180559", "url": "https://it.wikipedia.org/wiki?curid=3858369", "title": "Muhamm\u00e9d-Gabdulh\u00e1j Kurbangal\u00edev", "text": ""}
{"id": "3858370", "revid": "729019", "url": "https://it.wikipedia.org/wiki?curid=3858370", "title": "Puerta de Arganda (metropolitana di Madrid)", "text": "Puerta de Arganda \u00e8 una stazione della linea 9 della metropolitana di Madrid. Si trova nella Calle Lago M\u00edchigan, nel distretto di Vic\u00e1lvaro.\nSi trova in Calle de San Cipriano, nel distretto di Vic\u00e1lvaro di Madrid, sotto alla stazione di Vic\u00e1lvaro che d\u00e0 servizio alle linee C2 e C7 delle Cercan\u00edas di Madrid.\nStoria.\nLa stazione sotterranea della metropolitana, inizialmente conosciuta con il nome di \"Vic\u00e1lvaro Renfe\", venne aperta al pubblico il 1\u00ba dicembre 1998.\nDurante i primi anni, uno ogni tre o quattro treni provenienti da Herrera Oria passava per la stazione, diretto alla stazione di Arganda del Rey, mentre gli altri treni tornavano indietro, fino a quando venne dato in gestione all'azienda \"TFM\" il tratto da Puerta de Arganda ad Arganda del Rey.\nAccessi.\nVestibolo Puerta de Arganda"}
{"id": "3858371", "revid": "709565", "url": "https://it.wikipedia.org/wiki?curid=3858371", "title": "Stagione NASCAR 1950", "text": "La NASCAR Grand National 1950 (attuale NASCAR Sprint Cup Series) \u00e8 stata la 2\u00aa stagione della storia della NASCAR.\nCronaca.\nAl termine delle 19 gare di questa seconda stagione NASCAR, Bill Rexford e Fireball Roberts precedettero Lee Petty."}
{"id": "3858372", "revid": "1543377", "url": "https://it.wikipedia.org/wiki?curid=3858372", "title": "Bill Rexford", "text": "Biografia.\nFiglio unico di Kermit e Edith Rexford, all'inizio degli anni quaranta lavor\u00f2 nella concessionaria Chevrolet del padre e inizi\u00f2 a gareggiare su ovali sterrati presso alcuni circuiti locali. Dopo aver servito per due anni la marina militare statunitense come operatore della torre di controllo ritorn\u00f2 a gareggiare nelle competizioni locali. \nAlla fine dell'estate del 1949, mentre partecipava a una festa, Rexford venne a sapere che Julian Buesink, rivenditore di auto usate di Jamestown aveva iscritto una sua macchina ad una gara NASCAR sul Langhorne Speedway ed era alla ricerca di un pilota. Rexford si propose come pilota e i due siglarono un accordo. Rexford concluse la sua prima gara quattordicesimo su 45 partecipanti. Conclusa la stagione del 1949 al 12\u00ba posto partecipando solo a 3 gare su 8, Rexford inizi\u00f2 la stagione del 1950 insieme al compagno Lloyd Moore sempre supportato da Julian Buesink. Rexford partecip\u00f2 a 17 dei 19 eventi, registrando una vittoria e un piazzamento medio all'undicesimo posto che gli valsero il titolo dopo che Lee Petty e il campione in carica Red Byron vennero penalizzati per aver gareggiato in gare non organizzate dalla NASCAR.\nDopo la vittoria del titolo, Rexford ha gareggiato per altre tre stagioni non classificandosi mai oltre la quinta posizione.\nDopo aver lasciato la NASCAR nel 1953, Rexford continu\u00f2 a gareggiare nel campionato organizzato dall'Automobile Racing Club of America \"(ARCA)\" fino al suo ritiro nel 1956.\nDopo diversi mesi di malattia, mor\u00ec il 18 aprile 1994. Ancora oggi \u00e8 il campione NASCAR pi\u00f9 giovane di sempre."}
{"id": "3858373", "revid": "216537", "url": "https://it.wikipedia.org/wiki?curid=3858373", "title": "NASCAR Sprint Cup Series 1949", "text": ""}
{"id": "3858374", "revid": "216537", "url": "https://it.wikipedia.org/wiki?curid=3858374", "title": "NASCAR Sprint Cup Series 1950", "text": ""}
{"id": "3858377", "revid": "1194709", "url": "https://it.wikipedia.org/wiki?curid=3858377", "title": "Tim Flock", "text": "Fratello degli altri due pionieri della serie NASCAR, Fonty e Bob. Anche la sorella Ethel Mobley ha corso nella serie.\nBiografia.\nInserito nella NASCAR's 50 Greatest Drivers, in carriera, negli anni 1940 e cio\u00e8 prima della istituzione del primo campionato statunitense di stock car (l'odierna NASCAR), ha guidato una Ford Coup\u00e9 #91, soprannominata \"The Black Phantom\". \u00c8 vissuto ad Atlanta, in Georgia, ove \u00e8 morto nel 1998 all'et\u00e0 di 74 anni."}
{"id": "3858378", "revid": "76963", "url": "https://it.wikipedia.org/wiki?curid=3858378", "title": "Taylor Nichols", "text": "Ha avuto un ruolo minore in \"The Next Step\", uscito nel 1997, del quale \u00e8 stato produttore esecutivo.\nBiografia.\nLaureato all'Universit\u00e0 del Michigan, parla inglese e gaelico irlandese. Pratica sci, pattinaggio a rotelle, ciclismo e ippica. Suona l'armonica e ama la tap dance.\nCarriera.\nNichols \u00e8 apparso anche in \"Congo\", \"The American President\", \"The Big Easy\", \"The Air I Breathe\" e \"Jurassic Park III\". E'anche attore per il piccolo schermo avendo recitato in episodi dei telefilm Murder She Wrote, Chicago Hope, Giudice Amy, The Mind of the Married Man e Criminal Minds. \nVita personale.\nTaylor Nichols \u00e8 sposato con Margarita de Eguilior, una donna spagnola, che ha incontrato durante la produzione del film \"Barcelona\", nel 1995. Hanno avuto due figlie: Alexandra, nata il 21 gennaio 1999, e Lee, nata il 10 gennaio 2002."}
{"id": "3858382", "revid": "2033069", "url": "https://it.wikipedia.org/wiki?curid=3858382", "title": "Missing (serie televisiva 2012)", "text": "Missing \u00e8 una serie televisiva statunitense del 2012 creata da Gregory Poirier, trasmessa da ABC. In Italia va in onda dal 30 aprile 2012 su Fox ed in chiaro dall'11 gennaio 2013 su Rai 2.\nTrama.\nRebecca Winstone \u00e8 un'ex agente della CIA a cui, per un grande complotto organizzato, viene rapito il figlio Michael durante uno stage scolastico a Roma. Ritornata in azione sul campo, Rebecca utilizza tutti i metodi e i mezzi necessari per ritrovarlo. Alla fine riesce ma la serie termina con l'improvvisa scomparsa di Rebecca negli ultimi istanti dell'ultima puntata.\nProduzione.\nGran parte delle scene sono state girate in Repubblica Ceca e Croazia, nonostante vengano spacciate per Roma e Parigi. L'11 maggio 2012, ABC ha annunciato la cancellazione nonostante termini con un cliffhanger narrativo.\nCitazioni e riferimenti.\nNell'episodio \"Il traditore\", in casa di Martin Newman, l'agente della CIA Dax Miller estrae un volume da una collezione di libri scritti dallo stesso Newman, dal titolo \"Legendary Spy\"; su di esso si legge un breve commento, \u00abThe impresario of spionage has done again. This is Newman at his finest!\u00bb, firmato da Richard Castle, lo scrittore protagonista dell'omonima serie televisiva della ABC."}
{"id": "3858383", "revid": "287204", "url": "https://it.wikipedia.org/wiki?curid=3858383", "title": "Charlotte Motor Speedway", "text": "Il Charlotte Motor Speedway \u00e8 un circuito motoristico situato a Concord, nella Carolina del Nord. La pista venne riasfaltata nel 1987, nel 1995, e nel 2006.\nStoria.\nDalla stagione 1960 a tutta la stagione 2011, il circuito ha ospitato 106 gare della NASCAR Sprint Cup Series (va ricordato che nella serie NASCAR i principali circuiti ospitano pi\u00f9 di una gara a stagione). In particolare dal 1960 al 2011 si sono sempre disputate due gare, una \"600 miglia\" (\"World 600\") ed una \"500 miglia\" (\"National 500\"). Anche nella stagione 2012 il circuito ospita una gara della NASCAR Sprint Cup Series, in precedenza l'ovale ha ospitato anche corse di Indy Racing League."}
{"id": "3858386", "revid": "1543377", "url": "https://it.wikipedia.org/wiki?curid=3858386", "title": "Ducario", "text": "Biografia.\nAlcuni storici locali sostengono che Ducario (\"Insuber eques, Ducario nomen erat\", lo chiama Livio) fosse un nobile cavaliere di \"Mediolanum\", mentre altri ritengono che \"i nostri campi e la nostra citt\u00e0\" citate da Livio si riferiscano alla citt\u00e0 celta di Alauda (attuale Lodi). Una cosa va messa bene in chiaro, che la citt\u00e0 espugnata da Flaminio (\"qui legiones nostras cecidit, agrosque et urbem est depopulatus\") non poteva essere \"Mediolanum\", che fu invece conquistata dal console del 222 a.C. Gneo Cornelio.\nNon si sa niente della sua vita, tranne che comandava gli Insubri che, quando Annibale varc\u00f2 le Alpi, si ribellarono alla dominazione romana e, durante la battaglia del Trasimeno del 24 giugno 217 a.C., combatterono al fianco dei Cartaginesi e dei loro alleati contro Roma. In questa battaglia Ducario uccise lo scudiero del console e poi lo stesso console Gaio Flaminio Nepote.\nLa morte di Flaminio \u00e8 drammaticamente narrata da Tito Livio:\nLa morte del console viene raccontata anche da Polibio, ma in maniera molto pi\u00f9 breve e generica, senza fare il nome di Ducario:"}
{"id": "3858387", "revid": "425388", "url": "https://it.wikipedia.org/wiki?curid=3858387", "title": "Edward Frederick Benson", "text": ""}
{"id": "3858393", "revid": "1310927", "url": "https://it.wikipedia.org/wiki?curid=3858393", "title": "Daniel Evuy", "text": ""}
{"id": "3858394", "revid": "767487", "url": "https://it.wikipedia.org/wiki?curid=3858394", "title": "Rui da Gracia", "text": "Caratteristiche tecniche.\n\u00c8 un difensore centrale."}
{"id": "3858397", "revid": "287204", "url": "https://it.wikipedia.org/wiki?curid=3858397", "title": "Big Pine", "text": "Big Pine (un tempo Bigpine) \u00e8 un census-designated place (CDP) della Contea di Inyo, California, Stati Uniti.\nGeografia fisica.\n\u00c8 situato a circa 24 chilometri a sud-est di Bishop - ad un'altitudine di circa 1.200 metri - nella valle di Owens fra la Sierra Nevada e le White Mountains.\nContava - al censimento dell'anno 2010 dell'United States Census Bureau 1.756 abitanti (contro i 1.350 registrati nel 2000), con una densit\u00e0 di 229.4 abitanti per km\u00b2. Ha una superficie di 7,8\u00a0km\u00b2.\nStoria.\nLocalit\u00e0 turistica, ospita il quartier generale della Big Pine Band of Owens Valley Paiute Shoshone Indians of the Big Pine Reservation, un'organizzazione di tutela della memoria dei nativi americani."}
{"id": "3858404", "revid": "128096", "url": "https://it.wikipedia.org/wiki?curid=3858404", "title": "Uova all'occhio di bue", "text": ""}
{"id": "3858407", "revid": "824274", "url": "https://it.wikipedia.org/wiki?curid=3858407", "title": "Tasmanian International 2005 - Doppio", "text": "Il doppio del torneo di tennis Tasmanian International 2005, facente parte del WTA Tour 2005, ha avuto come vincitrici Yan Zi e Zheng Jie che hanno battuto in finale Anabel Medina Garrigues e Dinara Safina 6\u20134, 7\u20135."}
{"id": "3858410", "revid": "1442080", "url": "https://it.wikipedia.org/wiki?curid=3858410", "title": "Canberra Women's Classic 2005 - Doppio", "text": "Il doppio del torneo di tennis Canberra Women's Classic 2005, facente parte del WTA Tour 2005, ha avuto come vincitrici Tathiana Garbin e Tina Kri\u017ean che hanno battuto in finale Gabriela Navr\u00e1tilov\u00e1 e Michaela Pa\u0161tikov\u00e1 7-5, 1-6, 6-4."}
{"id": "3858411", "revid": "15", "url": "https://it.wikipedia.org/wiki?curid=3858411", "title": "The Blue Lagoon", "text": ""}
{"id": "3858412", "revid": "1442080", "url": "https://it.wikipedia.org/wiki?curid=3858412", "title": "Toray Pan Pacific Open 2005 - Doppio", "text": "Il doppio del torneo di tennis Toray Pan Pacific Open 2005, facente parte del WTA Tour 2005, ha avuto come vincitrici Janette Hus\u00e1rov\u00e1 e Elena Lichovceva che hanno battuto in finale Lindsay Davenport e Corina Morariu 6\u20134, 6\u20133"}
{"id": "3858415", "revid": "1442080", "url": "https://it.wikipedia.org/wiki?curid=3858415", "title": "Pattaya Women's Open 2005 - Doppio", "text": "Il doppio del torneo di tennis Pattaya Women's Open 2005, facente parte del WTA Tour 2005, ha avuto come vincitrici Marion Bartoli e Anna-Lena Gr\u00f6nefeld che hanno battuto in finale Marta Domachowska e Silvija Talaja 6\u20133, 6\u20132."}
{"id": "3858419", "revid": "729019", "url": "https://it.wikipedia.org/wiki?curid=3858419", "title": "Australian Open 2012 - Doppio misto", "text": "I detentori del titolo erano Katarina Srebotnik e Daniel Nestor. Questi ultimi hanno deciso di partecipare ma divisi: Katarina Srebotnik ha giocato con Nenad Zimonji\u0107 mentre Daniel Nestor doveva partecipare con Marija Kirilenko che \u00e8 stata costretta al ritiro per un infortunio subito durante il terzo turno del singolare femminile. Katarina Srebotnik nel secondo turno del doppio femminile si \u00e8 infortunata e quindi ha dovuto rinunciare alla difesa del titolo.\nI campioni sono stati Horia Tec\u0103u e Bethanie Mattek-Sands."}
{"id": "3858422", "revid": "767487", "url": "https://it.wikipedia.org/wiki?curid=3858422", "title": "Grand Prix Herning 2007", "text": "Il Grand Prix Herning 2007, sedicesima edizione della corsa e valida come evento dell'UCI Europe Tour 2009 categoria 1.1, si svolse il 5 maggio 2007 su un percorso totale di circa 199\u00a0km. Fu vinto dal norvegese Kurt Asle Arvesen che termin\u00f2 la gara in 4h50'55\", alla media di 41,043 \u00a0km/h.\nPartenza con 107 ciclisti, dei quali 31 portarono a termine il percorso."}
{"id": "3858424", "revid": "309289", "url": "https://it.wikipedia.org/wiki?curid=3858424", "title": "Kotorosl'", "text": "Il Kotorosl' (; chiamato anticamente Kotorost') \u00e8 un fiume della Russia europea centrale, affluente di destra del Volga. Scorre nell'oblast' di Jaroslavl', nei rajon Rostovskij, Gavrilov-Jamskij, Jaroslavskij e nella citt\u00e0 di Jaroslavl'.\nHa origine dalla confluenza dei due rami sorgentizi Ust'e e V\u00ebksa; scorre poi con direzione mediamente nord-orientale, attraversando la parte sud della oblast' di Jaroslavl'; sfocia nel Volga a 2632\u00a0km dalla foce, in corrispondenza del bacino di Gor'kij. I maggiori affluenti sono Lachost' dalla destra idrografica e Pachma dalla sinistra. Il fiume ha una lunghezza di 126\u00a0km (che salgono a 132 assieme alla V\u00ebksa), l'area del suo bacino \u00e8 di 6\u00a0370\u00a0km\u00b2. Nella parte superiore, la larghezza \u00e8 di circa 30 metri, in quella bassa raggiunge i 60 metri.\nLungo le sue sponde, presso la sua confluenza nel Volga, sorge l'importante citt\u00e0 di Jaroslavl'; altri centri urbani importanti che sorgono lungo il suo corso sono Rostov e Gavrilov-Jam."}
{"id": "3858425", "revid": "80339", "url": "https://it.wikipedia.org/wiki?curid=3858425", "title": "Kotorosl", "text": ""}
{"id": "3858427", "revid": "2198552", "url": "https://it.wikipedia.org/wiki?curid=3858427", "title": "Aeroporto di Dalaman", "text": "L'Aeroporto di Dalaman \u00e8 un aeroporto internazionale, uno dei tre che servono il sud-ovest della Turchia, essendo gli altri due quelli di Bodrum e Antalia. Dispone di due terminal; il vecchio terminal \u00e8 utilizzato per i voli domestici e quello nuovo per i voli internazionali. L'aeroporto serve le zone turistiche circostanti ed i dintorni di Dalaman. I voli sono disponibili da e verso oltre 120 destinazioni in tutto il resto della Turchia, Europa, Nord Africa e Medio Oriente.\nCostruzione.\nIl nuovo terminal internazionale \u00e8 costato $150,000,000 ed \u00e8 il terzo pi\u00f9 grande terminal in Turchia. Esso \u00e8 dotato di 12 gate, con 8 ponti di imbarco coperti. Il piazzale \u00e8 stato ri-progettato aumentando lo spazio per le piazzole di sosta remote. Di conseguenza, l'aeroporto ha la capacit\u00e0 di gestire fino a 35 voli in qualsiasi momento. In totale, il terminale ora dispone di una superficie di rispetto ai meno di precedenti alla ristrutturazione.\nIl check-in e le partenze si trovano ai due piani superiori, mentre gli arrivi sono ubicati ai primi due piani inferiori.\nL'aeroporto \u00e8 dotato di un parcheggio per 550 veicoli all'esterno dell'aerostazione.\nVecchio terminal.\nIl vecchio terminal viene utilizzato per i voli nazionali. L'aeroporto ha collegamenti giornalieri con Ankara, ed i due aeroporti si Istanbul.\nStatistiche sul traffico.\n(*) Fonte: DHMI.gov.tr"}
{"id": "3858428", "revid": "71433", "url": "https://it.wikipedia.org/wiki?curid=3858428", "title": "E ora parliamo di Kevin", "text": ""}
{"id": "3858430", "revid": "729019", "url": "https://it.wikipedia.org/wiki?curid=3858430", "title": "Isole Labirintovye", "text": "Le isole Labirintovye (in russo \u041e\u0441\u0442\u0440\u043e\u0432\u0430 \u041b\u0430\u0431\u0438\u0440\u0438\u043d\u0442\u043e\u0432\u044b\u0435, \"ostrova Labirintovye\") sono arcipelago russo nel mare di Kara.\nAmministrativamente fanno parte del distretto di Tajmyr del Territorio di Krasnojarsk, nel Circondario federale della Siberia.\nGeografia.\nLe isole sono situate nel golfo della Pjasina nel punto in cui sfocia il fiume Pjasina (\u0440\u0435\u043a\u0430 \u041f\u044f\u0441\u0438\u043d\u0430). Sono un gruppo compatto di pi\u00f9 di 30 isole, basse, di varie dimensioni, formate da sedimenti fluviali; tra di esse ci sono molti banchi di sabbia. Tutte le isole sono paludose, con molti laghi, e coperte dalla tipica vegetazione della tundra. Si trovano a nord di capo Vchodnoj (\u043c\u044b\u0441\u0430 \u0412\u0445\u043e\u0434\u043d\u043e\u0439), che si trova sulla terraferma, sulla penisola del Tajmyr.\nIl mare che circonda le isole \u00e8, per gran parte dell'anno, coperto dal ghiaccio, con molte \"polynya\" (in russo: \u043f\u043e\u043b\u044b\u043d\u044c\u044f, \"polyn'ja\"), che si formano durante l'inverno, e lastroni alla deriva d'estate. Il clima della zona \u00e8 artico, con lunghi rigidi inverni e un breve periodo pi\u00f9 caldo, che consente a malapena al ghiaccio di sciogliersi.\nNel 1993, le isole, che d'estate sono luogo di nidificazione di molti uccelli, sono state inserite nella Riserva naturale del Grande Artico.\nElenco delle isole, a partire da nord-ovest:"}
{"id": "3858431", "revid": "287204", "url": "https://it.wikipedia.org/wiki?curid=3858431", "title": "A' Kat\u012bgoria 2001-2002", "text": "L'edizione 2001-2002 della A' Kat\u012bgoria fu la 63\u00aa del massimo campionato di calcio cipriota; vide la vittoria finale dell'APOEL, che conquist\u00f2 il suo diciassettesimo titolo.\nCapocannoniere del torneo fu Wojciech Kowalczyk dell' con 24 reti.\nFormula.\nLe 14 squadre partecipanti disputarono il campionato incontrandosi in due gironi di andata e ritorno, per un totale di 26 giornate. Erano previste tre retrocessioni."}
{"id": "3858433", "revid": "425388", "url": "https://it.wikipedia.org/wiki?curid=3858433", "title": "A. C. Benson", "text": ""}
{"id": "3858435", "revid": "425388", "url": "https://it.wikipedia.org/wiki?curid=3858435", "title": "E. F. Benson", "text": ""}
{"id": "3858437", "revid": "830939", "url": "https://it.wikipedia.org/wiki?curid=3858437", "title": "David Pearson", "text": "Assieme a Dale Earnhardt (1\u00ba posto), Jimmie Johnson (2\u00ba posto), Richard Petty (3\u00ba posto) e Jeff Gordon (4\u00ba posto) \u00e8 nella lista dei \"Top Five piloti NASCAR di tutti i tempi\" (\"Top 5 NASCAR Drivers of All-Time\"). Infatti questi cinque piloti si sono aggiudicati 26 dei 63 titoli NASCAR.\nBiografia.\nNato a Spartanburg, nella Carolina del Sud, il figlio Larry (nato nel 1953) ha, pure lui, corso negli anni 1980 nelle serie NASCAR.\nRookie of the Year per l'anno 1960, dopo le 200 vittorie NASCAR di Richard Petty, le sue 105 costituiscono il secondo miglior risultato di ogni epoca."}
{"id": "3858446", "revid": "80339", "url": "https://it.wikipedia.org/wiki?curid=3858446", "title": "Nibbio fischiatore", "text": ""}
{"id": "3858448", "revid": "1310927", "url": "https://it.wikipedia.org/wiki?curid=3858448", "title": "Ethnikos Assias", "text": "L'Ethnikos Assias (in greco \u0395\u03b8\u03bd\u03b9\u03ba\u03cc\u03c2 \u0386\u03c3\u03c3\u03b9\u03b1\u03c2) \u00e8 una squadra di calcio cipriota del villaggio di Assia nel distretto di Famagosta; a causa dell'invasione turca di Cipro, la squadra si \u00e8 rifugiata nella capitale Nicosia.\nStoria.\nIl club \u00e8 stato fondato il 16 marzo del 1966. Ha partecipato alla Divisione A in tre occasioni."}
{"id": "3858449", "revid": "1418004", "url": "https://it.wikipedia.org/wiki?curid=3858449", "title": "Benson Medal", "text": "La Benson Medal \u00e8 una medaglia assegnata dalla Royal Society of Literature del Regno Unito, a intervalli irregolari.\nFondata nel 1916 da A. C. Benson, membro prestigioso della societ\u00e0, per onorare chi ha prodotto \"opere meritorie in poesia, fiction, storia e \"belles-lettres\"\" sulla base dell'attivit\u00e0 del premiato e per la durata di tutta la sua vita, occasionalmente \u00e8 stata data a personalit\u00e0 non legate al mondo letterario ma che hanno reso un buon servizio alla letteratura e spesso ad autori non britannici."}
{"id": "3858450", "revid": "425388", "url": "https://it.wikipedia.org/wiki?curid=3858450", "title": "Medaglia Benson", "text": ""}
{"id": "3858451", "revid": "775504", "url": "https://it.wikipedia.org/wiki?curid=3858451", "title": "RTP2", "text": "RTP2 \u00e8 il secondo canale televisivo della azienda radiotelevisiva pubblica RTP. \nStoria.\nLe sue trasmissioni sono iniziate il 25 dicembre del 1968. Dal 5 gennaio 2004 al 19 marzo 2007 questo canale ha preso il nome di 2:. Dal 14 maggio 2012 diventa il primo canale gratuito portoghese a trasmettere stabilmente in .\nProgrammazione.\nQuesto canale \u00e8 dedicato alla cultura, ai documentari, ai contenuti europei e alla programmazione per bambini."}
{"id": "3858455", "revid": "767487", "url": "https://it.wikipedia.org/wiki?curid=3858455", "title": "Thai Global Network", "text": "Thai Global Network, comunemente TGN, \u00e8 un canale televisivo satellitare thailandese. \u00c8 disponibile in 170 nazioni in 5 continenti e appartiene al Reale Esercito Thailandese.\nProgrammazione.\nLa sua programmazione \u00e8 dedicata a programmi d'intrattenimento, notiziari, e programmi sulla vita e sulla cultura in Thailandia."}
{"id": "3858456", "revid": "47723337", "url": "https://it.wikipedia.org/wiki?curid=3858456", "title": "Invariante scalare", "text": ""}
{"id": "3858460", "revid": "729019", "url": "https://it.wikipedia.org/wiki?curid=3858460", "title": "Volo USAir 405", "text": "Il volo USAir 405 era un volo di linea tra New York e Cleveland, Ohio. Il 22 marzo 1992, il Fokker F28, registrazione N485US, che operava il volo si \u00e8 schiantato nella Flushing Bay poco dopo il decollo dall'Aeroporto Fiorello LaGuardia. L'aereo decoll\u00f2 dalla pista ma non riusc\u00ec a guadagnare quota, colp\u00ec diversi ostacoli e termin\u00f2 il volo in mare, appena oltre la fine della pista. Delle 51 persone a bordo, 27 rimasero uccisi nell'incidente, tra cui il comandante ed uno dei membri dell'equipaggio.\nLe indagini rivelarono che a causa di un errore del pilota, delle inadeguate procedure antighiaccio al LaGuardia e dei continui rinvii della partenza, sulle ali e sulla fusoliera del velivolo si era accumulata una grande quantit\u00e0 di ghiaccio che durante il decollo aveva impedito all'aereo di prendere quota. Il National Transportation Safety Board (NTSB) concluse che i piloti non erano a conoscenza della quantit\u00e0 di ghiaccio che si era nuovamente formato dopo il de-icing e che avevano inoltre effettuato il distacco dalla pista ad una velocit\u00e0 inferiore rispetto a quella standard. Gli investigatori scoprirono anche che le procedure antighiaccio effettuate al LaGuardia erano insufficienti, infatti il decollo del velivolo fu ritardato di 35 minuti, ma l'efficacia del liquido antighiaccio utilizzato era di soli quindici minuti.\nIl volo USAir 405 nei media.\nL'incidente del volo 405 della USAir \u00e8 stato analizzato nella puntata \"Gelo mortale\" dell'ottava stagione del documentario \"Indagini ad alta quota\" trasmesso dal National Geographic Channel."}
{"id": "3858464", "revid": "1543377", "url": "https://it.wikipedia.org/wiki?curid=3858464", "title": "Unione settentrionale degli operai russi", "text": "L'Unione settentrionale degli operai russi (\u0421\u0435\u0432\u0435\u0440\u043d\u044b\u0439 \u0441\u043e\u044e\u0437 \u0440\u0443\u0441\u0441\u043a\u0438\u0445 \u0440\u0430\u0431\u043e\u0447\u0438\u0445, Severnyj sojuz russkich rabo\u010dich) fu una delle prime organizzazioni operaie rivoluzionarie russe. Costituita illegalmente a San Pietroburgo nei primi mesi del 1877, il suo statuto, fissato nel gennaio del 1879 per iniziativa di Stepan Chalturin e Viktor Obnorskij, prevedeva il rovesciamento del sistema economico e politico russo. L'Unione, composta da circa duecento sostenitori, fu sciolta dalla polizia nel marzo del 1880.\nLe premesse.\nNegli anni Settanta, insieme con la tradizionale agitazione svolta tra i contadini, erano iniziati i tentativi da parte dell'\"intelligencija\" russa di portare la propaganda rivoluzionaria anche tra gli operai. Qualche iniziativa era stata intrapresa dai \"\u010dajkovcy\" a Pietroburgo, poi era venuta l'agitazione portata a Odessa e a Kiev dalle Unioni operaie di Zaslavskij e di \u0160\u010dedrin, e a Mosca l'\"Organizzazione socialrivoluzionaria panrussa\" aveva costituito il suo centro di propaganda da attivare nelle fabbriche della provincia.\nA Pietroburgo, dopo gli arresti del 1874 che avevano disperso il gruppo di \u010cajkovskij, Ivan Smirnov era riuscito a costituire per breve tempo un circolo illegale tra gli operai dell'Arsenale, poi gli studenti Vja\u010deslav D'jakov e Aleksej Sirjakov erano riusciti a stabilire contatti con gli operai di diverse fabbriche, oltre che con i soldati della guardia del corpo imperiale. Furono arrestati nell'aprile del 1875, ma intanto cominciava a crearsi una \"\u00e9lite\" operaia sensibile ai problemi sindacali e politici e capace di organizzarsi autonomamente.\nLa dimostrazione della piazza di Kazan'.\nLa dimostrazione tenuta il 18 dicembre 1876 a Pietroburgo sulla piazza della Cattedrale di Kazan' fu il primo, aperto risultato del sotterraneo lavor\u00eco organizzativo operato nelle fabbriche della capitale. Quella mattina si presentarono sulla piazza due o trecento operai, ai quali si un\u00ec un numero ancora maggiore di studenti che avevano saputo dell'imminente preparazione della manifestazione. Il numero relativamente scarso di operai, che avrebbero voluto che la manifestazione fosse improntata dalla loro presenza e che avevano previsto un'adesione ben superiore, deluse gli organizzatori, che decisero tuttavia di proseguirla. Plechanov, che era presente con un gruppo di aderenti a Zemlja i Volja, improvvis\u00f2 un breve discorso e l'operaio Nikolaj Patapov dispieg\u00f2 una bandiera rossa sulla quale era scritto \"Terra e Libert\u00e0!\".\nLa polizia intervenne quando il corteo stava sciogliendosi sul Nevskij Prospeck: ci furono tafferugli e furono operati trentun arresti. La reazione del regime fu molto dura: al processo che ne segu\u00ec, cinque degli imputati furono condannati a pene varianti dai dieci ai quindici anni di carcere, dieci furono deportati in Siberia e tre operai a cinque anni di ritiro coatto in un convento per maturarvi il \u00abpentimento\u00bb. Le pene pi\u00f9 severe furono irrogate agli intellettuali: Aleksej Emel'janov, che per altro non aveva nemmeno partecipato alla dimostrazione, ebbe quindici anni di carcere, dove fu picchiato e fin\u00ec con l'impazzire.\nIl valore simbolico della manifestazione fu notevole. Aveva dimostrato che esistevano forti legami tra operai e intellettuali, che il movimento politico di opposizione al regime \u00abavrebbe avuto la stessa direzione che in Occidente, e cio\u00e8 dalla citt\u00e0 verso la campagna e non viceversa\u00bb e, poich\u00e9 i liberali ne avevano preso le distanze, che a condurre la lotta per la conquista delle libert\u00e0 politiche in Russia erano soltanto i socialisti, \u00abquei sognatori\u00bb - scrisse nel 1877 Nikolaj Chazov, uno degli organizzatori - \u00abche osano infrangere la legge, che sono picchiati, condannati e presi in giro\u00bb.\nChazov rilevava che l'operaio vede con chiarezza come l'ingiustizia del sistema sociale pesi su di lui, poich\u00e9 \u00e8 in grado di notare meglio di altri che \u00abil lusso, opera delle sue mani, \u00e8 goduto da altri. La sua mentalit\u00e0 lo porta a \u00abesigere una lotta con risultati immediati\u00bb, e vede \u00abche per lottare contro i suoi sfruttatori economici deve usare la libert\u00e0 politica\u00bb. Per conquistare questa libert\u00e0 deve entrare in conflitto \u00abcon l'essenza stessa del nostro sistema statale\u00bb e perci\u00f2 la via della liberazione assume inevitabilmente un carattere politico. La manifestazione del 18 dicembre era \u00abil risultato di questo stato d'animo nella parte pi\u00f9 cosciente della classe operaia\u00bb.\nGli scioperi di Pietroburgo.\nA poco dopo la dimostrazione di Kazan' si fa risalire la costituzione del primo nucleo dell'\"Unione settentrionale degli operai russi\", il cui statuto fu definito il 12 gennaio 1879. In quei due anni gli organizzatori dell'\"Unione\" curarono il lavoro cospirativo, in modo da non cadere nella rete della repressione poliziesca, approfondirono i legami con le fabbriche e diressero l'agitazione operaia. Durante i funerali di sei operai morti nell'esplosione della fabbrica di munizioni nell'isola Vasil'evskij, il 9 dicembre 1877, un operaio accus\u00f2 i dirigenti dello stabilimento di essere responsabili dell'incidente. I poliziotti intervenuti ad arrestare l'oratore furono respinti dalla folla. Una settimana dopo nella fabbrica fu diffuso un manifesto scritto da Plechanov.\nAnche nell'agitazione del cotonificio Tornton di Pietroburgo, dove nel febbraio 1878 erano stati ridotti i salari, fu attiva l'\"Unione\" insieme con elementi di Zemlja i Volja. Plechanov, P\u00ebtr Moiseenko, Michail Popov e Nikolaj Lopatin riuscirono a dirigere gli operai, dimostrando loro come fosse vano riporre fiducia nelle autorit\u00e0 e nell'erede al trono, cui gli operai avevano rivolto invano una petizione. Gli scioperi furono sostenuti raccogliendo somme di denaro a favore delle famiglie degli scioperanti.\nGli scioperi si susseguirono in altre fabbriche e questa volta la polizia intervenne. Ci furono scontri, arresti e deportazioni. Nel novembre del 1878 scioperarono gli operai della filanda K\u00f6nig, presentando alla corte una petizione che non ricevette risposta. Il padronato reag\u00ec licenziando tutti gli operai dopo inutili trattative che si erano tenute negli uffici della Terza Sezione, la polizia politica del regime. Complessivamente, negli anni 1878-1879 vi furono ventisei scioperi, una cifra mai registrata in passato.\nLo statuto dell'\"Unione\".\nVictor Pavlovi\u010d Obnorskij (1851-1919), un operaio proveniente dalla piccola borghesia, dal 1872 si era dedicato all'organizzazione di circoli operai e si era recato pi\u00f9 volte all'estero. A Odessa aveva conosciuto Evgenij Zaslavskij, il fondatore dell'\"Unione operaia della Russia meridionale\". Stepan Nikolaevi\u010d Chalturin (1857-1882), figlio d'un contadino agiato, era un falegname, anch'egli attivo nella propaganda rivoluzionaria. Aveva partecipato alla dimostrazione di Kazan' e alla manifestazione prodottasi durante i funerali delle vittime dell'esplosione della fabbrica di munizioni.\nEntrambi svilupparono a Pietroburgo, nei primi giorni del 1879, il programma dell'\"Unione settentrionale degli operai russi\" che fu stampato nella tipografia clandestina di Zemlja i Volja.\nSi premetteva che l'\"Unione\" intendeva raggruppare \u00able forze disperse dei lavoratori delle citt\u00e0 e dei villaggi\u00bb per lottare contro \u00abl'ingiustizia sociale\u00bb. Potevano esser membri dell'Associazione solo operai e ciascuno, per aderirvi, doveva essere presentato da almeno altri due soci. Un gruppo di dieci elementi avrebbe diretto l'\"Unione\" rispondendo del suo operato a un'assemblea generale riunita mensilmente. Si dichiarava di aderire \u00abstrettamente al partito socialdemocratico dell'Occidente\u00bb e gli scopi dell'\"Unione\" venivano cos\u00ec fissati:\nFissato l'assetto economico e sociale della societ\u00e0 futura, seguivano le rivendicazioni politiche:\nPer raggiungere questi obiettivi, ogni operaio dell'Unione doveva consacrarsi alla propaganda, quasi \u00abapostolo della verit\u00e0 evangelica\u00bb, e sapendo di andare incontro a persecuzioni, come i primi cristiani. Un appello concludeva il manifesto programmatico: \u00abNoi rinnoveremo il mondo, rigenereremo la famiglia, stabiliremo una propriet\u00e0 come deve essere e faremo risorgere la grande dottrina di Cristo nella fraternit\u00e0 e nell'eguaglianza\u00bb. Dagli operai dipendeva il successo della rivoluzione sociale in Russia: \u00abin voi sta racchiusa tutta la forza e il significato della nazione, voi siete la carne e il sangue dello Stato, senza di voi non esisterebbero le altre classi che succhiano il vostro sangue\u00bb.\nIl programma era stato in buona parte ripreso da quello della socialdemocrazia tedesca, stilato nel congresso di Eisenach del 1869 e tradotto in russo da Lavrov nel primo numero del \u00abVpe\u00ebd\u00bb del 1873. Sulla \u00abZemlja i Volja!\u00bb del 20 febbraio 1879 il populista Dmitrij Klemenc rimproverava di \u00abeclettismo\u00bb l'\"Unione\", perch\u00e9 aveva inserito rivendicazioni politiche riformiste in un programma rivoluzionario di negazione dello Stato. Ai suoi occhi, il pericolo era che si abbandonasse il primario obiettivo rivoluzionario, come mostrava anche l'accento posto sull'azione propagandistica anzich\u00e9 sulla lotta rivoluzionaria.\nLa risposta di Chalturin fu che se pure alla lotta per la libert\u00e0 politica non si dava \u00abla stessa importanza delle rivendicazioni fondamentali\u00bb, era anche vero che \u00abquesta libert\u00e0 creerebbe migliori condizioni per un pi\u00f9 rapido rivolgimento e per una soluzione pi\u00f9 o meno soddisfacente della questione sociale\u00bb. La necessit\u00e0 di lottare per le libert\u00e0 politiche, difesa dall'\"Unione operaia\", era sempre stata sempre rifiutata dai populisti, ma presto dentro \u00abZemlja i Volja\u00bb si accender\u00e0 lo scontro proprio su questo problema.\nL'\"Unione\" raccolse alcune centinaia di aderenti, riuscendo a estendersi a Mosca e a Rostov, e a collegarsi anche con un gruppo operaio di Varsavia. Costitu\u00ec una biblioteca divisa in vari centri clandestini, e nel marzo del 1880 pubblic\u00f2 il foglio \u00abZari\u00e0 Rabo\u010dego\u00bb (L'aurora dell'operaio). Obnorskij fu arrestato gi\u00e0 il 29 gennaio 1879 e tutta l'organizzazione cadde quando un agente provocatore riusc\u00ec a infiltrarsi al suo interno. L'agente fu ucciso da esponenti di Zemlja i Volja, ma gli arresti avevano ormai colpito i membri pi\u00f9 attivi dell'\"Unione\". Chalturin riusc\u00ec a sfuggire alla polizia e alla fine del 1879 ader\u00ec a Narodnaja Volja."}
{"id": "3858465", "revid": "125697919", "url": "https://it.wikipedia.org/wiki?curid=3858465", "title": "G' Kat\u012bgoria", "text": "La Terza Divisione (in greco \"\u0393' \u03ba\u03b1\u03c4\u03b7\u03b3\u03bf\u03c1\u03af\u03b1 \u03c0\u03bf\u03b4\u03bf\u03c3\u03c6\u03b1\u03af\u03c1\u03bf\u03c5 \u03b1\u03bd\u03b4\u03c1\u03ce\u03bd \u039a\u03cd\u03c0\u03c1\u03bf\u03c5\", cio\u00e8 \"Categoria C del calcio maschile di Cipro\") \u00e8 la terza categoria per importanza del campionato cipriota di calcio; \u00e8 una lega semiprofessionistica.\nStruttura.\nLe squadre partecipanti sono 14: si incontrano tra di loro in partite di andata e ritorno, per un totale di 26 match. Le prime tre squadre classificate sono promosse in B' Kat\u012bgoria, le ultime tre sono retrocesse in Quarta Divisione.\nStoria.\nIl primo campionato di terza divisione part\u00ec nel 1970-1971; fino ad oggi \u00e8 stato sempre regolarmente disputato, tranne che nel 1974-1975, a causa dell'invasione turca di Cipro.\nAlbo d'oro.\nNel periodo dal 1935 al 1937 fu disputato come campionato riserve e fu vinto in tutte e tre le occasioni dall'APOEL."}
{"id": "3858468", "revid": "282094", "url": "https://it.wikipedia.org/wiki?curid=3858468", "title": "Unione operaia della Russia settentrionale", "text": ""}
{"id": "3858474", "revid": "125272119", "url": "https://it.wikipedia.org/wiki?curid=3858474", "title": "Up Patriots to Arms", "text": "Up Patriots to Arms \u00e8 un singolo di Franco Battiato del 1980, rifatto cover version dai Subsonica in collaborazione con lo stesso Franco Battiato, estratto dalla riedizione dell'album \"Eden\"."}
{"id": "3858480", "revid": "287204", "url": "https://it.wikipedia.org/wiki?curid=3858480", "title": "Korkyn\u011b", "text": "Korkyn\u011b \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3858482", "revid": "287204", "url": "https://it.wikipedia.org/wiki?curid=3858482", "title": "Korkyne", "text": ""}
{"id": "3858485", "revid": "729019", "url": "https://it.wikipedia.org/wiki?curid=3858485", "title": "Aeroporto di Milas-Bodrum", "text": "L'aeroporto di Milas-Bodrum \u00e8 un aeroporto internazionale che serve le citt\u00e0 turche di Bodrum e Milas. L'aeroporto e ubicato a 36\u00a0km nord-est di Bodrum ed a 16km a sud di Milas. Lo spazioso nuovo terminal internazionale \u00e8 stato completato nel 2000.\nIl vecchio terminal, oggi riservato ai voli nazionali, si trova ad 1\u00a0km di distanza, a 15 minuti a piedi attraversando un prato. Il terminal movimenta circa 2,5 milioni di viaggiatori per anno, ed \u00e8 particolarmente frequentato durante la stagione estiva per l'arrivo di molti voli charter dalle maggiori citt\u00e0 europee. L'aeroporto \u00e8 dotato di una pista in cemento lunga 3.000 metri e larga 45.\nEspansione.\nC'\u00e8 un nuovo terminal in costruzione, progettato per accogliere 5 milioni di passeggeri all'anno ed \u00e8 in fase di completamento. La struttura principale \u00e8 costruita da 9 pontili di imbarco coperti, 8 dei quali ad un solo ingresso e uno a doppio ingresso per aeromobili pi\u00f9 grandi. Il terminal dovrebbe essere inaugurato nell'aprile 2012. L'attuale terminal internazionale verr\u00e0 destinato al traffico nazionale.\nStatistiche traffico.\n(*)Dati provvisori. Source: DHMI.gov.tr"}
{"id": "3858486", "revid": "287204", "url": "https://it.wikipedia.org/wiki?curid=3858486", "title": "Kosova Hora", "text": "Kosova Hora \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3858489", "revid": "474175", "url": "https://it.wikipedia.org/wiki?curid=3858489", "title": "Stadio Jorge Luis Hirschi", "text": "Lo Stadio Jorge Luis Hirschi () \u00e8 stato uno stadio calcistico di La Plata, in Argentina; aveva una capacit\u00e0 massima di persone. \nInizialmente era conosciuto come \"Stadio 1 e 57\" (sp. \"Estadio 1 y 57\") poich\u00e9, come la maggior parte degli stadi argentini dell'epoca, prendeva il nome dalle strade in cui era situato; l'8 agosto 1970 fu intitolato a Jorge Hirschi, ex giocatore dell'Estudiantes e presidente del club dal 1927 al 1932.\nStoria.\nLo stadio fu inaugurato il 25 dicembre 1907 con una cerimonia che per\u00f2 non previde alcun incontro di calcio; la prima gara venne giocata nel 1908 tra Estudiantes e La Plata e termin\u00f2 2-1 per i padroni di casa. La partita inaugurale fu anche la prima in cui l'ingresso a un incontro dell'Estudiantes comportasse un pagamento: i biglietti costavano 10 centavos, mentre i 1.000 soci ottennero l'accesso gratuito. Nel 1912 venne edificata la tribuna coperta, che fu la prima d'Argentina; altri lavori successivi inclusero l'erezione della recinzione e la costruzione della piscina nelle vicinanze tra il 1927 e il 1932; nel 1937 fu costruito l'impianto d'illuminazione, costituito da cinque riflettori; nel 1943 vennero costruite altre gradinate. Il 2 ottobre 1960 un incendio ne distrusse le strutture in legno; fu pertanto necessario edificarne altre, in calcestruzzo. L'Estudiantes disput\u00f2 nello stadio, tra gli altri, il primo campionato professionistico argentino, la Primera Divisi\u00f3n organizzata dalla Liga Argentina de Football nel 1931. Nel 2005 il comune di La Plata dichiar\u00f2 inagibile l'impianto, anche a causa di un incidente che vide una donna, Claudia Jones, cadere in seguito alla rottura di una delle travi delle tribune. Alcuni giorni dopo il governo argentino introdusse una nuova regola che prevedeva che nessuna squadra di Primera Divisi\u00f3n potesse giocare in uno stadio con strutture in legno. In conseguenza, il Jorge Luis Hirschi divenne inutilizzabile. Lo stadio venne cos\u00ec demolito nel 2007, cos\u00ec che sullo stesso terreno potesse essere edificato il nuovo stadio, denominato \"Tierra de Campeones\"."}
{"id": "3858490", "revid": "179980", "url": "https://it.wikipedia.org/wiki?curid=3858490", "title": "Centavos", "text": ""}
{"id": "3858491", "revid": "287204", "url": "https://it.wikipedia.org/wiki?curid=3858491", "title": "Koten\u010dice", "text": "Koten\u010dice \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3858494", "revid": "287204", "url": "https://it.wikipedia.org/wiki?curid=3858494", "title": "Kotencice", "text": ""}
{"id": "3858496", "revid": "729019", "url": "https://it.wikipedia.org/wiki?curid=3858496", "title": "Aeroporto di Kigali-Gregoire", "text": "L'Aeroporto di Kigali/Gregoire, citato anche come Aeroporto Internazionale di Kigali (IATA: KGL, ICAO: HRYR), \u00e8 un aeroporto ruandese situato nel sobborgo di Kanombe, sul margine orientale della citt\u00e0 di Kigali, capoluogo dell'omonima provincia e capitale del Ruanda, circa 14 km ad Est del centro commerciale ed economico della citt\u00e0.\nDati tecnici.\nLa struttura, posta all'altitudine di 1\u00a0481\u00a0m / 4\u00a0859\u00a0ft sul livello del mare, \u00e8 dotata di tre terminal ed una sola pista d'atterraggio con fondo in asfalto lunga 3\u00a0500\u00a0m e larga 45\u00a0m (11\u00a0483 x 148\u00a0ft) con orientamento 10/28, dotata di sistemi Instrument Landing System (ILS)/Distance Measuring Equipment (DME), Precision Approach Path Indicator (PAPI) ed impianto di illuminazione ad alta intensit\u00e0 HIRL.\nL'aeroporto, militare ma normalmente aperto al traffico civile, \u00e8 gestito dal Rwanda Civil Aviation Authority, l'organo governativo responsabile della gestione dei aviazione civile del Ruanda, ed \u00e8 aperto al traffico commerciale."}
{"id": "3858499", "revid": "287204", "url": "https://it.wikipedia.org/wiki?curid=3858499", "title": "Koup\u011b", "text": "Koup\u011b \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3858509", "revid": "287204", "url": "https://it.wikipedia.org/wiki?curid=3858509", "title": "Koupe", "text": ""}
{"id": "3858510", "revid": "1354930", "url": "https://it.wikipedia.org/wiki?curid=3858510", "title": "Fl\u00e8che d'Emeraude 2011", "text": "Il Fl\u00e8che d'Emeraude 2011, prima edizione della corsa e valida come evento dell'UCI Europe Tour 2011 categoria 1.1, si svolse il 3 aprile 2011 su un percorso totale di circa 182,6\u00a0km. Fu vinto dal francese Tony Gallopin che termin\u00f2 la gara in 3h55'29\", alla media di 46,526\u00a0km/h.\nAll'arrivo 97 ciclisti portarono a termine il percorso."}
{"id": "3858511", "revid": "81836945", "url": "https://it.wikipedia.org/wiki?curid=3858511", "title": "Mafiaafire", "text": "MAFIAAfire \u00e8 un'estensione per browser web (Mozilla Firefox e Google Chrome). Questo software ridirige automaticamente gli utenti in cerca di un sito che \u00e8 stato oscurato da un governo a un sito di back-up, in modo da superare il blocco. Il software \u00e8 Open Source.\nMAFIAFire permette al proprietario di un sito web di proteggersi da atti di censura da parte del governo. Basta registrare l'indirizzo originale e quello di back-up su MAFIAFire. In questo modo se il sito dovesse essere oscurato MAFIAAFire reindirizzer\u00e0 automaticamente gli utenti al sito di back-up. Questo significa assenza di black-out per i proprietari di un sito nei confronti degli utenti con questa add-on. \nQuesta add-on ha come obiettivo quello di ridurre lo strapotere dei governi, che possono oscurare a piacere siti considerati scomodi. In particolare sul sito mafiaafire.com si spiega che questo progetto \u00e8 nato da persone che non sopportavano pi\u00f9 la corruzione agli alti livelli del governo degli Stati Uniti, in particolare in organizzazione come la RIAA e la MPAA \nIl dipartimento di sicurezza degli Stati Uniti ha chiesto a Mozilla di rimuovere MAFIAFire dalle sue estensioni, ma il browser web si \u00e8 rifiutato."}
{"id": "3858514", "revid": "729019", "url": "https://it.wikipedia.org/wiki?curid=3858514", "title": "Linea Sakaisuji", "text": "La \u00e8 una delle linee della metropolitana di Osaka nella citt\u00e0 di Osaka in Giappone. La linea scorre da nord verso sud e offre collegamenti estesi alle linee Hanky\u016b Senri e Ky\u014dto.\nFermate.\nI treni Espressi Limitati per Arashiyama fermano solo alle stazioni segnate con \"EL\", mentre gli altri treni (locali e semiespressi) fermano in tutte le stazioni."}
{"id": "3858515", "revid": "1573940", "url": "https://it.wikipedia.org/wiki?curid=3858515", "title": "Erigonella", "text": "Erigonella \u00e8 un genere di ragni appartenente alla famiglia Linyphiidae.\nDistribuzione.\nDelle cinque specie oggi attribuite a questo genere, quattro sono diffuse in diverse localit\u00e0 della regione paleartica; la quinta \u00e8 stata reperita in Canada. Le due specie ad areale pi\u00f9 vasto sono \"E. hiemalis\" e \"E. ignobilis\", diffuse in molte localit\u00e0 della regione paleartica.\nIn Italia sono presenti \"E. ignobilis\", rinvenuta in alcune localit\u00e0 della penisola, e \"E. subelevata\", reperita nella sola Italia settentrionale.\nTassonomia.\nRimosso dalla sinonimia con Troxochrus , \u00e8 considerato un sinonimo anteriore di \"Scleroschema\" , a seguito di un lavoro di Denis del 1948, anche se lo stesso Denis, in un lavoro del 1942, ne aveva sistemato la specie tipo in Silometopus .\nInoltre Wunderlich, in un lavoro del 1970, ha posto in sinonimia questo genere con Diplocephalus , sinonimia non accettata da altri descrittori.\nA dicembre 2011, si compone di cinque specie e una sottospecie secondo Platnick e 4 specie e 1 sottospecie secondo Tanasevitch:"}
{"id": "3858516", "revid": "106456", "url": "https://it.wikipedia.org/wiki?curid=3858516", "title": "Adaja", "text": "L'Adaja \u00e8 un fiume della Spagna, il secondo affluente di sinistra del Duero pi\u00f9 importante dopo il Tormes. Nasce tra la Serrota e la sierra de \u00c1vila, concretamente nel luogo chiamato \"Fuente Berroque\u00f1a\" o \"Fuente del Ortigal\" (Villatoro, Provincia di Avila). \u00c8 lungo 163\u00a0km e drena un bacino idrografico di 5.328\u00a0km\u00b2. La valle dell'Adaja ha ricevuto la catalogazione come sito di interesse comunitario (LICES4180081) per essere dichiarato zona speciale di conservazione (ZSC) all'interno della rete Natura 2000 dell'Unione europea, essendo considerato un corridoio biologico di prima categoria per la fauna.\nCorso.\nL'alto corso si estende nell'altopiano situato a ovest di Avila, chiamato Valle de Ambl\u00e9s, un'elevata depressione tra la sierra de la Paramera e los Bald\u00edos a sud e la sierra de \u00c1vila a nord. Riceve le acque del versante nord della Serrota da destra gi\u00e0 dalla sorgente. Per portata distaccano l'Arroyo de Prado Cimero, l'Arroyo de Majada Verde, l'Arroyo de los Hornillos, e le gole che scendono da Pradosegar e Mu\u00f1otello, chiamate le gole de los Tejos, de la Gargantilla e de Canto Moreno, rispettivamente. Da sinistra riceve le acque della Sierra de \u00c1vila che vengono da Amavida e Poveda come l'Arroyo Sauceda, l'Arroyo de los Nogales e l'Arroyo del Guijuelo.\nAvvicinandosi a Blacha riceve da sinistra i torrenti di Pascuala \u2014chiamato anche torrenete di Villagarc\u00eda o Merdero\u2014 e da destra il fiume di Narros del Puerto, o Aulaque. Dopo aver attraversato la Ca\u00f1ada Real Leonesa Occidental, chiamata \u00abEl Cordel\u00bb nella zona, riceve le acque del fiume de la Hija da destra e del fiume Blasco o Pradillo da sinistra, che scende dalla sierra de \u00c1vila e passa per La Torre.\nPi\u00f9 a valle, l'Adaja passa per Baterna prima di arrivare al Puente de los Cobos all'altezza di Solosancho, dove si trova il Castro de Ulaca, insediamento vettone come quello di \u00c1vila e di tanti altri centri distribuiti nella zona: Chamart\u00edn de la Sierra, Sanchorreja o Las Cogotas. Da essi provengono molte delle sculture zoomorfe \u2014tori o \"verracos\"\u2014 che sono state trovate in queste terre.\nDirigendosi verso \u00c1vila riceve da destra le acque dei torrenti di Riofr\u00edo, La Serna e Grajos. Arrivato ad Avila, e dopo aver ricevuto il fiume Chico \u2014 responsabile delle alluvioni nella citt\u00e0 di \u00c1vila \u2014, l'Adaja gira verso nord e, uscito dal Valle de Ambl\u00e9s il suo corso si incassa nei graniti della sierra de \u00c1vila, zona scelta per la costruzione della diga del lago di Fuentes Claras di uso ricreativo e, a valle, la diga del lago di Castro de las Cogotas, chiamato cos\u00ec per trovarsi vicino al castro vettone omonimo. Questa incisione nei graniti viene interpretata come dovuta all'azione escavatrice di un antico fiume della valle del Duero che era riuscito a risalire fino alla fossa dell'Ambl\u00e9s, canalizzando verso nord le acque del primitivo lago situato tra le montagne. A Mingorr\u00eda abbandona il paesaggio granitico e aprendosi il passo nelle argille e le marne del terziario giunge ad Ar\u00e9valo, dove riceve le acque di uno degli affluenti pi\u00f9 importanti, l'Arevalillo. Passato Ar\u00e9valo, l'Adaja entra brevemente nella provincia di Segovia, e successivamente nella provincia di Valladolid, dove, dopo essersi lasciato Olmedo alla destra, riceve le acque del fiume Eresma poco prima di confluire nel Duero a est di Tordesillas nelle vicinanze di Villamarciel (Valladolid).\nRegime fluviale.\nHa un regime pluvio-nivale, con piene nel mese di marzo. Il regime \u00e8 caratterizzato dall'avere il massimo di portata in corrispondenza della somma delle nevicate invernali, possibilmente precedute o seguite da piogge. La magra interessa tutta l'estate, estendendosi fino all'inizio dell'autunno. Questo regime ha numerosi esempi nella Penisola iberica. Questi fiumi presentano irregolarit\u00e0 intra- e interannuale. N\u00e9 le nevicate n\u00e9 le piogge sono solo invernali, per\u00f2 in generale il manto nevoso non si mantiene; in questo modo questi fiumi presentano una certa variabilit\u00e0 nell'epoca della massima portata, portando all'irregolarit\u00e0. La portata massima storica registrata per l'Adaja a Valdestillas, a pochi chilometri dalla confluenza nel Duero, fu di 467 metri cubi al secondo, il 19 dicembre 1989. Dati simili di portata sono stati registrati il 19 dicembre 1997. Negli ultimi anni l'Adaja non ha pi\u00f9 portato volumi simili di acqua, soprattutto a causa della costruzione della diga delle Cogotas.\nVegetazione.\nSono interessanti i boschi che lo circondano, con diverse specie di salici (\"Salix fragilis\", \"Salix alba\", \"Salix triandra\", \"Salix atrocinerea\", \"Salix salviifolia\", \"Salix purpurea\"), pioppi (\"Populus tremula, Populus alba, Populus nigra\"), frassini (\"Fraxinus angustifolia\"), olmi (\"Ulmus minor\"), biancospini (\"Crataegus monogyna\"), prugnoli (\"Prunus spinosa\"). Nelle acque correnti del fiume appaiono in primavera i ranuncoli acquatici. Nelle terrazze e piane dell'Adaja nel suo alto corso vi sono prati a fieno dove crescono varie graminacee, tra cui: \"Digitaria sanguinalis\", \"Phleum pratense\", \"Alopecurus geniculatus\", \"Alopecurus pratensis\", \"Apera interrupta\", \"Agrostis castellana\", \"Holcus lanatus\", \"Holcus mollis\", \"Deschampsia flexuosa\", \"Briza media\", \"Cynosurus cristatus\", \"Poa bulbosa\", \"Festuca rubra\", \" Festuca ovina\", \"Festuca trichophylla\", \"Festuca nevadensis\" e \"Bromus ramosus\".\nFauna.\nNelle acque si trovano alcune specie di pesci, come la lamprehuela (\"Cobitis calderoni\"), la bermejuela (\"Achondrostoma arcasii\"), la boga del Duero (\"Pseudochondrostoma duriense\") e il calandino (\"Iberocypris alburnoides\"). Il gambero di fiume (\"Austropotamobius pallipes\"), una volta abbondante, \u00e8 stato sostituito dal \"cangrejo se\u00f1al\" (\"Pacifastacus leniusculus\")."}
{"id": "3858517", "revid": "1305772", "url": "https://it.wikipedia.org/wiki?curid=3858517", "title": "Koz\u00e1rovice", "text": "Koz\u00e1rovice \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3858518", "revid": "287204", "url": "https://it.wikipedia.org/wiki?curid=3858518", "title": "Kozarovice", "text": ""}
{"id": "3858520", "revid": "304077", "url": "https://it.wikipedia.org/wiki?curid=3858520", "title": "I Know How to Die", "text": "I Know How to Die \u00e8 un singolo del gruppo musicale inglese Mot\u00f6rhead, pubblicato in formato digitale il 20 maggio 2011.\nDal brano \u00e8 stato tratto anche un videoclip, realizzato con scene della band dal vivo."}
{"id": "3858525", "revid": "114816821", "url": "https://it.wikipedia.org/wiki?curid=3858525", "title": "Mathias Zell", "text": "Biografia.\nFiglio di un produttore di vino di Kaysersberg, studia presso le Universit\u00e0 di Magonza, Erfurt e Friburgo, della quale diverr\u00e0 rettore nel 1517 . Il suo connazionale Johann Geiler von Kaysersberg esercita una forte influenza su di lui.\nPredicatore della cattedrale di Strasburgo , nel 1522 si trova a dover affrontare le accuse rivoltegli dal vescovo il quale, accortosi della pericolosit\u00e0 della sua predicazione, fa di tutto per rimuoverlo dal suo incarico: l'autorit\u00e0 ecclesiastica formula contro di lui un capo d'accusa in 24 articoli. Zell risponde alle accuse mossegli intorno alla Pasqua del 1523, redigendo uno scritto dal titolo \"Responsabilit\u00e0 cristiana\" , il primo testo in assoluto della Riforma di Strasburgo. \nIn questo scritto Zell affronta la questione del clero e del potere ecclesiastico costruito su di esso, mirando a far crescere intorno a s\u00e9 il consenso dei colleghi predicatori contro gli abusi del clero; la giustificazione per fede \u00e8, sempre secondo Zell, il fondamento necessario ad un clero rinnovato per annunciare fedelmente la parola di Dio, senza pi\u00f9 pretendere un potere spirituale di cui ha fin qui abusato. \nNello stesso anno, ospita fraternamente nella sua casa Martin Bucero il quale, scomunicato dal vescovo di Spira insieme con Heinrich Motherer per l'attivit\u00e0 riformatrice nella citt\u00e0 di Wissembourg, cerca rifugio a Strasburgo ."}
{"id": "3858528", "revid": "287204", "url": "https://it.wikipedia.org/wiki?curid=3858528", "title": "Kr\u00e1sn\u00e1 Hora nad Vltavou", "text": "Kr\u00e1sn\u00e1 Hora nad Vltavou \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3858531", "revid": "287204", "url": "https://it.wikipedia.org/wiki?curid=3858531", "title": "Krasna Hora nad Vltavou", "text": ""}
{"id": "3858536", "revid": "287204", "url": "https://it.wikipedia.org/wiki?curid=3858536", "title": "K\u0159epenice", "text": "K\u0159epenice \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3858537", "revid": "46608742", "url": "https://it.wikipedia.org/wiki?curid=3858537", "title": "Sezione d'urto di assorbimento", "text": ""}
{"id": "3858538", "revid": "287204", "url": "https://it.wikipedia.org/wiki?curid=3858538", "title": "Krepenice", "text": ""}
{"id": "3858540", "revid": "287204", "url": "https://it.wikipedia.org/wiki?curid=3858540", "title": "Kresin", "text": ""}
{"id": "3858541", "revid": "1318658", "url": "https://it.wikipedia.org/wiki?curid=3858541", "title": "Colosseo (album)", "text": "Colosseo \u00e8 un album dal vivo di Biagio Antonacci, pubblicato nel 2011.\nL'album \u00e8 stato registrato il 3 luglio 2011 presso l'Anfiteatro Flavio Colosseo in Roma, in occasione di un concerto a scopo benefico organizzato dalla Commissione Nazionale Italiana per l'UNESCO, presieduta dal Professor Giovanni Puglisi, in collaborazione con Il Ministero per i Beni e le Attivit\u00e0 Culturali e la Soprintendenza Speciale per i Beni Archeologici di Roma, a supporto dell'istituzione di borse di studio per giovani archeologhe e archeologi provenienti da paesi in stato di guerra. L'album viene certificato disco di platino per le 60.000 copie vendute e viene premiato in occasione dei WMA 2012. \nDurante il concerto hanno suonato: Biagio Antonacci (chitarra acustica e percussioni), Paolo Baglioni (percussioni), Fabrizio Morganti (batteria e percussioni), Emiliano fantuzzi (chitarra acustica) Gabriele Fersini (chitarra acustica a 12 corde e chitarra elettrica), Mattia Bigi (basso), Alessandro Magri (piano e tastiere)Massimiliano Tagliata (Fisarmonica), Lorenzo Borneo (primo violino concertatore), Simona Cazzulani (violino), Mujan Hosseinzaneh (viola), Rivieri Lazeri (violoncello), Diana Colosi (arpa).\nGli arrangiamenti, affidati a Stefano De Maio, sono stati realizzati appositamente per non danneggiare il Colosseo e sfoggiano sonorit\u00e0 che richiamano lo stile della Premiata Forneria Marconi e i Gotan Project."}
{"id": "3858543", "revid": "1543377", "url": "https://it.wikipedia.org/wiki?curid=3858543", "title": "Custos armorum", "text": "Il custos armorum era una figura dell'esercito romano altamente specializzata. Si trattava di colui che doveva sorvegliare, custodire le armi dei \"milites\" della sua centuria o turma o singola liburna, facendo in modo che fossero sempre pronte per il combattimento. Questa sua specifica funzione rientrava nella categoria di quei soldati (tra fanti, cavalieri e \"classiarii\") chiamati \"immunes\" ovvero coloro che, possedendo capacit\u00e0 specializzate o funzioni di rilievo tra i comuni \"milites\", erano esentati dai pi\u00f9 noiosi e pericolosi compiti che gli altri dovevano svolgere, quali lo scavo di un fossato o il pattugliamento dei bastioni.\nUn'iscrizione rinvenuta nel \"castrum\" di \"Brigetio\", secondo la quale un certo Gaio Giulio Massimino, forse il futuro imperatore Massimino Trace, era a quel tempo \"custos armorum\" della \"legio I Adiutrix\".\nMansioni.\nAveva il compito di controllare che tutti i soldati, dal singolo legionario, all'ausiliario, agli \"equites singulares\", fino al \"classiarius\" avessero le loro armi ed armature nelle migliori condizioni possibili. In caso contrario ne disponeva la loro nuova fornitura o riparazione. Prima di ricoprire questo incarico, era certamente un fabbro (). Un esempio per meglio comprendere l'utilit\u00e0 di questa figura nell'esercito romano viene dall'utilizzo del \"pilum\", il quale una volta lanciato contro il nemico in battaglia, tendeva a piegarsi. Era, quindi, necessario al termine dello scontro armato l'intervento del \"custos armorum\" e di altri \"fabbri\" per raddrizzare nuovamente le punte raccolte e restituirle ai soldati, prima di una nuova battaglia."}
{"id": "3858544", "revid": "466539", "url": "https://it.wikipedia.org/wiki?curid=3858544", "title": "\u017deleznogorsk (Territorio di Krasnojarsk)", "text": "\u017deleznogorsk () \u00e8 una citt\u00e0 della Russia che si trova nel Territorio di Krasnojarsk, con una sviluppata industria nucleare. \u00c8 stata precedentemente nota come \"Krasnojarsk-26\". Secondo i risultati preliminari del censimento del 2010 aveva una popolazione di 85.559 abitanti, mentre nel 2002 ne aveva 93.875.\nStoria.\nNel 1950 l'Unione Sovietica cre\u00f2 la citt\u00e0 chiusa di Krasnojarsk-26 per la produzione di plutonio militare. La storia della citt\u00e0 e il complesso di difesa associato sono intrecciati. La citt\u00e0 era una citt\u00e0 segreta in Unione Sovietica fino a quando il presidente Boris El'cin rivel\u00f2 la sua posizione nel 1992. Prima di allora la citt\u00e0 non era apparsa su nessuna mappa ufficiale. La citt\u00e0 fu anche nota come \"Soctown\", \"Ferro\", \"Nine\"."}
{"id": "3858545", "revid": "1149807", "url": "https://it.wikipedia.org/wiki?curid=3858545", "title": "Amy (videogioco)", "text": "Amy \u00e8 un videogioco di genere survival horror stealth, sviluppato da VectorCell e pubblicato da Lexis Num\u00e9rique. Secondo un comunicato stampa diffuso dalla Lexis Numerique prima della loro apparizione al Game Developers Conference 2011, i giocatori \"scortano una strana ragazzina autistica di 8 anni nel tentativo di tirarla fuori da una citt\u00e0 invasa da creature selvagge e nemici.\" Il giocatore controlla Lana, la donna che scorta Amy e la protegge nel tentativo di fuggire dalla citt\u00e0 contagiata. Tra i nemici, incontrano mostri e militari, durante la loro fuga.\nAccoglienza.\n\"Amy\" \u00e8 stato per lo pi\u00f9 stroncato dalla critica:"}
{"id": "3858546", "revid": "729019", "url": "https://it.wikipedia.org/wiki?curid=3858546", "title": "Aeroporto di Adana", "text": "L'aeroporto di Adana/Sakirpasa, (in lingua turca Adana \u015eakirpa\u015fa Havaliman\u0131) (IATA: ADA, ICAO: LTAF), \u00e8 un aeroporto ubicato nella citt\u00e0 di Adana nella provincia di Adana in Turchia. L'aeroporto venne aperto al traffico militare nel 1937. Dal 1956 \u00e8 divenuto un aeroporto civile. Si trova a 3,5\u00a0km dal centro della citt\u00e0.\nStatistiche sul traffico.\n(*) Fonte: DHMI.gov.tr."}
{"id": "3858548", "revid": "287204", "url": "https://it.wikipedia.org/wiki?curid=3858548", "title": "Syracuse Nationals 1947-1948", "text": "La stagione 1947-48 dei Syracuse Nationals, squadra di propriet\u00e0 dell'italoamericano Danny Biasone, fu la 2\u00aa della squadra in National Basketball League.\nRisultati.\nI \"Nats\" chiusero la stagione con 24 vittorie e 36 sconfitte; furono poi eliminati ai play-off dagli Anderson Duffey Packers (3-0)."}
{"id": "3858549", "revid": "287204", "url": "https://it.wikipedia.org/wiki?curid=3858549", "title": "K\u0159e\u0161\u00edn (Boemia centrale)", "text": "K\u0159e\u0161\u00edn \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3858555", "revid": "767487", "url": "https://it.wikipedia.org/wiki?curid=3858555", "title": "Associazione Sportiva Dilettantistica GEAS Basket 2005-2006", "text": "Verdetti stagionali.\nCompetizioni nazionali"}
{"id": "3858558", "revid": "287204", "url": "https://it.wikipedia.org/wiki?curid=3858558", "title": "Syracuse Nationals 1948-1949", "text": "La stagione 1948-49 dei Syracuse Nationals, squadra di propriet\u00e0 dell'italoamericano Danny Biasone, fu la 3\u00aa e ultima della squadra in National Basketball League; dalla stagione successiva i \"Nats\" approderanno in NBA.\nRisultati.\nI National chiusero la stagione con 40 vittorie e 23 sconfitte; dopo aver vinto il primo turno dei play-off con gli Hammond Calumet Buccaneers (2-0), furono eliminati nelle semifinali, per la seconda stagione consecutiva, dagli Anderson Duffey Packers (3-1)."}
{"id": "3858559", "revid": "2037294", "url": "https://it.wikipedia.org/wiki?curid=3858559", "title": "The Voice (programma televisivo)", "text": "The Voice \u00e8 un talent show originario dei Paesi Bassi, dove \u00e8 trasmesso dal 17 settembre 2010 con il titolo \"The Voice of Holland\", ed ideato da John de Mol, gi\u00e0 autore del format del \"Grande Fratello\".\nAvendo ottenuto sin dall'esordio un notevole successo di pubblico, nella primavera del 2011 il format fu esportato negli Stati Uniti, dove divenne uno dei programmi di punta della NBC. Nei mesi successivi il format fu venduto in oltre 35 paesi nel mondo, i quali hanno adattato il format e hanno iniziato a trasmettere le proprie versioni nazionali, diventando cos\u00ec il rivale di \"X Factor\" e \"Idol\", talent show gi\u00e0 blasonati e diffusi in tutto il mondo da molti pi\u00f9 anni.\nMolti sono i cantanti nel mondo che si prestano come giudici e allenatori all'interno del programma: in \"The Voice USA\", versione statunitense del format, trasmessa per ben nove stagioni dalla NBC, i giudici protagonisti sono Adam Levine, Blake Shelton, Christina Aguilera, Cee Lo Green, Shakira, Usher, Gwen Stefani, Pharrell Williams, Alicia Keys, Miley Cyrus, Jennifer Hudson, Kelly Clarkson, John Legend, Nick Jonas e Ariana Grande. In \"The Voice UK\", versione britannica del format con cinque stagioni all'attivo in onda su BBC One e dalla sesta su ITV1, i coach sono Jessie J, will.i.am, Tom Jones, Danny O'Donoghue, Kylie Minogue, Ricky Wilson, Rita Ora, Paloma Faith, Boy George, Olly Murs, Gavin Rossdale, Meghan Trainor e Anne-Marie. In Italia i diritti del format sono stati acquistati dalla Rai, che trasmette la versione italiana dal 2013 su Rai 2: giunto a sei edizioni, ha visto come coach Raffaella Carr\u00e0, Piero Pel\u00f9, Noemi, Riccardo Cocciante, J-Ax, Roby Facchinetti e il figlio Francesco, Dolcenera, Max Pezzali, Emis Killa, Francesco Renga, Cristina Scabbia, Al Bano, Morgan, Elettra Lamborghini, Gu\u00e9 Pequeno e Gigi D'Alessio\nNel resto del mondo molti artisti di fama mondiale hanno preso parte come coach a edizioni straniere di \"The Voice:\" Mika ha partecipato alla versione francese \"The Voice: la plus belle voix\" o Ricky Martin a \"The Voice Australia\", dove hanno partecipato anche will.i.am e Kylie Minogue, provenienti da \"The Voice UK\".\nAnche alcuni artisti italiani hanno partecipato al programma all'estero: Tiziano Ferro e Nek hanno partecipato a \"La Voz\" in Spagna, cos\u00ec come Laura Pausini, che ha partecipato anche a \"La Voz Mexico\", e Franco Simone all'edizione di \"The Voice\" Cile del 2015.\nIl programma ha due spin-off: The Voice Kids, con concorrenti dai 6 ai 15 anni, cos\u00ec come accade per altri talent quali \"Junior MasterChef\" o \"Junior Bake Off\", e The Voice Senior, con concorrenti ultrasessantenni e trasmesso in Italia su Rai 1.\nFormat.\nIl format \u00e8 costituito da tre fasi: un'audizione al buio, una fase di gara a due, e una serie di esibizioni in diretta televisiva.\nQuattro giudici/allenatori, tutti artisti noti al grande pubblico, formano una squadra di concorrenti ciascuno, attraverso un'audizione al buio. I giudici ascoltano gli aspiranti concorrenti per circa un minuto, durante il quale ognuno ha la facolt\u00e0 di fare entrare il candidato nella propria squadra; se pi\u00f9 giudici si contendono lo stesso candidato sar\u00e0 quest'ultimo a scegliere in quale squadra entrare a far parte. Successivamente, i giudici assumono la veste di mentore e allenatore per preparare i membri della propria squadra alla fase successiva. Nella seconda fase, i giudici fanno scontrare i membri della propria squadra tra di loro, attraverso una gara a due che vede i concorrenti eseguire la stessa canzone, scegliendo cos\u00ec quali concorrenti accedono alla terza fase. Nella fase finale, i concorrenti rimasti in gara competono l'uno contro l'altro in diretta televisiva, attraverso turni a eliminazione diretta che portano ad un vincente per ogni squadra; i quattro rimasti si affronteranno infine nella finale che designer\u00e0 il vincitore del talent show. Durante tale fase i giudici sono assistiti dal pubblico televisivo: le valutazioni dei giudici e del pubblico pesano rispettivamente al 50% per decidere quali concorrenti eliminare."}
{"id": "3858561", "revid": "767487", "url": "https://it.wikipedia.org/wiki?curid=3858561", "title": "Associazione Sportiva Dilettantistica GEAS Basket 2006-2007", "text": "Verdetti stagionali.\nCompetizioni nazionali"}
{"id": "3858562", "revid": "62748", "url": "https://it.wikipedia.org/wiki?curid=3858562", "title": "Aeroporto di Bodrum", "text": ""}
{"id": "3858564", "revid": "767487", "url": "https://it.wikipedia.org/wiki?curid=3858564", "title": "Associazione Sportiva Dilettantistica GEAS Basket 2007-2008", "text": "Verdetti stagionali.\nCompetizioni nazionali"}
{"id": "3858565", "revid": "103168839", "url": "https://it.wikipedia.org/wiki?curid=3858565", "title": "Episodi di Skins (sesta stagione)", "text": "La sesta stagione della serie televisiva Skins \u00e8 stata trasmessa sul canale televisivo britannico E4 dal 23 gennaio 2012 al 26 marzo 2012.\nIn Italia la stagione viene trasmessa dal 4 settembre 2013 su MTV Italia. Il primo episodio della stagione, rinominato col nome \"Marocco\" \u00e8 stato reso visibile in anteprima esclusiva il 22 agosto 2013 sul sito on demand del canale.\nEveryone.\nTrama.\nI ragazzi sono in vacanza in Marocco, in una fatiscente villa dove trovano dell'erba sotto le assi del pavimento. La prima notte Alo trova una festa in una villa nelle vicinanze di propriet\u00e0 di Luke, un altro ragazzo inglese. Franky, infelice della sua relazione con Matty, si lascia corteggiare da Luke. La mattina seguente Mini seduce Alo, ma lui giura di mantenere il segreto sulla loro relazione. Pi\u00f9 tardi, Luke e il suo amico Jake giungono nella villa della gang e rivelano che sono loro i proprietari dell'erba. Luke non se la prende del fatto che i ragazzi ne hanno fatto uso, e li invita a una festa sulla spiaggia. Una volta l\u00ec, Luke chiede a Franky di fuggire con lui. Mini ed Alo continuano la loro relazione segreta. Jake schernisce Matty, mostrandogli il coinvolgimento di Franky per Luke, che nel frattempo si stavano allontanando insieme, e spingendolo a contrabbandare sei chili di erba a Marrakesh per poter riavere indietro la sua ragazza. Anche un uomo marocchino avverte Liv che Luke \u00e8 molto pericoloso. Matty sale in macchina, deciso a contrabbandare l'erba per riavere Franky, e Grace si unisce a lui, con l'intento di parlargli, ma Liv si precipita nell'auto e sprona il ragazzo a seguire Franky e Luke. L'inseguimento diventa pericolosamente veloce, a tal punto che Matty finisce fuori strada, distruggendo l'auto. Matty fugge, Liv riesce ad uscire dall'auto, mentre Grace giace immobile sul cofano. Tre settimane dopo Grace \u00e8 in coma all'ospedale di Bristol, Matty \u00e8 scomparso ed \u00e8 ricercato dalla polizia, e il resto del gruppo sembra respingere Franky. Nick ignora una chiamata di Matty. Rich cerca di portare un CD e dei fiori a Grace, ma il professor Blood ha ordinato agli infermieri di non far avvicinare il ragazzo alla figlia.\nRich.\nTrama.\nIl professor Blood continua ad impedire a Rich di vedere Grace. Alo cerca di distrarre Rich, ma lui non fa altro che pensare a lei. Un giorno gli squilla il telefono - \u00e8 Grace. Si \u00e8 svegliata dal coma e gli chiede di andarla a trovare. I due sono finalmente insieme, ma il professor Blood ha intenzione di separarli di nuovo, in quanto vuole che Grace vada a Zurigo per la riabilitazione. I due iniziano a fare l'amore fino a quando Blood entra nella stanza e fa portare Rich fuori dalla sicurezza. Il giorno dopo, Rich va a casa di Grace per chiedere al padre il permesso di vederla, ma scopre che i Blood sono gi\u00e0 andati via. Si trasferisce quindi in casa loro. Alo continua a cercare di distrarre il suo amico, ma i suoi tentativi sono vani. Pi\u00f9 tardi, i due ragazzi trovano un volantino dell'ospedale di Zurigo appeso al frigo, e lo chiamano cercando di mettersi in contatto con Grace, ma a rispondere sar\u00e0 il professor Blood. Ore dopo Rich sente Mini e Alo copulare in una delle camere da letto, rimanendo estremamente infastidito e scoprendo quindi il loro segreto. Ad un tratto il telefono di Rich squilla. \u00c8 Grace che afferma che il padre la sta portando in un'altra clinica. Rich le dice che devono trovare una soluzione, e le propone di incontrarlo a Parigi. Liv suggerisce a Rich di accettare l'idea di Alo di fare un concerto a casa di Grace, in modo da utilizzare i soldi per andare a Parigi. Durante il concerto, Rich vede Grace tra il pubblico e scende dal palco per andare a cercarla. La trova distesa sul letto della sua stanza e fanno l'amore. Rich si sveglia la mattina dopo, da solo nel letto. Sente il telefono squillare, \u00e8 Grace che gli dice che deve andar via e che lo ama. Rich fissa poi il suo cellulare, e nota che \u00e8 rotto e non funzionante. Successivamente, Rich vede l'auto di Blood nel vialetto, e si precipita in casa. Blood rivela in lacrime che Grace \u00e8 morta in Svizzera e che non si \u00e8 mai svegliata. Tutte le interazioni che il ragazzo aveva avuto con Grace erano state allucinazioni.\nAlex.\nTrama.\n\u00c8 il primo giorno di Alex al college, ma sembra non avere la preoccupazione di fare nuove amicizie. Il ragazzo affida la sua vita alla sorte, mediante il lancio di un dado. Vive con la nonna anziana, che sta perdendo la testa. Il padre di Alex ha lasciato al figlio il compito di preparare i bagagli per la nonna, per trasferirla in una casa di cura. Sua nonna respinge l'idea e mostra grande disprezzo e persino antipatia per il figlio, mentre vuole chiaramente molto bene ad Alex. Quando Alex arriva a scuola, ottiene subito l'attenzione di Liv. Alex improvvisamente d\u00e0 un pugno in faccia ad Alo, in quanto il dado aveva deciso per lui questo. Liv e Nick assistono a ci\u00f2 e sono confusi, anche se la ragazza appare affascinata e divertita dalla situazione. Liv cerca di affrontare con Mini la difficile situazione instauratasi tra loro. Alex assiste alla discussione, e Liv, infastidita, gli chiede quale sia il suo problema. Alex risponde che non ha problemi, ma che vive solo la sua vita in modo casuale. Liv chiede una dimostrazione di ci\u00f2 e dopo il lancio del dado lui la bacia. Lei lo schiaffeggia, pur essendo divertita dalla situazione. Liv va a casa di Alex, dove conosce la nonna, che le racconta le avventure del defunto marito. Poi porta il ragazzo al pub, per farlo conoscere ai suoi amici. La gang \u00e8 diffidente e ostile verso Alex, in particolare Alo, che era stato colpito da lui. Alex chiede a Nick notizie di Grace, ma lui dice di lasciar perdere. Anche Mini \u00e8 molto irritata dalla presenza del ragazzo, a tal punto da decidere di andare a ballare da sola con un gruppo di ragazzi. Alo guarda la scena con estremo disagio. Alex si precipita fuori dal pub per rispondere ad una telefonata da parte del padre, che lo spronava a preparare i bagagli della nonna. In seguito, Alex si allontana con Liv, portandola a giocare a carte, dove otterr\u00e0 una grande somma di denaro attraverso l'imbroglio. Alex chiede poi a Liv di tornare a casa, in quanto il ragazzo aveva ricevuto una telefonata e doveva andar via. Si dirige infatti in casa di un ragazzo, con il quale copuler\u00e0. Si scopre quindi che Alex \u00e8 gay. Lui e Liv continuano a basare le loro giornate sul lancio del dado, e la ragazza incomincia a provare qualcosa per lui. Al college, durante il memoriale di Grace, Liv \u00e8 disgustata dal fatto che persone che non la conoscevano sono il lutto, mandando all'aria la celebrazione. Liv scoppia a piangere, Alex cerca di consolarla e lei lo bacia. Alex la ferma e le dice che lui \u00e8 gay. Liv diventa ancora pi\u00f9 sconvolta e Mini dice al ragazzo che non hanno bisogno di lui. Alex, dispiaciuto, corre a casa e scopre che sua nonna si \u00e8 suicidata prendendo dei sonniferi. Liv esce dal college piangendo. Riceve una chiamata da Alex, che si scusa e le chiede di far pace. Alex invita i ragazzi ad una festa su una barca, dove incoraggia Liv a parlare con Mini, ma ancora una volta quest'ultima respinge l'amica. Mini scopre poi sulla barca una bara con dentro la nonna morta di Alex. Il ragazzo spiega che uno dei desideri della nonna era quello di ricongiungersi con il marito, morto in mare, e che la sua intenzione era quella di gettare la bara in mare. La gang partecipa emotivamente alla situazione, mentre Franky lascia un messaggio sul telefono di Matty dicendogli di non tornare. Alex e Liv decidono di essere amici.\nFranky.\nTrama.\nFranky sta affrontando un brutto periodo. \u00c8 infatti la settimana di simulazione degli esami e lei non riesce a concentrarsi sullo studio, in quanto ha costantemente visioni di Grace, sentendosi responsabile per la sua morte. Mini \u00e8 troppo occupata a copulare con Alo per aiutarla e l'aiuto dei suoi padri adottivi \u00e8 vano. Sentendosi sola decide di vedere Luke, il ragazzo incontrato in Marocco, e iniziano una relazione. Luke \u00e8 violento e si trova spesso coinvolto in risse, ma lei lo vede come l'unica persona che la capisce, e il suo mondo pericoloso le fornisce uno sbocco per sfogare la sua rabbia, la frustrazione e il dolore. Comincia a bruciare i ponti con il resto dei suoi amici ed \u00e8 aggressiva con i suoi insegnanti e i suoi genitori. Nick, che ha iniziato a provare sentimenti per lei, \u00e8 l'unico che mostra di volerla aiutare, e tenta pi\u00f9 volte di farla tornare sulla retta via. Dopo aver finalmente ascoltato il consiglio di suo padre Jeff di vedere uno psicologo, perde completamente il controllo di s\u00e9 stessa e va su tutte le furie, decidendo di tornare da Luke. Luke comincia ad essere violento anche nei suoi confronti, a tal punto da spingerla a tornare a casa. Jeff la consola, e quando Luke chiede di parlarle privatamente, lui con fermezza gli ordina di restare fuori dalla vita di sua figlia. Franky chiede scusa a Nick, che si mostra sempre pi\u00f9 innamorato di lei.\nMini.\nTrama.\nMentre Mini ha un rapporto sessuale con Alo nel bagno di una discoteca, il ragazzo dichiara di amarla, rompendo dunque il patto di una relazione senza impegno. Irritata, torna a casa, ma viene tenuta sveglia da sua madre e il suo nuovo compagno mentre hanno un rapporto sessuale. Dopo aver litigato con sua madre Shelley, chiama suo padre, Gregory, chiedendogli di vedersi. Mini comincia a ricostruire i rapporti con Gregory e a flirtare con il suo assistente, allontanandosi dai suoi amici. Tuttavia, nasconde un grande segreto: \u00e8 incinta. Franky \u00e8 l'unica che inizia ad insospettirsi dopo aver visto la ragazza correre in bagno a vomitare. Mini le fa promettere di non dire nulla e nel frattempo allontana il resto dei suoi amici, soprattutto Liv e Alo. Accetta poi la proposta di suo padre di andare a vivere a Sydney. Durante una festa organizzata da Gregory, Alo, vedendo l'assistente insieme a Mini, si ingelosisce ed \u00e8 pronto a colpirlo, fin quando la ragazza gli urla contro che per lei non c'\u00e8 mai stato e mai ci sar\u00e0 nulla tra loro, rovinando quindi la festa. Mini bacia l'assistente di Gregory e, sul punto di copulare, i due si fermano. Liv cerca di parlare con Mini, ma ancora una volta quest'ultima la respinge, e infuriata va via, lasciandola in compagnia di Franky. Mini, in seguito, chiede scusa al padre, rivelandogli la gravidanza. Nei giorni successivi, Mini prepara i bagagli per andare a Sidney noncurante delle suppliche della madre di restare. Mini va a casa di Gregory, pronta per partire, ma la trova vuota. Il padre \u00e8 infatti gi\u00e0 partito, lasciandole un assegno ed un messaggio, con scritto: \"Mi dispiace, ti voglio bene\". La ragazza strappa l'assegno piangendo. Va poi da Alo, sperando di poter chiarire e di rivelargli la gravidanza, ma il ragazzo le chiede freddamente di andare via. Tornata a casa e non volendo entrare, vede attraverso la finestra sua madre in lacrime. Il suo compagno trova Mini l\u00ec, e abbracciandola la convince ad entrare. Il giorno dopo, Franky accompagna Mini in una clinica ginecologica. Inizialmente Mini si rifiuta di vedere l'ecografia, ma poi commossa accetta di buon grado la sua condizione.\nNick.\nTrama.\nNick prova sentimenti sempre pi\u00f9 forti per Franky. Nonostante ci\u00f2, Franky sembra non ricambiare i suoi sentimenti, soprattutto in seguito alla turbolenta relazione con Luke. Un giorno, Nick riceve una chiamata su Skype da Matty, che si trova ancora in Marocco, il quale dice di aver trovato un uomo russo, \"Il dottore\", che poteva farlo tornare in Inghilterra segretamente e chiede l'aiuto del fratello. Nick va a parlare quindi con \"Il dottore\", e viene a sapere che dovr\u00e0 pagare 2.000 sterline, che non ha, per far tornare Matty. Nick \u00e8 palesemente preoccupato, e Franky durante una lezione di chimica tenta di farlo parlare, ma continua a tenere nascosta la vicenda. Dopo aver trovato in casa del denaro del padre, in una discoteca spende quasi tutto in alcool, e viene convinto da Alex a sedurre una ragazza di nome Carly. Tuttavia, la mattina seguente, Franky si presenta a casa sua e lo scopre con Carly. Carly, notando che il ragazzo \u00e8 chiaramente innamorato di Franky, va via immediatamente. Dopo aver ricevuto un'altra chiamata di Matty, Nick prende 2.000 sterline dal conto del padre e le porta a \"Il dottore\", ma lui lo informa che la spesa \u00e8 cambiata, e quel denaro non \u00e8 pi\u00f9 sufficiente. Occorrono infatti altre 1.000 sterline. Nick \u00e8 indignato, ma non ha altra scelta. Se ne va, e, alla disperata ricerca di qualcuno con cui parlare, chiama Alo, che \u00e8 ancora in discoteca dalla sera prima. Arriva quindi in discoteca, e informa il gruppo della situazione, il quale si mostra contrario al ritorno di Matty, eccetto Alex, il quale gli offre il suo aiuto. Dopo aver respinto Alex, Nick infuriato corre in bagno. Franky lo segue e gli chiede perch\u00e9 non le abbia rivelato nulla prima. Iniziano a discutere, fin quando Nick rivela a Franky i suoi sentimenti. Franky \u00e8 scioccata, e dice di non ricambiarlo. Nick si precipita fuori dal bagno e bacia Alex sulle labbra, per scusarsi di averlo respinto prima. Nick decide di tornare da \"Il dottore\", con l'intento di riprendere i suoi soldi, ma il fondo era gi\u00e0 stato versato. Tra i due inizia una colluttazione, che si conclude con \"Il dottore\" che lo costringe a non tornare mai pi\u00f9 da lui. Nick quindi torna a casa, ma scopre di non avere pi\u00f9 le chiavi. Franky, per\u00f2, si presenta con queste - l'aveva raccolte dal pavimento del bagno la sera prima. Lei gli offre le 1.000 sterline mancanti, ma lui la informa che ormai non si poteva fare pi\u00f9 nulla. Franky chiede al ragazzo quali siano le sue intenzioni nei suoi confronti, e questo ribadisce ancora una volta i suoi forti sentimenti. I due fanno l'amore nella stanza del ragazzo. Pi\u00f9 tardi, Franky risponde alla chiamata di Matty su Skype. Matty \u00e8 sconvolto e cerca di parlarle, ma lei non fa altro che guardarlo arrabbiata, senza pronunciare una parola.\nAlo.\nTrama.\nAlo cerca di dimenticare Mini, iniziando una relazione con Poppy Champion, una ragazza minuta che aveva flirtato con lui ad una festa. Lui la porta per il primo appuntamento con il suo trattore a fare un picnic nel bosco, dove Alo le propone di essere la sua fidanzata. Poppy \u00e8 d'accordo, e, a casa sua, dopo aver ballato in biancheria intima, vanno al piano di sopra a copulare. Mentre stavano praticando un rapporto sessuale, Alo nota pupazzi, poster e la divisa scolastica della ragazza. Spaventato, si ferma e le chiede quanti anni ha, e lei rivela di avere quasi 14 anni. Alo \u00e8 inorridito, ritenendosi un pedofilo, e va via dalla casa della ragazza. Al college, nel tentativo di raccontare tutto a Rich, arriva Franky che cerca di convincerlo a provarci ancora una volta con Mini, ma il ragazzo la liquida, dicendo che aveva da pensare a cose pi\u00f9 serie. Alo decide di accettare l'invito di Poppy alla sua festa di compleanno, con il solo obbiettivo di rompere con lei. Alla festa, Poppy si vanta con i suoi amici della sua relazione con Alo, ma quando lui le rivela le sue intenzioni, la ragazza si sente umiliata e ferita, e lo caccia fuori di casa. Durante un esame, la polizia entra nell'aula e arresta Alo per molestie sessuali. Il ragazzo non riesce a convincere la polizia della sua innocenza, in quanto non sapeva l'et\u00e0 della ragazza, e finisce in prigione. Rich, l'unico amico che non gli ha voltato le spalle, gli paga la cauzione. Alo chiama con riluttanza Poppy e la rimprovera per le sue bugie, ma mentre lei sta per scusarsi, il padre prende il telefono e lo minaccia. Alo scappa di casa e inizia a vivere in un parco giochi. Rendendosi conto che Mini \u00e8 la radice dei suoi problemi, si reca a casa sua per confrontarsi con lei. La ragazza lo caccia via, ma lui ribadisce ancora una volta i suoi sentimenti. Dewi, un contadino che vive con lui e la sua famiglia, lo trova nel parco giochi e gli rivela che i suoi genitori sono preoccupati per lui, offrendogli tutto il denaro che ha per andare via da Bristol e rifarsi una vita. Alo decide per\u00f2 di rimanere e di affrontare i suoi problemi. Si reca a casa di Poppy per confrontarsi con i suoi genitori. Poppy rivela di aver mentito, e mentre il padre e la madre della ragazza iniziano a litigare tra loro, Alo, vedendo Poppy sconvolta, interviene. Il padre della ragazza lo picchia e lo getta fuori di casa. Il giorno dopo, Mini arriva alla fattoria di Alo per parlargli e rivelargli la gravidanza. Proprio mentre sta per vuotare il sacco, Alo riceve la chiamata di Poppy, che gli dice che i suoi genitori hanno deciso di divorziare e che sua madre ha costretto il padre a far cadere le accuse contro di lui. Al termine della telefonata, Alo si accorge che Mini \u00e8 andata via.\nLiv.\nTrama.\nDa quando ha conosciuto Alex, Liv festeggia continuamente, reprimendo i suoi reali sentimenti sulla morte di Grace, anche se \u00e8 tormentata da visioni della ragazza, simili a quelle che hanno avuto Rich e Franky. Dopo che Alex incontra un ragazzo di nome Donovan ad una festa pre-esami, i due decidono di andare ad un cottage sulla costa insieme, lasciando Liv sola in casa, dove giungono ben presto le sue sorelle Maude e Bella. Da quella notte, Liv comincia a soffrire di un dolore lancinante sul fianco, dove trova una grossa protuberanza che le fa pensare che sia un cancro dell'utero o una cisti ovarica. Resiste al dolore e decide di non andare dal medico, rivelando tutto solo a Doug, il quale le confida che sta lasciando Roundview per prendersi un lungo periodo sabbatico. Cerca il parere di Mini, che continua per\u00f2 a respingerla. Dopo aver incontrato Franky nel corridoio, Liv rivela di essere convinta che sia solo colpa sua se Grace \u00e8 morta, e di tutta risposta la ragazza la schiaffeggia violentemente. Mini decide a tal punto di rivelare a Liv tutta la verit\u00e0 su Alo e la gravidanza, ma non appena le dice di aver avuto rapporti sessuali con Alo, Liv la interrompe, non consentendole di parlarle anche della gravidanza. Liv cerca conforto poi in Rich, il quale per\u00f2 \u00e8 troppo impegnato nei suoi studi, tanto che lo incolpa di essere indifferente alla morte di Grace. Quella notte, mentre si trovava nel campus della \"Bristol occupata\", Liv riceve una telefonata da Maude, che le dice che il suo amico \u00e8 tornato. Liv corre a casa, credendo che sia finalmente tornato Alex, ma in realt\u00e0 resta stupita nel vedere che in realt\u00e0 \u00e8 tornato Matty dal Marocco. Alex torna a Bristol il giorno successivo, imbattendosi in Matty per la prima volta. Liv decide di accompagnare Matty a casa di Mini, per farlo parlare con Franky, ma entrambe sono riluttanti nei suoi confronti. Quando Liv cerca di parlare di nuovo con Mini, lei risponde con la solita freddezza e arroganza. Stufa di questo comportamento, Liv la colpisce due volte sul volto, mentre Matty cerca di fermarla. Mini, piangendo e sanguinando, le confessa di essere incinta. Sconvolta, Liv corre fuori, presa ancora una volta dal dolore sul fianco. Il giorno dopo decide di andare dal medico, ma prima di entrare nell'ambulatorio, un'assistente per farla calmare decide di darle un'occhiata, rivelando che in realt\u00e0 non ha alcun nodulo. Il nodulo \u00e8 stato, infatti, frutto della sua immaginazione a causa della sua paura della morte, e il dolore lancinante era una manifestazione fisica del suo dolore per la morte di Grace. Liv scoppia in lacrime, consolata dall'assistente. L'episodio si conclude con Liv, Maude, Doug e Rich che visitano la tomba di Grace.\nMini &amp; Franky.\nTrama.\nMini e Franky trascorrono insieme le loro giornate da quando Shelley, la madre di Mini, \u00e8 fuori citt\u00e0 con Eric, il suo compagno. Mentre le due escono di casa per andare ad una visita, Matty, che da giorni passa il suo tempo nel giardino di Mini, le segue con la speranza di parlare con Franky, ma Mini si sente male improvvisamente e viene trasportata d'urgenza all'ospedale. In ospedale (dove viene rivelato che il sesso del nascituro \u00e8 femminile) Alo e Shelley scoprono della gravidanza di Mini, mentre nella sala d'attesa Nick scopre che Matty \u00e8 tornato a Bristol. I due iniziano una colluttazione. Shelley \u00e8 determinata a dare in adozione la bambina della figlia, nonostante Mini voglia apertamente tenerla. Nick sprona Franky a chiamare la polizia, in quanto Matty \u00e8 ancora ricercato. Il rifiuto della ragazza fa intuire a Nick che i suoi sentimenti nei confronti del fratello non si sono ancora spenti del tutto. Alo, nel frattempo, confida a Rich di non essere pronto per diventare padre. Franky, conoscendo perfettamente i traumi relativi all'adozione, vuole impedire a Shelley di far dare in adozione la bambina. Per questo le due ragazze decidono di scappare verso l'altra parte di Bristol e, fingendosi lesbiche, trovano rifugio per la notte in una dimora per senzatetto. Alo decide di lasciare un messaggio sul telefono di Mini, dove afferma di amarla e di essere pronto ad affrontare la situazione insieme a lei, ma questo viene intercettato da Franky che lo cancella, essendo diventata eccessivamente possessiva nei confronti dell'amica, che \u00e8 la prima figura femminile della sua vita. Mini comincia a dubitare che la fuga sia la migliore soluzione ai suoi problemi. Franky tenta invano di convincerla a raggiungere Oxford (dove aveva vissuto prima di trasferirsi a Bristol) ma Mini vuole tornare a casa. Eric, avendo trovato le due ragazze alla stazione, convince Mini a tornare a casa e dice a Franky di essere diventata troppo possessiva nei confronti della figliastra. Tornate a casa, Shelley accetta il fatto che la figlia voglia tenere la bambina, e le due si abbracciano. Franky, dopo aver ascoltato la loro conversazione, esce di casa in lacrime. Quella notte Rich arriva a casa di Mini, convincendola a seguirlo. Il ragazzo la porta nei pressi di una casetta, spingendola ad entrare. All'interno di questa, Mini trova Alo intento ad allestire una casa tutta per loro, dove poter vivere insieme e crescere la bambina. I due, dopo essersi baciati, ballano sotto le note di \"U Can't Touch This\" di MC Hammer, fin quando Mini si accorge di avere delle perdite.\nFinale.\nTrama.\nMini \u00e8 in ospedale, ancora convalescente dopo aver avuto quasi un aborto spontaneo, mentre Liv le fa compagnia. Quest'ultima \u00e8 molto preoccupata, infatti Alex ha in programma di partire per la Thailandia per iniziare il suo anno sabbatico, ancora non recupera pienamente il suo rapporto con Mini ed \u00e8 consapevole di non essere stata ammessa in alcuna universit\u00e0. Nel frattempo Franky \u00e8 sempre pi\u00f9 intenzionata a scoprire l'identit\u00e0 della sua vera madre, e dopo aver recuperato l'indirizzo del suo assistente sociale, parte alla volta di Birmingham, grazie ad un passaggio datole da un camionista. A Birmingham, l'assistente sociale d\u00e0 a Franky l'indirizzo della madre, ma quando la ragazza arriva, trova la casa vuota. Poco dopo arriva in casa sua sorella maggiore, Clara, rivelandole che loro madre \u00e8 morta e non avendo intenzione di condividere con Franky ulteriori dettagli su di lei. Matty e Nick, notando l'assenza di Franky, decidono di raggiungerla, dopo aver trovato la sua posizione grazie ad un'applicazione sull'iPhone di Nick. Franky, dopo aver visto Matty e Nick dal balcone, fugge, trovando di nuovo l'appoggio del camionista, che le consiglia di smettere di fuggire dai suoi problemi. Franky decide cos\u00ec di buttarsi fuori dal camion in movimento, e viene portata all'ospedale dal camionista, scosso dall'accaduto. Giunta all'ospedale, Franky fa visita a Mini, e Liv si lancia immediatamente contro di lei criticandola per il suo comportamento melodrammatico, tanto da far intervenire Mini, che vedendo l'amica piangere, chiede a Liv di lasciarla in pace. Mini abbraccia Franky, confortandola e dicendole che deve scegliere tra Matty e Nick, mentre Liv, tornata a casa, trova conforto in Alex. Nel frattempo, Rich viene ammesso all'Universit\u00e0 di Cambridge. \u00c8 talmente felice che inizia a ballare nel suo salotto, gioia questa interrotta presto da Nick, che si presenta a casa sua chiedendogli di ospitare Matty. Matty chiede scusa a Rich per la morte di Grace, e il ragazzo lo perdona dicendo che in realt\u00e0 l'anima di Grace \u00e8 ancora viva. In ospedale arriva anche Alo, che riesce a farsi dare dal primario l'autorizzazione per far andare Mini alla festa in piscina organizzata per la fine dell'anno scolastico, ovviamente con il divieto di bere e di fumare. Alla festa, Nick e Matty vogliono parlare con Franky, ma la ragazza, vedendoli, fugge per le sale del locale. Alla fine, trovando una porta chiusa, capisce di non poter pi\u00f9 fuggire. Vede per l'ennesima volta l'immagine di Grace, che la incoraggia a dire ai due la verit\u00e0, baciandola. Nick e Matty raggiungono Franky, che in lacrime ammette di amarli entrambi e di non poter quindi instaurare una relazione con nessuno di loro. Dopo aver detto questo, Franky esce dal locale e vede Clara, che si mostra pi\u00f9 aperta nei suoi confronti. Alla festa, Rich ha una visione di Grace a bordo piscina. Entrambi saltano in acqua, e si baciano prima che la ragazza scompaia per sempre. Contemporaneamente, Liv e Mini riescono finalmente a riconciliarsi sul pavimento di un bagno. Ad un tratto Mini inizia ad avere le doglie e viene portata d'urgenza in ospedale, mentre Clara ammette di aver mentito a Franky riguardo alla morte della madre, e, dopo l'approvazione del padre di Franky, Jeff, si recano in un ospedale psichiatrico, dove Franky ritrova sua madre. Alex sale su un autobus, e, pronto per partire, manda un sms a Liv dicendole che le vorr\u00e0 per sempre bene. Nick accompagna Matty alla stazione di polizia, dove Matty, dopo aver abbracciato il fratello, si costituisce. In ospedale, Mini partorisce la sua bambina con il supporto di Liv e Alo. Fuori dal reparto maternit\u00e0, Rich sente le grida della piccola. Sorridendo, alza gli occhi e dice \"grazie\"."}
{"id": "3858566", "revid": "767487", "url": "https://it.wikipedia.org/wiki?curid=3858566", "title": "Associazione Sportiva Dilettantistica GEAS Basket 2008-2009", "text": "Verdetti stagionali.\nCompetizioni nazionali"}
{"id": "3858567", "revid": "481666", "url": "https://it.wikipedia.org/wiki?curid=3858567", "title": "Raymond B. West", "text": "Biografia.\nNato a Chicago nel 1886, si trasfer\u00ec negli anni dieci a New York dove cominci\u00f2 a lavorare per Thomas H. Ince alla New York Motion Picture Company, la seconda compagnia cinematografica che aveva aperto i suoi studi in California. \nNella sua decennale carriera hollywoodiana, West fu conosciuto come un esperto della fotografia tanto quanto come regista. Molti degli effetti di luce che furono inventati in quel periodo, secondo quello che scrive il \"Los Angeles Times\", vengono accreditati alla sua \"inventiva senza sosta\".\nAmava tanto il suo lavoro, che non era raro il caso che saltasse i pasti o il sonno. La sua attivit\u00e0 lo port\u00f2 a un grave esaurimento nervoso che, nel 1919, mise fine alla sua carriera. Non ritorn\u00f2 pi\u00f9 sul set.\nMor\u00ec nella sua casa di Horne Avenue a Hollywood l'11 settembre 1923 all'et\u00e0 di 37 anni."}
{"id": "3858570", "revid": "767487", "url": "https://it.wikipedia.org/wiki?curid=3858570", "title": "Associazione Sportiva Dilettantistica GEAS Basket 2009-2010", "text": "Verdetti stagionali.\nCompetizioni nazionali"}
{"id": "3858574", "revid": "838137", "url": "https://it.wikipedia.org/wiki?curid=3858574", "title": "L'orso bruno (brano musicale)", "text": ""}
{"id": "3858576", "revid": "838137", "url": "https://it.wikipedia.org/wiki?curid=3858576", "title": "E li ponti so' soli", "text": ""}
{"id": "3858577", "revid": "767487", "url": "https://it.wikipedia.org/wiki?curid=3858577", "title": "Associazione Sportiva Dilettantistica GEAS Basket 2010-2011", "text": "Verdetti stagionali.\nCompetizioni nazionali"}
{"id": "3858579", "revid": "110157", "url": "https://it.wikipedia.org/wiki?curid=3858579", "title": "Never Be Your Woman", "text": "Never Be Your Woman \u00e8 un singolo del disc jockey britannico Naughty Boy e del rapper britannico Wiley, pubblicato il 28 febbraio 2010.\nIl singolo ha visto la collaborazione della cantante britannica Emeli Sand\u00e9.\nIl brano utilizza un campionamento di \"Your Woman\" di White Town del 1997, che a sua volta utilizzava un campionamento di \"My Woman\" di Al Bowlly. \u00c8 stato pubblicato per il download il 28 febbraio 2010, mentre il CD singolo \u00e8 stato pubblicato il 1\u00ba marzo 2010."}
{"id": "3858581", "revid": "767487", "url": "https://it.wikipedia.org/wiki?curid=3858581", "title": "Associazione Sportiva Dilettantistica GEAS Basket 2011-2012", "text": "L'Associazione Sportiva Dilettantistica GEAS Basket nel 2011-12 ha preso parte al campionato femminile italiano di pallacanestro di serie A1."}
{"id": "3858583", "revid": "110157", "url": "https://it.wikipedia.org/wiki?curid=3858583", "title": "L\u00e1z (Boemia centrale)", "text": "L\u00e1z \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3858593", "revid": "1305772", "url": "https://it.wikipedia.org/wiki?curid=3858593", "title": "Lazsko", "text": "Lazsko \u00e8 un comune della Repubblica Ceca facente parte del distretto di P\u0159\u00edbram, in Boemia Centrale."}
{"id": "3858594", "revid": "1543377", "url": "https://it.wikipedia.org/wiki?curid=3858594", "title": "Pallavolo ai XII Giochi panarabi", "text": "La pallavolo ai XII Giochi panarabi si \u00e8 giocata durante la XII edizione dei Giochi panarabi, che si \u00e8 svolta a Doha, in Qatar, nel 2011: in questa edizione si \u00e8 svolto sia il torneo maschile che quello femminile e la vittoria finale alla nazionale di pallavolo maschile dell'Egitto e alla nazionale di pallavolo femminile dell'Egitto."}
{"id": "3858598", "revid": "1566286", "url": "https://it.wikipedia.org/wiki?curid=3858598", "title": "Klausj\u00fcrgen Wussow", "text": "In carriera, partecip\u00f2, dalla fine degli anni cinquanta in poi, ad oltre un centinaio di produzioni, tra cinema e televisione.\nBiografia.\nWussow nacque in Pomerania, uno dei quattro figli di un cantore ed insegnante. Gi\u00e0 da scolaro recitava allo St\u00e4dtebundtheaters nel circondario di Waren, nel Meclemburgo. Dopo il servizio militare in guerra Wussow frequent\u00f2 dal 1946 il Richard-Wossidlo-Gymnasium di Waren (M\u00fcritz). Tra i suoi compagni di classe c'era Heiner M\u00fcller.\nComplessivamente Wussow si spos\u00f2 quattro volte. Dal primo matrimonio (1951-60) con l'attrice Jolande Franz (1927\u20132015) ebbe una figlia. Dal matrimonio con l'attrice Ida Krottendorf (1960-91) nacquero Barbara ed Alexander, entrambi attori. Suo genero \u00e8 l'attore Albert Fortell. Dal terzo matrimonio (1992-2003) con la giornalista Yvonne Vieh\u00f6fer, nacque un figlio nel 1993. Nel 2003 si separ\u00f2 e nel 2004 Wussow spos\u00f2 Sabine Scholz, gi\u00e0 vedova del pugile Gustav Scholz.\nNegli ultimi anni della sua vita Wussow si trov\u00f2 ad affrontare una situazione di pesante indebitamento, che secondo i media si aggirava sui tre milioni di euro e che nel 2001 lo costrinse a dichiarare fallimento. Sofferente di demenza, dal luglio 2006 Wussow visse in una casa di cura a Strausberg nel Brandenburgo. Negli ultimi mesi di vita a seguito di una sincope fu ricoverato in terapia intensiva all'ospedale evangelico di R\u00fcdersdorf bei Berlin, dove mor\u00ec il 19 giugno 2007.\nNonostante la sua volont\u00e0 testamentaria del 2000 di essere sepolto accanto alla sua seconda moglie Ida Krottendorf al cimitero di Grinzing, presso Vienna, l'attore il 30 giugno 2007, dopo il funerale celebrato alla Kaiser-Wilhelm-Ged\u00e4chtniskirche di Berlino, fu sepolto al cimitero in Heerstra\u00dfe, nel quartiere berlinese di Westend. Secondo le ultime volont\u00e0 di Wussow, il sermone fu tenuto dal parroco televisivo J\u00fcrgen Fliege, che in seguito ha poi dispensato anche la benedizione sulla tomba.\nTeatro.\nDopo il debutto alla Volksb\u00fchne di Schwerin, la carriera teatrale di Wussow si svilupp\u00f2 tra gli altri all'Hebbel-Theater ed al Theater am Schiffbauerdamm di Berlino, nonch\u00e9 ai teatri cittadini di Francoforte, D\u00fcsseldorf, Colonia, Zurigo e Monaco di Baviera. Dal 1964 al 1986 fu membro del Wiener Burgtheater.\nTelevisione.\nNegli anni Settanta Wussow fu attivo soprattutto come attore in serie televisive, ad esempio nei 26 episodi della serie \"Der Kurier der Kaiserin\" nella parte del Tenente von Rotteck. Recit\u00f2 anche nella serie \"Sergeant Berry\" nel ruolo di protagonista\",\" che per\u00f2 abbandon\u00f2 dopo 13 episodi, sostituito da Harald Juhnke, e in \"Ringstra\u00dfenpalais\".\nIl grande successo di pubblico venne con il ruolo del professor Brinkmann nei 70 episodi de \"La clinica della Foresta Nera\" (1985-88) della ZDF. Inizialmente Wussow ricevette il permesso di girare la serie da Claus Peymann, l'allora direttore del Burgtheater. Ma a seguito dell'enorme successo della serie ambientata a Glottertal, nel 1986, dopo l'ultimo spettacolo teatrlare a Vienna, Wussow dall'ensemble del Burgtheater. All'epoca la serie faceva registrare circa 28 milioni di spettatori per episodio, il che gli diede grandissima popolarit\u00e0. Dato che quello di diventare medico era stato sempre un suo sogno (scrisse anche due libri, \"Mein Leben als Chefarzt\" e \"Professor Brinkmann und ich\"), egli si dedic\u00f2 al ruolo del professor Brinkmann con particolare piacere. Dal 1996 al 2003 Wussow interpret\u00f2 un altro ruolo medico, quello del dottor Frank Hofmann nei 23 episodi della serie televisiva \"Klinik unter Palmen\" (1996-2003) della ARD.\nEra anche un volto noto al pubblico per la partecipazione a vari episodi della serie televisiva \"L'ispettore Derrick\".\nDoppiaggio e altre attivit\u00e0.\nOltre che come attore, Wussow ebbe successo anche come autore, pittore e doppiatore (tra gli altri, Frollo ne \"Il gobbo di Notre Dame\" della Walt-Disney, 1996). Wussow lavor\u00f2 anche in alcuni radiodrammi, ad esempio nel 1957 nei panni di Peter Koslowski nello sceneggiato in cinque episodi \"Am gr\u00fcnen Strand der Spree\", prodotto dalla SWF con la regia di Gert Westphal.\nOnorificenze.\nWussow fu insignito, tra le altre cose, con l'Ordine al merito di Germania della Repubblica Federale Tedesca, con la cittadinanza onoraria della Repubblica Austriaca nonch\u00e9 con una laurea honoris causa austriaca. Nel 1985 vinse la Golden Camera nel 1985 ed il Bambi per il ruolo di Klaus Brinkmann nella serie televisiva \"La clinica della Foresta Nera\". Secondo quanto scritto dallo stesso Wussow nel suo libro \"Professor Brinkmann und ich\" (1987), egli don\u00f2 il Bambi la sera stessa della cerimonia."}
{"id": "3858607", "revid": "46609507", "url": "https://it.wikipedia.org/wiki?curid=3858607", "title": "Klaus-J\u00fcrgen Wussow", "text": ""}
{"id": "3858612", "revid": "310175", "url": "https://it.wikipedia.org/wiki?curid=3858612", "title": "Classe Oc\u00e9an", "text": ""}
{"id": "3858615", "revid": "80339", "url": "https://it.wikipedia.org/wiki?curid=3858615", "title": "\u017deleznogorsk (Kraj di Krasnojarsk)", "text": ""}
{"id": "3858616", "revid": "84184", "url": "https://it.wikipedia.org/wiki?curid=3858616", "title": "Schade", "text": ""}
{"id": "3858617", "revid": "729019", "url": "https://it.wikipedia.org/wiki?curid=3858617", "title": "Ferrovia Limerick-Rosslare", "text": "La ferrovia Limerick\u2013Rosslare \u00e8 una linea ferroviaria irlandese che collega Limerick al porto di Rosslare. Dal 2010, il tratto tra Waterford e Rosslare non risulta impiegato da alcun tipo di trasporto, merci o passeggeri.\nLa linea \u00e8 esercita dalla Iarnr\u00f3d \u00c9ireann (IE), sebbene il tracciato Waterford\u2013Rosslare sia di propriet\u00e0 della Fishguard &amp; Rosslare Railways &amp; Harbours Company\nStoria.\nIl tronco Limerick\u2013Waterford fu costruito a partire dal 1848 dalla compagnia Waterford and Limerick Railway (WLR) e fu completato nel 1854.\nLa linea ferroviaria pass\u00f2 alla Great Southern and Western Railway (GS&amp;WR), quando la WLR fu incorporata nella prima.\nIl 18 settembre 2010 il servizio viaggiatori tra Waterford e Rosslare \u00e8 stato soppresso e sostituito dalle autocorse della linea 370 Connect, esercite dalla Bus \u00c9ireann .\nCaratteristiche.\nLa linea \u00e8 una ferrovia a binario semplice non elettrificato. Lo scartamento adottato \u00e8 di 1600 mm seguendo lo standard delle ferrovie irlandesi\nTraffico.\nLa linea \u00e8 coperta dal servizio diretto Limerick Colbert\u2013Limerick Junction e da tre coppie di corse locali Limerick Junction\u2013Waterford Plunkett. I servizi passeggeri non vengono svolti la domenica.\nDal 2004, per la maggioranza dei servizi viaggiatori sono impiegati i binati diesel classe 2700 della IE, mentre in precedenza erano utilizzati le locomotive CIE classe 141 e classe 181 che trainavano carrozze tipo Cravens.\nIl trasporto di merci sulla Waterford\u2013Rossland \u00e8 cessato nel 2006."}
{"id": "3858621", "revid": "767487", "url": "https://it.wikipedia.org/wiki?curid=3858621", "title": "Daddy (Emeli Sand\u00e9)", "text": "Daddy \u00e8 un brano musicale della cantante scozzese Emeli Sand\u00e9, pubblicato come secondo singolo estratto dall'album \"Our Version of Events\", pubblicato il 27 novembre 2011."}
{"id": "3858622", "revid": "729019", "url": "https://it.wikipedia.org/wiki?curid=3858622", "title": "Aeroporto di Trebisonda", "text": "L'aeroporto di Trebisonda \u00e8 un aeroporto sito nelle vicinanze della citt\u00e0 di Trebisonda nella regione orientale del Mar Nero in Turchia. Nel 2011 ha registrato un traffico di 2.266.793 passeggeri, per il 96% su rotte nazionali. Nel 2009 l'aeroporto di Trebisonda era il IX in termini di passeggeri e ed l'VIII per il traffico nazionale in Turchia."}
{"id": "3858623", "revid": "486946", "url": "https://it.wikipedia.org/wiki?curid=3858623", "title": "Estadio 57 y 1", "text": ""}
{"id": "3858624", "revid": "125412976", "url": "https://it.wikipedia.org/wiki?curid=3858624", "title": "Funso Ojo", "text": "Carriera.\nCol esordisce in Eredivisie il 5 maggio 2009 contro il . Colleziona 5 apparizioni in Europa League, di cui due ai preliminari. Dopo un prestito al nel 2011, il PSV lo cede a titolo definitivo al , con cui segna il primo gol tra i professionisti. Rimasto in Belgio, nel 2014 si trasferisce all', squadra della sua citt\u00e0, per poi far ritorno in Olanda nelle file del . Dal 2015 al 2017 disputa due stagioni col , con cui scende in campo complessivamente 58 volte.\nIl 18 luglio 2017 si accorda con lo per i successivi tre anni. In Inghilterra debutta con la nuova squadra nel pareggio 1-1 contro l'.\nIl 14 luglio 2019 viene ingaggiato dagli scozzesi dell' per 125.000 euro."}
{"id": "3858625", "revid": "228587", "url": "https://it.wikipedia.org/wiki?curid=3858625", "title": "Gold (Bob Marley &amp; The Wailers)", "text": "Gold \u00e8 una compilation a due dischi di Bob Marley &amp; The Wailers, pubblicata nel 2005 su etichetta Island Records.\nEssa contiene brani che vanno dall'album \"Catch a Fire\" (1973) fino al postumo \"Confrontation\"."}
{"id": "3858626", "revid": "599013", "url": "https://it.wikipedia.org/wiki?curid=3858626", "title": "Kai R\u00f8berg", "text": "Carriera.\nClub.\nR\u00f8berg cominci\u00f2 la carriera con il Midsund, per poi passare all'\u00c5ndalsnes. Dopo aver militato nel Tr\u00e6ff, si trasfer\u00ec al Molde. Esord\u00ec nella Tippeligaen il 30 settembre 2001, quando fu titolare nella sconfitta casalinga per 1-2 contro il Lillestr\u00f8m. Il 9 giugno 2002 segn\u00f2 la prima rete nella massima divisione norvegese, nel successo per 0-2 sul Bod\u00f8/Glimt.\nNel 2006 torn\u00f2 al Tr\u00e6ff e l'anno seguente firm\u00f2 per il Kristiansund."}
{"id": "3858631", "revid": "123483280", "url": "https://it.wikipedia.org/wiki?curid=3858631", "title": "Sotto il segno dei pesci/Sara", "text": "Sotto il segno dei pesci/Sara \u00e8 un singolo del cantautore italiano Antonello Venditti, pubblicato in formato 45 giri nel 1978.\nIl disco.\nEntrambe le canzoni sono tratte dall'album Sotto il segno dei pesci, pubblicato nel 1978; la copertina riprende, in scala minore, quella dell'LP, opera di Mario Convertino, con i due pesci blu ed arancione.\nIl 45 giri ebbe un grande successo, arrivando al primo posto dei 45 giri pi\u00f9 venduti.\nSotto il segno dei pesci.\nCanzone fra le pi\u00f9 note del cantautore romano, \u00e8 un inno generazionale che tenta di fare un bilancio sulla vita dei coetanei del cantautore, che avevano vissuto il '68 e gli anni dell'impegno e che si stavano preparando ad affrontare gli anni del riflusso, e suggerisce a posteriori anche lo stato mentale nel quale i suoi amici e lui stesso possono essersi calati dopo un'epoca illusoria e idealista; il brano nasce, inoltre, anche come risposta alle accuse rivoltegli da parte di un certo tipo di pubblico politicizzato di essersi \"venduto al mercato\".\nIl titolo fa riferimento al segno zodiacale del cantautore (nato l'8 marzo 1949, appunto \"sotto il segno dei pesci\"),\nCome ha ricordato lo stesso Venditti, le persone citate sono suoi amici:\n \u00e8 Marina Calamita, che aveva dovuto lasciare Roma per lavorare\n fa riferimento a Giovanni Battista Ubaldi, laureato in ingegneria ed impegnato in una delle prime radio libere italiane (\"Puntoradio\" dove lavorava con Vasco Rossi).\nDieci anni dopo il cantautore riprender\u00e0 i primi versi della canzone riportandoli nel brano \"Il compleanno di Cristina\", contenuto nell'album \"In questo mondo di ladri\".\nSara.\nRitratto femminile adolescenziale, argomento gi\u00e0 trattato molte volte dal cantautore romano (canzoni come \"Marta\" o \"Giulia\", tanto per fare alcuni esempi), la canzone descrive una ragazza in dolce attesa, ma quasi passiva di fronte al suo ragazzo che, apparentemente pieno di premure per il suo stato, in realt\u00e0 nasconde un comportamento quasi cinico: il bimbo atteso dalla ragazza \u00e8 \u00abIl \"tuo\" bambino\u00bb e non il \"nostro\"\nNell'arrangiamento vivace ed orecchiabile, si fa notare il finale strumentale con il violino di Carlo Siliotto in evidenza.\nDurante una trasmissione televisiva negli anni '90 venne rivelato da Simona Izzo che per scrivere la canzone Venditti si era ispirato alla vera storia di una compagna di classe dell'attrice del liceo Mamiani.\nTracce.\nLato A\nLato B\nCollegamenti esterni.\nLa pagina della Discoteca di Stato sul 45 giri"}
{"id": "3858635", "revid": "3115", "url": "https://it.wikipedia.org/wiki?curid=3858635", "title": "Sauli Niinist\u00f6", "text": "\u00c8 stato Ministro delle Finanze dal 1996 al 2003 e il candidato del Partito di Coalizione Nazionale alle elezioni presidenziali del 2006 e del 2012. Ha pure svolto il compito di portavoce del parlamento dal 2007 al 2011 ed \u00e8 presidente onorario del Partito Popolare Europeo (PPE) dal 2002. Infine, \u00e8 presidente della Federazione calcistica della Finlandia.\nDal 1\u00ba marzo 2012 \u00e8 il dodicesimo presidente della Finlandia, a seguito delle elezioni presidenziali del 2012 e rieletto il 28 gennaio 2018 alle elezioni presidenziali del 2018.\nBiografia.\nSauli Niinist\u00f6 nacque a Salo il 24 agosto 1948. Il padre, V\u00e4in\u00f6 Niinist\u00f6 (1911\u20131991), era il direttore del quotidiano del mattino \u201dSalon Seudun Sanomat\u201d, mentre la madre, Hilkka Heimo (1916\u20132014), era infermiera.\nConsegu\u00ec i suoi studi di giurisprudenza all'universit\u00e0 di Turku.\nLa prima moglie di Niinist\u00f6, Marja-Leena Niinist\u00f6, mor\u00ec in un incidente automobilistico nel 1995. Niinist\u00f6 spos\u00f2 quindi la sua seconda moglie, Jenni Haukio, nel gennaio 2009.\nNiinist\u00f6 \u00e8 lo zio di Ville Niinist\u00f6, membro del parlamento nella Lega Verde eletto a Turku e ministro dell'Ambiente.\nIn Finlandia, Niinist\u00f6 \u00e8 ricordato come uno dei sopravvissuti al terremoto e maremoto dell'Oceano Indiano del 2004. Egli scapp\u00f2 dallo tsunami aggrappandosi ad un'asta assieme a suo figlio Matias, a Khao Lak.\nCarriera.\nNel marzo 2005, Niinist\u00f6 annunci\u00f2 la sua candidatura per la presidenza finlandese. Ha rappresentato il Partito di Coalizione Nazionale, sfidando l'operatore storico ed allora presidente Tarja Halonen. Si \u00e8 qualificato per il secondo turno deflusso (come uno dei primi due candidati al primo turno), tenutasi il 29 gennaio 2006, ma ha perso contro la Halonen.\nNel 2011, Niinist\u00f6 venne nominato come candidato del Partito di Coalizione Nazionale alle elezioni presidenziali del 2012. Al primo turno avvenuto il 22 gennaio 2012, si \u00e8 posizionato al primo posto con il 37% dei voti, che gli \u00e8 servito per sfidare il candidato della Lega Verde, Pekka Haavisto, il 5 febbraio 2012 e ottenere il 62,6% dei consensi diventando cos\u00ec dal 1\u00ba marzo 2012 il dodicesimo presidente della Finlandia.\nNel maggio 2017, Niinist\u00f6 ha annunciato la sua ricandidatura alle elezioni presidenziali del 2018, presentandosi come indipendente ma supportato sia dal Partito di Coalizione Nazionale sia dai Democratici Cristiani Finlandesi. Il 28 gennaio 2018 ha ottenuto il 62.7% dei consensi risultando rieletto al primo turno.\nCritiche.\nFondi per la campagna elettorale.\nSauli Niinist\u00f6 ricevette 50.000 euro per la sua campagna elettorale nel 2006 da Ahti Vilppula attraverso la compagnia Helsingin Mekaanikkotalo. Mekaanikkotalo \u00e8 posseduta da Procomex in Lussemburgo e ulteriormente da Kilbrin Investments Limited nelle Isole Vergini. Nel 2009 si \u00e8 scoperto che i fondi non erano inclusi nell'annuncio ufficiale finanziario del 2006."}
{"id": "3858639", "revid": "110157", "url": "https://it.wikipedia.org/wiki?curid=3858639", "title": "Golfo della Pjasina", "text": "Il golfo della Pjasina () \u00e8 un'insenatura della costa artica russa, formata dal mare di Kara. Si trova sulla costa occidentale della penisola del Tajmyr, nella Federazione russa, nel kraj di Krasnojarsk.\nGeografia.\nIl golfo ha una larghezza, all'imboccatura, di circa 200 chilometri e una profondit\u00e0 di circa 170; la massima profondit\u00e0 raggiunta \u00e8 di circa 25 metri. Nel golfo ha la sua foce un importante fiume della zona, la Pjasina, che ha dato il nome all'insenatura. Il golfo \u00e8 delimitato a nord-est dalla penisola Rybnyj (\u0420\u044b\u0431\u043d\u044b\u0439 \u043f\u043e\u043b\u0443\u043e\u0441\u0442\u0440\u043e\u0432) e a sud dalla riva Petra \u010ci\u010dagova (\u0411\u0435\u0440\u0435\u0433 \u041f\u0435\u0442\u0440\u0430 \u0427\u0438\u0447\u0430\u0433\u043e\u0432\u0430).\nNel golfo della Pjasina si trovano numerosissime isole, raggruppate in vari arcipelaghi il maggiore dei quali \u00e8 quello delle isole Labirintovye; ci sono poi le isole Plavnikovye, le isole Zveroboj e le isole Kamennye. Una parte significativa del golfo fa parte del Riserva naturale del Grande Artico.\nStoria.\nIl golfo \u00e8 stato esplorato dal barone Eduard von Toll durante la sua ultima impresa, la spedizione polare russa del 1900-02."}
{"id": "3858643", "revid": "80339", "url": "https://it.wikipedia.org/wiki?curid=3858643", "title": "Golfo della Pyasina", "text": ""}
{"id": "3858648", "revid": "1186766", "url": "https://it.wikipedia.org/wiki?curid=3858648", "title": "Sfumature di grigio", "text": "Il grigio \u00e8 un colore comune in natura. In base alla luce presente, l'occhio umano pu\u00f2 riconoscere lo stesso oggetto come grigio o come di un altro colore. L'occhio umano \u00e8 in grado di distinguere nettamente in media 16 livelli di grigio.\nIl grigio \u00e8 il colore complementare di se stesso.\nDi seguito sono elencate le gradazioni di grigio."}
{"id": "3858656", "revid": "767487", "url": "https://it.wikipedia.org/wiki?curid=3858656", "title": "Associazione Sportiva Dilettantistica GEAS Basket 2003-2004", "text": "Verdetti stagionali.\nCompetizioni nazionali"}
{"id": "3858657", "revid": "110157", "url": "https://it.wikipedia.org/wiki?curid=3858657", "title": "Never Be a Right Time", "text": "Never Be a Right Time \u00e8 un brano musicale del rapper britannico Professor Green, che figura il featuring del cantante Ed Drewett. Il brano \u00e8 stato estratto come secondo singolo estratto dal secondo album studio di Professor Green, intitolato \"At Your Inconvenience\" pubblicato il 22 gennaio 2012.\nIl video.\nIl video musicale prodotto per \"Never Be a Right Time\" \u00e8 stato presentato sul canale ufficiale YouTube di Professor Green il 24 novembre 2011, ed \u00e8 stato girato nelle strade di East London."}
{"id": "3858658", "revid": "767487", "url": "https://it.wikipedia.org/wiki?curid=3858658", "title": "Piranha 3DD", "text": "Piranha 3DD \u00e8 un film del 2012 diretto da John Gulager, sequel del film \"Piranha 3D\" del 2010 di Alexandre Aja.\n\u00c8 interpretato da Ving Rhames, Christopher Lloyd e Paul Scheer, ovvero gli attori del primo film (sceriffo Fallon, Carl Goodman e Andrew Cunnigham) ed include anche nuovi attori tra cui Danielle Panabaker, Katrina Bowden e Richard Wes tu Howren.\nTrama.\nDopo un anno dalle vicende del Lago Victoria, i due pescatori Clayton e Mo scoprono delle uova di \"Nicocentlus Natteteri\" nel cadavere di una vacca ma, subito dopo la scoperta, le uova si schiudono e i piranha sbranano i due uomini. In seguito Maddy, la comproprietaria di un parco acquatico, scopre che il patrigno Chet vuole usare parte del budget per assumere delle spogliarelliste, dimezzando il numero dei bagnini. Una giovane coppia, Shelby e Josh, va a nuotare senza costume nel lago, ma un piranha entra nella vagina di Shelby, senza che ella se ne accorga. Dall'altra parte del lago, Ashley e Travis, due amici di Shelby e Josh, hanno un rapporto sessuale in un furgone, che per\u00f2 finisce in acqua. Sfortunatamente, i due perdono la chiave con cui Ashley aveva ammanettato Travis alla gamba del tavolo e Travis finisce divorato dai piranha, seguito poi dalla donna. I corpi dei due giovani non vengono per\u00f2 trovati e Shelby non sa della morte dei suoi amici, credendoli dispersi. La ragazza, disperata per l'amica, cerca ausilio in Maddy. Le due vanno al molo, dove vengono attaccate dai piranha; nonostante Shelby finisca pi\u00f9 volte in acqua, entrambe si salvano. Barry le raggiunge e, Shelby torna a casa. Barry e Maddy, insieme a Kyle, un giovane poliziotto della zona, che ci prova con Maddy, vanno a casa di Goodman, che spiega loro l'istinto di caccia sviluppato da questi piranha. Poi i tre si recano al parco, per controllare le tubature. In seguito Shelby, in preda alla disperazione, ha paura di morire e non vuole morire vergine, quindi ha un rapporto sessuale con Josh, ma durante l'amplesso il piranha nella vagina di Shelby morde il pene del ragazzo, che \u00e8 costretto a tagliarselo con un coltello da cucina. Si scopre che Chet nel suo parco acquatico utilizza l'acqua del lago, ma nessuno crede a Maddy circa la possibilit\u00e0 di un attacco dei piranha. Qui fa il suo cameo David Hasselhoff, guest star del parco, ma subito dopo la sua entrata i piranha attaccano i bagnanti. Durante la confusione generale, Hasselhoff salva un bambino e Maddy si tuffa per salvare i bagnanti. Chet prende i soldi e scappa con un quad, ma non si accorge di un cavo nel mezzo del cammino e viene decapitato. Quindi Maddy chiede a Barry di drenare le piscine, ma prima Barry le esprime i sentimenti che prova per lei. Intanto Barry salva un collega a cui \u00e8 entrato un piranha nell'ano e i due drenano le piscine, ma nell'operazione Maddy viene risucchiata nei tubi. Da quelle parti passa Kyle, che per\u00f2 non riesce a salvare Maddy. Quindi Barry si butta in acqua, ma un piranha sopravvissuto attacca Maddy. Quindi il ragazzo esce dall'acqua, prende un tridente usato per raccogliere la spazzatura e uccide il piranha, salvando Maddy. Intanto il collega di Barry versa della benzina nei tubi e fa esplodere il parco acquatico. Gran parte dei piranha muore, ma il tridente usato da Barry schizza in aria e ricadendo colpisce in faccia Kyle, uccidendolo all'istante. Poco prima dei titoli di coda, Goodman scopre che i piranha si sono evoluti e possono camminare fuori dall'acqua. Il bambino salvato poco prima da Hasselhoff gira un video a un piranha sopravvissuto che sta camminando, e questo gli salta addosso decapitandolo.\nPromozione.\nIl primo spot \u00e8 uscito nell'ottobre 2011 dalla durata di 29 secondi. Il 29 febbraio 2012 viene pubblicato il full trailer.\nDistribuzione.\nUscito in Gran Bretagna l'11 maggio 2012 (e in DVD versione americana in settembre), \u00e8 uscito in Italia a partire dal mese di marzo 2015 e trasmesso sulla tv satellitare SKY sul canale SKY CINEMA 1.\nIn tutto ha guadagnato sugli 8 milioni di dollari (poco sopra il costo di produzione), con critiche sostanzialmente negative da ogni parte. Curioso il fatto che il 95% di coloro che hanno visto il film vivano fuori dagli Stati Uniti.\nCritica.\nIl film ha ricevuto durante l'edizione dei Razzie Awards 2012 due nomination come Peggior attore non protagonista per David Hasselhoff e per Peggior prequel, remake, rip-off o sequel."}
{"id": "3858662", "revid": "293377", "url": "https://it.wikipedia.org/wiki?curid=3858662", "title": "Gyula Emil Micossi", "text": ""}
{"id": "3858663", "revid": "1782831", "url": "https://it.wikipedia.org/wiki?curid=3858663", "title": "Zio Fred in primavera", "text": "Zio Fred in primavera (titolo originale in lingua inglese: \"Uncle Fred in the Springtime\") \u00e8 un romanzo umoristico di Pelham Grenville Wodehouse, pubblicato in lingua inglese nel 1939 e in lingua italiana nel 1964.\nTrama.\nA Londra Pongo Twistleton ha problemi di danaro: deve restituire 250 \u00a3 a un allibratore; si rivolge perci\u00f2 per un prestito al suo facoltoso amico Horace Pendlebury-Davenport, fidanzato di sua sorella Valerie. Valerie tronca per\u00f2 il fidanzamento, dopo aver scoperto che Horace l'ha fatta sorvegliare dall'investigatore privato Claude Pott detto \"Mostarda\", durante un weekend a Le Touquet. Horace rifiuta il prestito a Pongo e costui si rivolge allo zio Fred del titolo: Lord Ickenham, suo zio, il quale \u00e8 privo di danaro ma ricco di iniziativa.\nNel frattempo, Alaric, il prepotente duca di Dunstable, si \u00e8 autoinvitato al Castello di Blandings e vi spadroneggia: vuole scagliare uova contro i giardinieri che fischiano \"Sulle rive di Loch Lomond\" e ritiene che l'Imperatrice di Blandings, il maiale di esposizione di Lord Emsworth, debba essere sottratta al suo premuroso padrone e sottoposta a dieta dimagrante. Perfino Lady Constance, l'autoritaria sorella di Lord Emsword, crede che il Duca soffra di demenza iniziale e incarica Clarence di recarsi a Londra per chiedere le prestazioni professionali di Sir Roderick Glossop, un famoso psichiatra. In assenza del fidato fratello Gally, Lord Emsworth ritiene che la cosa migliore da fare sia ricorrere all'aiuto di Lord Ickenham (zio Fred), peraltro vecchio amico del fratello.\nHorace partecipa a un ballo mascherato in compagnia della sua maestra di ballo Polly Pott, la graziosa figlia di Mostarda. Horace, che aveva annunciato in precedenza a Pongo l'intenzione di partecipare al ballo mascherato da boy scout, cambia idea e si maschera da guerriero Zulu. Pongo, che ignora quest'ultima decisione, perde altro danaro per aver scommesso sul travestimento di Horace. Al ballo mascherato, Horace litiga con suo cugino Ricky Gilpin, il geloso fidanzato di Polly. Ricky \u00e8 anch'esso nipote di Alaric: vorrebbe sposare Polly, ma teme che lo zio Alaric, dal quale dipende economicamente, possa opporsi al suo matrimonio con una ballerina. Ricky vorrebbe guadagnarsi da vivere aprendo uno spaccio dove si consumi zuppa di cipolla; spera nell'aiuto del Duca per un prestito di 250 sterline. Anche Polly chiede aiuto a Fred per i suoi progetti matrimoniali con Ricky, e Fred progetta di metterla in buona luce presso il Duca.\nFred cerca di risolvere con efficienza i problemi di coloro che hanno richiesto il suo aiuto, ossia Lord Emsworth, Pongo e Polly. Ritiene che il problema di Polly possa essere risolto se solo potesse farla invitare al Castello di Blandings: Alaric, incantato dalla grazia di Polly, darebbe subito il consenso al matrimonio di Polly con Ricky. L'occasione si presenta quando Sir Roderick Glossop si offende con Lord Emsworth: i due sono stati compagni di scuola e, rivedendolo, Lord Emsworth si rivolge a Sir Roderick chiamandolo col vecchio e infamante nomignolo di \"Pustola\"; Sir Roderick rifiuta perci\u00f2 di recarsi a Blandings per curare il duca di Dunstable. Fred afferra al volo l'occasione: si recher\u00e0 a Blandings, il castello di Lord Emsworth, spacciandosi per Sir Roderick Glossop, in compagnia di Pongo, che rivestir\u00e0 il ruolo di segretario, e di Polly, che sar\u00e0 presentata come Gwendolyne, la figlia di Glossop. Sul treno Fred incontra il vero Glossop, diretto anche lui a Blandings dopo essere stato convinto da un invito di Lady Constance; Fred riesce tuttavia a convincere lo psichiatra a ritornare a Londra. Giunti a Blandings i tre sono accolti da Lord Bosham, il figlio di Emsworth, che \u00e8 stato truffato da zio Fred il giorno precedente.\nRupert Baxter, l'efficiente segretario, \u00e8 licenziato dal Duca, dopo che costui ha appreso, da suo nipote Horace, che Baxter aveva partecipato a un Ballo mascherato; Baxter viene tuttavia riassunto dopo che Fred persuade il Duca che Horace soffre di allucinazioni. Horace. A cui il sedicente Glossop ha diagnosticato presenza di allucinazioni, lascia Blandings per un periodo di riposo. Tuttavia Baxter, che conosce le fattezze del vero Glossop, e pertanto sa che Fred, Pongo e Polly sono a Blandings sotto mentite spoglie, informa di ci\u00f2 Lady Constance, la quale a sua volta incarica il nipote Bosham di assumere un detective per proteggere i gioielli di famiglia dagli impostori, ritenuti probabili ladri; naturalmente viene scelto Claude Pott detto Mostarda.\nIl Duca chiede aiuto a suo nipote Ricky Gilpin perch\u00e9 lo aiuti a impossessarsi del maiale; ma quando Ricky gli chiede in cambio un finanziamento di 250 sterline, necessarie per acquistare lo spaccio per zuppa di cipolla e quindi sposare Polly, il Duca risponde con un netto rifiuto. Non potendo pi\u00f9 contare sul nipote, Dunstable si rivolge allora a Baxter. Nell'altro campo, Fred incontra l'investigatore Pott subito dopo che questi ha vinto a carte 250 sterline a Lord Bosham; Fred si fa dare da Pott la vincita affermando che servir\u00e0 a Polly per sposare il ricco Horace (non fa il nome di Ricky, il vero fidanzato di Polly, perch\u00e9 sa che non piace a Mostarda). Fred d\u00e0 i soldi a Pongo perch\u00e9 li consegni a Polly a beneficio Gilpin; per un malintesi Polly li rifiuta e Pongo li utilizza per pagare i suoi debitori.\nFred cerca di procurarsi nuovamente i soldi per Polly e Ricky e convince Pott, noto baro, a sfidare a carte il Duca; se non che \u00e8 invece il duca a vincere ben 300 sterline a Pott. Fred cerca allora di sottrarre al Duca il danaro vinto; ma costui, che nel frattempo ha rubato l'Imperatrice di Blandings con l'aiuto di Baxter e la nasconde nella sua stanza da bagno, ha preso misure per proteggere l'ingresso nella sua stanza. Finalmente Fred riesce a entrare nella stanza del Duca (Pongo lo attira fuori cantando \"Sulle rive di Loch Lomond\"); ma Lord Bosham sorprende Fred, di cui ignora l'identit\u00e0, e minacciandolo con un fucile, lo blocca e lo rinchiude in un armadio. Lo scioglimento dell'intricata vicenda inizia cion l'arrivo di Valerie la quale rivela che l'impostore rinchiuso nell'armadio non \u00e8 un ladro ma Lord Ickenham. Fred spiega allora di essere giunto a Blandings per proteggere Lord Emsworth, il quale si \u00e8 infatuato per la giovane Polly, da un improvvido matrimonio. Prende pertanto le 300 sterline del Duca per tacitare la ragazza; Fred ammonisce inoltre sulla necessit\u00e0 di tener segreta la sua permanenza a Blandings per proteggere l'onorabilit\u00e0 dei Threepwood. Fred ritorna infine a Londra non solo con i soldi necessari a Gilpin per acquistare lo spaccio per la zuppa di cipolle, ma anche con una piccola cifra per s\u00e9, per poter trascorrere con gioia l'arrivo della primavera."}
{"id": "3858665", "revid": "1654832", "url": "https://it.wikipedia.org/wiki?curid=3858665", "title": "Organizzazione internazionale della vigna e del vino", "text": "LOrganizzazione internazionale della vigna e del vino, sigla OIV, \u00e8 un'organizzazione intergovernativa costituita a Parigi il 3 aprile 2001.\nStoria.\nNel \u200b\u200b1874 un gruppo di viticoltori provenienti da Francia, Italia, Svizzera, Austria e Germania si riunirono a Montpellier per affrontare le devastazioni causate dalla fillossera. I congressi internazionali di Ginevra (1908) e di Parigi (1909), nell'affrontare il problema delle frodi, diedero una prima definizione di vino.\nNel 1922 la \"Soci\u00e9t\u00e9 fran\u00e7aise d'encouragement \u00e0 l'agriculture\", preoccupata per la situazione mondiale della viticoltura, propose la costituzione di un organismo internazionale del vino. Dopo le conferenze di Genova e Parigi del 1923, senza risultati concreti, finalmente il 29 novembre 1924 a Parigi, i rappresentanti di Spagna, Francia, Grecia, Ungheria, Italia, Lussemburgo, Portogallo e Tunisia sottoscrissero l'accordo che costituiva l'Ufficio internazionale del vino. Tale Ufficio aveva lo scopo di raccogliere, studiare e pubblicare informazioni idonee a dimostrare gli effetti benefici del vino; evidenziare le qualit\u00e0 \u00abigieniche\u00bb del vino e della sua influenza nella lotta contro l'alcolismo; garantire la tutela degli interessi viticoli e il miglioramento delle condizioni del mercato internazionale; garantire una modalit\u00e0 uniforme di presentazione dei risultati dell'analisi del vino e stabilire tavole di concordanza dei metodi analitici utilizzati tra gli Stati. Con le ratifiche previste dall'art. 9 dell'Accordo, l'Ufficio internazionale del vino entr\u00f2 in forza il 3 dicembre 1927 a Parigi.&lt;br&gt;\nIl 4 settembre 1958 il Congresso dei 29 paesi membri decise la nuova denominazione Ufficio internazionale della vigna e del vino.\nL'Assemblea generale, tenutasi a Buenos Aires il 5 dicembre 1997, decideva di adeguare l'OIV al nuovo contesto internazionale, in particolare l'Accordo TRIPs relativo al settore dei vini in sede Organizzazione mondiale del commercio. I lavori preparatori si sono conclusi il 3 aprile 2001 con il nuovo Accordo che costituiva l'Organizzazione internazionale della vigna e del vino (\"Organisation Internationale de la Vigne et du Vin\"), quale \u00aborganismo intergovernativo a carattere scientifico e tecnico avente una competenza riconosciuta nel settore della vigna, del vino, delle bevande a base di vino, dell\u2019uva da tavola, dell\u2019uva secca e degli altri prodotti della viticoltura\u00bb.\nObiettivi.\nL'obiettivo di questo organismo \u00e8 \"l'audit\" e di consiglio per le differenti figure della filiera viti-vinicola ed in particolare nelle loro attivit\u00e0 normative (norme, analisi chimico-fisiche o analisi qualitative... che sono l'oggetto di una sotto-commissione dei \"metodi d'analisi e di valutazione dei vini\". Queste, creano dei testi che possono successivamente essere approvate dall'assemblea generale.Un regolamento europeo (oggi abrogato a seguito della riforma dell'OCM-vino del luglio 2008) del 1999 dell'Unione europea precisa che l'assenza di metodi comunitari d'analisi ritenuti per la determinazione e la quantificazione di sostanze ricercate (metalli pesanti per esempio), i metodi d'analisi riconosciuti dall'assemblea generale dell'Ufficio internazionale della vigna e del vino, e da loro pubblicati, erano applicabili ed obbligatori dagli stati membri.Questi metodi sono pubblicati periodicamente ed aggiornati in una raccolta.Quest'organismo orienta i suoi lavori scientifici e pu\u00f2 partecipare alla regolamentazione dei suoi membri nel settore viti-vinicolo o della salute.\nSecondo il suo sito internet, l'OIV ha 3 grandi obbiettivi:\nPaesi membri.\nAl 31 dicembre 2020 i paesi aderenti erano 48.\nOrganizzazione.\n\u00c8 presieduto attualmente da Luigi Moio, Professore di scienze e tecnologie alimentari dal Universit\u00e0 degli Studi di Napoli Federico II, allo stesso tempo presidente del comitato scientifico e tecnico dell'OIV, assistito da vicepresidente Regina Vanderlinde."}
{"id": "3858666", "revid": "228587", "url": "https://it.wikipedia.org/wiki?curid=3858666", "title": "David Harvey (disambigua)", "text": ""}
{"id": "3858669", "revid": "599013", "url": "https://it.wikipedia.org/wiki?curid=3858669", "title": "G\u00e9nero Zeefuik", "text": "Carriera.\nClub.\nIl 28 febbraio 2015, schierato prima punta in un 4-2-3-1, realizza una tripletta nella sfida tra Hearts e Cowdenbeath, incontro conclusosi sul 10-0: in particolare, grazie ai due rigori segnati tra il 26' ed il 29', firma una delle triplette pi\u00f9 veloci della storia."}
{"id": "3858672", "revid": "183114", "url": "https://it.wikipedia.org/wiki?curid=3858672", "title": "Uncle Fred in the Springtime", "text": ""}
{"id": "3858675", "revid": "661526", "url": "https://it.wikipedia.org/wiki?curid=3858675", "title": "At Your Inconvenience", "text": "At Your Inconvenience \u00e8 il secondo album studio del rapper britannico Professor Green, pubblicato il 28 ottobre 2011. Il primo singolo promozionale \"At Your Inconvenience\" \u00e8 stato pubblicato il 26 luglio 2011, mentre il primo singolo ufficiale \"Read All About It\" il 21 settembre 2011."}
{"id": "3858677", "revid": "2184720", "url": "https://it.wikipedia.org/wiki?curid=3858677", "title": "Ci vorrebbe un amico/Notte prima degli esami", "text": "Ci vorrebbe un amico/Notte prima degli esami \u00e8 un singolo del cantautore italiano Antonello Venditti, pubblicato nel marzo 1984 come primo estratto dal nono album in studio \"Cuore\".\nDescrizione.\nCi vorrebbe un amico.\nScritto da Venditti nel 1983, dopo essere stato lasciato dall'allora sua compagna Simona Izzo (moglie dal 1975 al 1978) a favore di Maurizio Costanzo, il brano contiene anche un preciso riferimento al conduttore. \u201cIl resto \u00e8 vita\u201d era infatti la frase con la quale il popolare \"anchorman\" era allora solito chiudere tutte le puntate del suo programma televisivo. L'autore sostitu\u00ec, per questioni di opportunit\u00e0, in alcuni passaggi il verso incriminato con \u201ccomunque sia finita\u201d.\nIl brano conquist\u00f2 subito il favore del pubblico. Era contenuto nell'album \"Cuore\" che vinse la Vela d'Oro come disco pi\u00f9 venduto dell'anno 1984.\nNella canzone viene citato il poeta Dante Alighieri (nei versi \u201cAmor che a nullo amato amore, amore mio perdona\u201d, parafrasi di due versi del V canto dell\"'Inferno\").\nIl brano \u00e8 stato inserito in diverse raccolte dello stesso Venditti:\nNella canzone \"Centocitt\u00e0\", tratta dal citato album omonimo, Venditti cita questa canzone nei versi \u201cIo che cercavo un amico guarda quanti ne ho\u201d, mentre Roberto Vecchioni diede una risposta a Venditti nella canzone \"Livingstone\" (tratta dall'album \"Bei tempi\" del 1985, nei versi \u201cCi vorrebbe una donna per dimenticare un amico\u201d.\nNel 1992 Fiorello ne fa una cover e la inserisce nel suo album \"Nuovamente falso\".\nNotte prima degli esami.\nLa canzone ripercorre le vicende di una notte d'estate. I \"quattro ragazzi\" che vengono citati all'inizio del brano (lo stesso Venditti insieme a Giorgio Lo Cascio, Francesco De Gregori ed Ernesto Bassignano che all'epoca cantavano al Folkstudio) probabilmente hanno terminato una loro esibizione ed escono dal locale portandosi via gli strumenti. \"La vita non li spezza\" - sintagma in cui si capisce chiaramente che tutti loro inseguono un sogno - \u00e8 indirettamente una citazione colta: \"i pini di Roma\", che \"non si spezzano\", sono quelli dell'opera di Respighi. Parlano di banalit\u00e0, del fatto che le segretarie 'arrampicatrici' si fanno sposare dagli avvocati, e di qualcosa di pi\u00f9 serio (le 'bombe delle sei', in riferimento agli scoppi di esplosivo del 1969, all'altare della patria).\nLa scena si sposta poi su due ragazzi, che si incontrano la notte prima della maturit\u00e0. Non si vedono da una settimana, lei ha 'sfidato' suo padre e suo fratello (di cui racconta al suo ragazzo che, nella confusione e nell'emozione delle due situazioni, gli sembrano Dante e Ariosto) per incontrarlo. E mentre i due ragazzi fanno l'amore (\"non fermare ti prego | le mie mani | sulle tue cosce tese | chiuse come le chiese | quando ti vuoi confessare\") Roma vive la sua vita notturna: suoni di sirene, ambulanze e polizia, e probabilmente qualcuno ha perso la vita (\"forse qualcuno te lo sei portato via\"), le mamme e i pap\u00e0 si svegliano per i neonati \"col biberon in mano\", le nonne insonni vegliano alle finestre, gli attori giovani si svegliano presto per fare la fila a Cinecitt\u00e0 per i provini.\nIl ragazzo, infine, \u00e8 tornato a casa: ora si \u00e8 accorto che il giorno dopo ci sono gli esami, piange e prega, mentre gli aerei volano \"tra New York e Mosca\", e non riesce a non pensare a Claudia, la sua ragazza. Altro cambio di situazione, il Venditti ormai adulto e cantautore di successo, guarda le luci accendersi sul palco, sul finire del brano.\nNel 2020 il brano partecipa al concorso radiofonico \"I Love My Radio\", a cui hanno preso parte in totale 45 canzoni."}
{"id": "3858679", "revid": "110157", "url": "https://it.wikipedia.org/wiki?curid=3858679", "title": "Uomini senza padrone", "text": "Uomini senza padrone \u00e8 un importante e nota opera saggistica dello storico polacco Bronis\u0142aw Geremek. La prima pubblicazione \u00e8 stata in Francia nel 1977, l'edizione italiana \u00e8 del 1992 e comprende anche altri saggi dello stesso autore. Con il termine 'Uomini senza padrone' Germek indica coloro che riuscivano a sopravvivere, in et\u00e0 moderna, ingegnandosi, negli interstizi della societ\u00e0 di antico regime, senza mai rientrare in una categoria sociale pi\u00f9 ampia e definita. Principalmente si trattava di lavoratori saltuari, artisti girovaghi, zingari, vagabondi e marginali. Non avevano legami fissi n\u00e9 dovevano obbedienza ad alcuno, il che consentiva un alto margine di libert\u00e0 ma, di contro, sottintendeva una precariet\u00e0 strutturale che aumentava notevolmente l'esposizione alle incertezze della vita."}
{"id": "3858685", "revid": "1305772", "url": "https://it.wikipedia.org/wiki?curid=3858685", "title": "Acidi grassi a catena corta", "text": "Gli acidi grassi a catena corta o SCFA, dall'inglese \"short chain fatty acids\", sono una classe di acidi grassi saturi con una catena alifatica composta da meno di 6 atomi di carbonio. I SCFA univocamente citati sono acido acetico, acido propionico, e acido butirrico, tuttavia esistono altri acidi grassi con meno di 6 atomi di carbonio che in genere non vengono menzionati.\nDigestione e assorbimento.\nGli acidi grassi a corta catena, cos\u00ec come quelli a catena media (MCFA o MCT), vengono assorbiti come tali a livello intestinale e veicolati direttamente al fegato tramite la vena porta (sono infatti solubili in acqua), al contrario degli acidi grassi a catena lunga (LCFA), che sono inglobati nei chilomicroni ed accedono al circolo ematico tramite i capillari linfatici e l'arteria succlavia. Contrariamente agli altri acidi grassi superiori, gli SCFA non sono in grado di formare i gliceridi (mono, di e trigliceridi), composti da acidi grassi e glicerolo, o altre esterificazioni. Le fonti alimentari di acidi grassi a corta catena sono limitate; essi sono prodotti prevalentemente dalla fermentazione della fibra alimentare solubile (in particolare amido resistente, pectina, frutto-oligosaccaridi ) e di altri carboidrati non digeriti, ad opera dai batteri del colon. Tale fermentazione porta alla sintesi di acetato, butirrato, propionato, idrogeno (H) ed anidride carbonica (CO); altri SCFA sono prodotti in quantit\u00e0 inferiori. Il butirrato, in particolare, assieme alla glutammina, rappresenta la maggiore fonte energetica per il colon, tanto che la sua carenza determina atrofia della mucosa. Si rivelano molto utili anche per il flusso ematico del colon, ed una loro carenza porta ad una sua parziale atrofia. Contribuiscono all'assorbimento del sodio (Na) e dell'acqua (HO) a livello colico, hanno un'azione antinfiammatoria. Il propionato e l'acetato vengono facilmente assorbiti dalla mucosa colica ed entrano nel circolo sanguigno dove sono captati dal fegato (propionato) ed utilizzati come fonte energetica ausiliaria dai muscoli (acetato). Si stima che il contributo calorico di questi acidi grassi alla copertura del fabbisogno energetico sia pari al 10% circa.\nDibattiti.\nI lipidi sarebbero per definizione insolubili in acqua e solubili in solventi organici. Tuttavia gli acidi grassi a corta catena rappresentano un'eccezione, in quanto essi sono solubili in acqua a causa della loro ridotta catena carboniosa. Pi\u00f9 la catena carboniosa \u00e8 lunga, pi\u00f9 l'acido grasso diventa insolubile nel liquido, cos\u00ec come aumenta proporzionalmente il loro punto di fusione. Queste caratteristiche possono far insorgere qualche contraddizione e problema di classificazione: alcuni SCFA spesso non vengono nemmeno citati come acidi grassi, ma pi\u00f9 genericamente acidi carbossilici. Altri non riconoscono alcune molecole come acidi grassi quando sono composti da meno di 4 atomi di carbonio. Alcune molecole come l'acido lattico, acido acetico e acido succinico sono anch'esse considerate da alcuni come SCFA."}
{"id": "3858688", "revid": "125014479", "url": "https://it.wikipedia.org/wiki?curid=3858688", "title": "Chiesa di Sant'Andrea Apostolo (Tortol\u00ec)", "text": "La Cattedrale di Sant'Andrea apostolo \u00e8 il principale luogo di culto cattolico di Tortol\u00ec, nell'Ogliastra,appartenente alla diocesi dell'Ogliastra. Sorge nel centro storico della cittadina, in piazza Cattedrale, ed \u00e8 sede parrocchiale.\nStoria.\nL'esistenza di un luogo di culto dedicato all'apostolo Andrea, nel sito dell'attuale chiesa, si fa risalire almeno al XIV secolo; in una lettera, del 1386, indirizzata da re Pietro IV d'Aragona al monaco Petro de Armentera del monastero di San Saturnino in Cagliari, si fa menzione a una prebenda parrocchiale di Sant'Andrea in Tortol\u00ec. Nel XVII secolo la chiesa venne visitata da una commissione inviata dall'arcivescovo di Cagliari Francisco Desquivel, allo scopo di raccogliere informazioni sul culto in onore di san Giorgio di Suelli, raffigurato nel retablo dell'altar maggiore del tempio. Nel 1784, l'arcivescovo Filippo Melano, defin\u00ec la parrocchiale di Tortol\u00ec inadeguata, giudicandola \"profonda, umida, bassa e stretta\". Di questa chiesa originaria, rimangono pochi ambienti, inglobati nell'attuale fabbrica.\nNegli ultimi decenni del XVIII secolo, in vista della ricostituzione della diocesi d'Ogliastra (erede della diocesi di Suelli, soppressa nel XV secolo) e della possibilit\u00e0 per Tortol\u00ec di ospitare la sede vescovile, cominciarono i lavori di costruzione della nuova chiesa, conclusi intorno al 1790. La chiesa ospit\u00f2 la cattedra dei vescovi d'Ogliastra dal 1824 al 1927, anno in cui la sede venne traslata a Lanusei, nella cattedrale di Santa Maria Maddalena.\nDescrizione.\nLa chiesa cattedrale di Sant'Andrea \u00e8 in stile classicheggiante. Si presenta con una facciata scandita da lesene e cornici, in cui si aprono tre portali archivoltati e altrettanti finestroni rettangolari. Oltre la cornice superiore, il prospetto culmina nel fastigio curvilineo a doppia inflessione. Sulla sinistra si trova la torre campanaria, che si eleva su una torretta merlata, probabilmente pi\u00f9 antica e utilizzata in origine come torre d'avvistamento.\nL'interno, con pianta a croce latina, si sviluppa in tre navate con transetto e cupola ottagonale all'incrocio dei bracci. Le navate, quasi della medesima larghezza, sono divise da pilastri, che reggono archi a tutto sesto, e voltate a botte.\nNell'incrocio col transetto, sotto la cupola, si trova il presbiterio, sopraelevato rispetto al piano dell'aula e cinto da una balaustra marmorea, che ospita il sontuoso altare maggiore, opera in marmi policromi dello scultore Giovanni Battista Franco, realizzato intorno al 1809. La nicchia centrale dell'altare ospita una statua lignea del santo titolare, risalente al XVIII secolo e restaurata nel 1996.\nA destra dell'altare, sul pilastro, si vede un fregio in stucco con lo stemma di monsignor Serafino Carchero, primo vescovo d'Ogliastra (dal 1824 al 1834). Dietro l'altare \u00e8 collocato il coro ligneo, in noce, risalente ai primi anni del XIX secolo. Qui era collocato anche l'organo a canne, della ditta Luigi Turrini di Modena, realizzato nel 1883, spostato nella navata destra dopo il restauro, nel 1997.\nSotto il presbiterio si trova la cripta, in cui trovarono sepoltura alcuni dei vescovi d'Ogliastra che ebbero la sede a Tortol\u00ec: Giorgio Manurrita, Michele Todde, Salvatore Depau, Giuseppe Paderi Concas, Emanuele Virgilio. Le spoglie di quest'ultimo sono state collocate nel 2010 in un sarcofago nella navata destra della chiesa.\nNel braccio sinistro del transetto si trova la cappella del Rosario, ricavata da un ambiente della chiesa originaria. Qui, durante i lavori di restauro del 1995, all'interno di una finestra ottagonale murata, venne rinvenuto il simulacro seicentesco raffigurante santa Elisabetta d'Ungheria, in legno dorato, con un teschio vero collocato ai suoi piedi. La cappella del Battistero, ricavata alla base del campanile, \u00e8 l'ambiente pi\u00f9 antico della chiesa, probabilmente risalente al XVI secolo. Vi si accede tramite un arco ogivale e presenta una volta a crociera, con costoloni in tufo. Ospita il fonte battesimale, costituito da una vasca marmorea del XVIII secolo, sormontata da un'edicola lignea intarsiata."}
{"id": "3858690", "revid": "599013", "url": "https://it.wikipedia.org/wiki?curid=3858690", "title": "Daniele Davin", "text": "Carriera.\nCresce calcisticamente nel , con cui arriva a disputare due spezzoni in entrambe le finali della Coppa Italia 1980-1981 persa dai granata contro la ai calci di rigore.\nNella stagione 1981-1982 passa alla con cui disputa 6 gare in Serie B, prima di passare al con cui dalla Serie C1 conquista una promozione in Serie B.\nDopo altre 18 presenze nella serie cadetta con i parmensi, passa al Cagliari con cui gioca quattro stagioni, due in Serie B e altrettante in Serie C1.\nChiusa la parentesi sarda, si trasferisce per due stagioni al in Serie C2.\nIn carriera ha collezionato complessivamente 62 presenze in Serie B."}
{"id": "3858693", "revid": "300067", "url": "https://it.wikipedia.org/wiki?curid=3858693", "title": "Anderson Duffey Packers", "text": ""}
{"id": "3858697", "revid": "293377", "url": "https://it.wikipedia.org/wiki?curid=3858697", "title": "Giulio Micossi", "text": ""}
{"id": "3858698", "revid": "293377", "url": "https://it.wikipedia.org/wiki?curid=3858698", "title": "Emilio Micossi", "text": ""}
{"id": "3858700", "revid": "671029", "url": "https://it.wikipedia.org/wiki?curid=3858700", "title": "Coppa dell'Imperatore 1937", "text": "La \u00e8 stata la diciassettesima edizione della coppa nazionale giapponese di calcio.\nFormato.\nLa competizione, organizzata con la formula degli incontri ad eliminazione diretta, fu tenuta allo stadio dell'universit\u00e0 Meiji con il lotto delle partecipanti ridotto a quattro dopo l'anticipato ritiro dalla competizione del Kumamoto Club."}
{"id": "3858703", "revid": "287204", "url": "https://it.wikipedia.org/wiki?curid=3858703", "title": "Campionato europeo di pallamano maschile 2012", "text": "Il Campionato europeo di pallamano maschile 2012 \u00e8 stato la 10\u00aa edizione del torneo organizzato dalla European Handball Federation, valido anche come qualificazione al Campionato mondiale di pallamano maschile 2013. Il torneo si \u00e8 svolto dal 15 al 29 gennaio 2012 in Serbia. La Danimarca ha conquistato il titolo per la seconda volta, battendo in finale la Serbia per 21-19.\nGli incontri si disputarono in 5 stadi: il Pionir Hall e la Kombank Arena di Belgrado, l'Hala \u010cair di Ni\u0161, il Millennium Center di Vr\u0161ac e lo SPC Vojvodina di Novi Sad.\nAssegnazione del torneo.\nLa Serbia ha ottenuto l'organizzazione del torneo il 28 settembre 2008, durante il Congresso dell'European Handball Federation svolto a Vienna. La Serbia ha ottenuto 26 voti, contro i 23 della candidatura della Francia. La candidatura tedesca era stata ritirata in precedenza.\nSorteggio.\nIl sorteggio dei gironi si \u00e8 svolto il 15 giugno 2011 a Belgrado.\nRegolamento.\nLe 16 squadre partecipanti sono state divise in quattro gruppi di 4. Le prime tre classificate si sono qualificate per la seconda fase.\nLe 12 squadre qualificate alla seconda fase sono state divise in due gruppi di 6, conservando i risultati degli scontri diretti della prima fase. Le prime due di ogni girone si sono qualificate per le semifinali.\nLe prime tre squadre della classifica finale si sono qualificate per il Campionato mondiale di pallamano maschile 2013; Spagna e Francia erano gi\u00e0 qualificate rispettivamente come paese organizzatore e come campione del mondo in carica.\nLa squadra campione d'Europa si \u00e8 qualificata per le Olimpiadi di Londra 2012, mentre la seconda e la terza classificata partecipano al torneo di qualificazione pre-olimpico. La Francia \u00e8 gi\u00e0 qualificata per le Olimpiadi come campione del mondo in carica."}
{"id": "3858706", "revid": "2036644", "url": "https://it.wikipedia.org/wiki?curid=3858706", "title": "Odil Ahmedov", "text": "Carriera.\nClub.\nHa giocato nella prima divisione uzbeka, in quella russa ed in quella cinese.\nNazionale.\nHa partecipato a tre diverse edizioni della Coppa d'Asia, nel 2011, nel 2015 e nel 2019."}
{"id": "3858707", "revid": "461603", "url": "https://it.wikipedia.org/wiki?curid=3858707", "title": "Odil Achmedov", "text": ""}
{"id": "3858708", "revid": "461603", "url": "https://it.wikipedia.org/wiki?curid=3858708", "title": "Odil Akhmedov", "text": ""}
{"id": "3858709", "revid": "1432487", "url": "https://it.wikipedia.org/wiki?curid=3858709", "title": "Mario Baruzzi", "text": "Biografia.\nCarriera dilettantistica.\nLa sua carriera da dilettante, pur costellata da molte presenze in nazionale, fu contrassegnata dalla rivalit\u00e0 con il ligure Giorgio Bambini che lo batt\u00e9 per tre anni consecutivi nella finale per il titolo italiano dei pesi massimi (1965, 1966 e 1967). \nBaruzzi, tuttavia, riusc\u00ec a laurearsi campione europeo dei pesi massimi nel 1967 a Roma. A far parte della squadra nazionale per partecipare ai Giochi della XIX Olimpiade di Citt\u00e0 del Messico, invece, fu scelto Bambini, non senza polemiche. Baruzzi decise allora di passare al professionismo.\nCarriera da professionista.\nDa professionista, ottenne una serie iniziale di 19 vittorie (17 prima del limite) che lo port\u00f2 a sfidare, ancora imbattuto, Bepi Ros per il titolo italiano. Il 18 dicembre 1970, a Torino, conquist\u00f2 il titolo ai punti. Nella rivincita, allestita a Bologna, il 23 aprile 1971, Bepi Ros lo sconfisse per Kot alla dodicesima ripresa, riprendendosi il titolo e interrompendo l'imbattibilit\u00e0 del bresciano al 23\u00b0 match.\nDopo un'altra serie di nove incontri vinti, Baruzzi ottenne la chance di incontrare Ros per la terza volta con in palio la corona nazionale dei massimi ma il 26 dicembre 1972, a Roma, fu sconfitto nuovamente del detentore per Kot alla quinta ripresa. \nRiusc\u00ec a riconquistare il titolo italiano, rimasto vacante, il 25 luglio 1973, a Rapallo, battendo Dante Can\u00e9 ai punti in dodici riprese. Successivamente Baruzzi abbandon\u00f2 il titolo nazionale per tentare la scalata alla cintura europea. \nIl 29 maggio 1974, a Copenaghen, combatt\u00e9 contro il britannico Joe Bugner, campione continentale in carica e gi\u00e0 avversario di Joe Frazier e di Muhammad Ali, venendo sconfitto per Kot alla decima ripresa.\nL'8 aprile 1976, fu sconfitto da Dante Can\u00e9 - che nel frattempo era tornato campione d'Italia - in un incontro tenutosi a Reggio Emilia, con il titolo in palio, per squalifica alla sesta ripresa. Perse gli ultimi sette incontri disputati, alcuni di fronte ad avversari di livello come lo spagnolo Alfredo Evangelista e il riminese Alfio Righetti (2 volte).\nTermin\u00f2 la carriera nel 1980, dopo aver disputato 49 incontri vincendone 37 e perdendone 12."}
{"id": "3858711", "revid": "363629", "url": "https://it.wikipedia.org/wiki?curid=3858711", "title": "Canon EF 38-76mm", "text": "Il Canon EF 38-76mm \u00e8 un obiettivo zoom standard per reflex Canon con attacco Canon EF\n\u00c8 l'obiettivo di punta fornito in kit con la Canon EOS 3000."}
{"id": "3858724", "revid": "599013", "url": "https://it.wikipedia.org/wiki?curid=3858724", "title": "Biathlon ai I Giochi olimpici giovanili invernali - 6 km sprint femminile", "text": "La gara sprint ragazze di biathlon ai I Giochi olimpici giovanili invernali di Innsbruck 2012 si \u00e8 tenuta nella Seefeld Arena di Seefeld in Tirol il 15 gennaio. Hanno preso parte a questa gara 48 atlete in rappresentanza di 27 nazioni.\nRisultato.\nLegenda:"}
{"id": "3858725", "revid": "164044", "url": "https://it.wikipedia.org/wiki?curid=3858725", "title": "Gerson Acevedo", "text": ""}
{"id": "3858728", "revid": "1442080", "url": "https://it.wikipedia.org/wiki?curid=3858728", "title": "Carron Mountain", "text": "Il Carron \u00e8 una montagna irlandese (in gaelico \"Carn Fhearadaigh\"), che fa parte delle Ballyhoura Mountains ed \u00e8 collocato nella parte meridionale della contea di Limerick, al confine con la contea di Cork. \u00c8 alto 440\u00a0m e fa parte della catena chiamata Ballyhoura."}
{"id": "3858729", "revid": "830939", "url": "https://it.wikipedia.org/wiki?curid=3858729", "title": "Charles Kenneth Scott Moncrieff", "text": "Biografia.\nCharles Kenneth Scott Moncrieff, insignito della Military Cross, (25 settembre 1889\u00a0\u2013 28 febbraio 1930) \u00e8 stato uno scrittore Scozzese, famoso soprattutto per la sua traduzione in inglese della maggior parte dell'opera di Marcel Proust \"\u00c0 la recherche du temps perdu\", che pubblic\u00f2 con il titolo shakespeariano \"Remembrance of Things Past (Ricordi delle cose passate)\".\nPrimi anni.\nScott Moncrieff nacque nello Stirlingshire, il pi\u00f9 giovane di tre figli. Poich\u00e9 i suoi fratelli, Colin Scott Moncrieff e John Irving Scott Moncrieff, avevano parecchi anni pi\u00f9 di lui, il giovane \"Charlie\" trascorse gran parte della sua infanzia a giocare da solo o immerso nei libri. Dai sette anni ha frequentato di giorno una scuola locale, dove mostr\u00f2 un genio non comune per le lingue.\nFormazione.\nHa frequentato il Winchester College e, mentre ancora uno scolaretto, divenne associato ai circoli Wildean (\"di Oscar Wilde\") di Robert Baldwin Ross e Christopher Millard; Ross per qualche tempo segretario e autore della prima bibliografia delle opere di Wilde. Millard era anche noto per il suo assecondare ragazzi pi\u00f9 giovani e potrebbe aver avuto una relazione con Scott Moncrieff. Tuttavia non vi \u00e8 alcuna prova di questo.\nNel 1907 ha pubblicato un racconto breve, 'Evensong and Morwe Song', nell'edizione del concorso del \"New Field\", la rivista letteraria che ha curato, mentre era al Winchester College. La storia si occupa di sesso tra due ragazzi in una scuola pubblica. La rivista fu soppressa in tutta fretta, anche se non prima che le copie dell'edizione incriminata fossero state inviate ai genitori. La storia \u00e8 stata ripubblicata nel 1923 in un'edizione di cinquanta copie per la circolazione esclusivamente privata. Non fu pi\u00f9 pubblicata nuovamente durante la vita dell'autore. Nonostante comunemente si sostiene che Scott Moncrieff sia stato espulso per questo atto di ribellione, nessun documento di espulsione si trova negli archivi del Winchester College e ci sono lettere nell'archivio che citano il suo ritorno prima della guerra, come un \"old boy\" (vecchio studente), il che sarebbe stato improbabile se fosse andato via con disonore.\nDopo Winchester, Scott Moncrieff frequenta l'Universit\u00e0 di Edimburgo, dove ha intrapreso due percorsi di laurea, una in Giurisprudenza e poi una in letteratura inglese, una scelta ovvia per il figlio di un magistrato eminente che era stato anche un autore pubblicato. In seguito ha iniziato un Master in anglo-sassone sotto la supervisione di uno stimato uomo di lettere, George Saintsbury. Si \u00e8 laureato nel 1914 con lode, vincendo un premio prestigioso, la borsa di studio Patterson in anglosassone. Questo gli \u00e8 stato d'aiuto per la sua traduzione di \"Beowulf\" quattro anni dopo.\nDurante il tempo trascorso a Edimburgo, Scott Moncrieff fece la conoscenza di Philip Bainbrigge, un maestro di scuola di Shrewsbury e autore di varie odi omoerotiche all'Amore di Urano. Fu anche un amico intimo di Vyvyan Holland, figlio minore di Oscar Wilde.\nLa guerra e le prime pubblicazioni.\nCombatt\u00e9 nella prima guerra mondiale, in servizio sul Fronte occidentale dal 1914 fino al 1917, quando fu gravemente ferito alla gamba destra dopo essere stato gettato in aria dall'esplosione di una granata da dietro. Il servizio prestato gli valse il conferimento della Military Cross. Cammin\u00f2 zoppicando per il resto dei suoi giorni. Si convert\u00ec al cattolicesimo, mentre era al fronte, nel 1915.\nDurante la convalescenza a Londra nel 1918, Scott Moncrieff ha lavorato presso il War Office a Whitehall. Ha integrato il suo reddito scrivendo recensioni per il \"New Witness\", una rivista letteraria, a cura del grande letterato Gilbert Keith Chesterton. Durante questo periodo fece amicizia con il giovane poeta Robert Graves. \n\u00c8 anche riuscito, involontariamente, a guadagnare l'inimicizia permanente di Siegfried Sassoon del cui \"The Old Huntsman\" aveva prodotto una revisione critica.\nFu al matrimonio di Robert Graves nel gennaio 1918 che Scott Moncrieff incontr\u00f2 un altro poeta, Wilfred Owen, con il quale ha mantenuto un rapporto difficile per diversi mesi. I biografi di Owen sono in disaccordo se questo rapporto era o meno di natura sessuale. Sonetti codificati da Scott Moncrieff, indirizzata a un \"Mr. W. O.,\" suggeriscono che il suo amore per Owen non era corrisposto. Tuttavia, le voci di una relazione sono state sufficienti per Graves per tagliare la corrispondenza con entrambi gli uomini.\nIl giorno del matrimonio di Graves, Scott Moncrieff ha deposto come testimone importante al processo del suo possibile fugace amante, Millard, con grande rischio personale.\nGli ultimi mesi della guerra gli assestano un colpo crudele. Il suo migliore amico, Bainbrigge, \u00e8 ucciso nel settembre 1918, e un altro possibile ex amante, il poeta Ian Mackenzie, mor\u00ec di polmonite il mese successivo. Owen \u00e8 stato ucciso in azione il 4 novembre 1918, Scott Moncrieff arriva al fronte troppo tardi per ricongiungersi con il suo amato.\nDopo la morte di Owen, il tentativo di Scott Moncrieff di assicurare una collocazione \"sicura\" per Owen \u00e8 stato visto con sospetto dai suoi amici, tra cui Osbert Sitwell e Sassoon. Sitwell riferisce a un biografo che Scott Moncrieff considerava Owen \"buono come morto\". Scott Moncrieff fu successivamente tagliato fuori dal tentativo di Edith Sitwell e Sassoon di pubblicare poesie di Owen, pur essendo in possesso di alcune bozze originali. Durante gli anni venti, Scott Moncrieff ha mantenuto una rivalit\u00e0 rancorosa con la Sitwell, che lo raffigurava in modo poco lusinghiero come \"Mr. X\" in \"All At Sea\" (Mr. X in tutti al mare).\nNel 1919, Scott Moncrieff pubblic\u00f2 la traduzione della Chanson de Roland, dedicandola ai suoi tre amici caduti. Il poema indirizzato a Owen, l'ultimo nella sua serie di sonetti, esprime una speranza che i loro \"due spiriti\" saranno \"sempre insieme\" nella prossima vita.\nAttraverso la sua amicizia con il giovane Noel Coward, ha fatto la conoscenza di Lady Astley Cooper e divenne un ospite frequente della sua casa a Hambleton nel Rutland. Ha dedicato il primo volume della sua traduzione di Proust a Lady Cooper.\nDopo la guerra, Scott Moncrieff ha lavorato come segretario privato presso il Barone giornalista Alfred Harmsworth o Lord Northcliffe, proprietario del \"The Times\", fino alla morte di Northcliffe nel 1922. Poco dopo, la sua salute lo costrinse a spostarsi in Italia, prima in Toscana, dove si divide tra Firenze e Pisa, e poi a Roma.\nSuccessivamente si \u00e8 mantenuto con opere letterarie, in particolare traduzioni dal francese medievale e moderno.\n\"Remembrance of Things Past\".\nScott Moncrieff pubblic\u00f2 il primo volume della sua traduzione di Proust nel 1922 e continu\u00f2 fino alla sua morte nel gennaio 1930, al tempo in cui stava lavorando sul volume finale del romanzo. La sua scelta del titolo \"Remembrance of Things Past\" (ricordo delle cose passate), col quale il romanzo di Proust era conosciuto in inglese per molti anni, non \u00e8 una traduzione letterale dell'originale francese. Si \u00e8, infatti, preso dalla seconda riga del Sonnet 30 di Shakespeare (\"When to the sessions of sweet silent thought / I summon up remembrance of things past...\") (\"quando le discussioni del dolce pensiero silenzioso / mi fanno affiorare il ricordo delle cose passate...\"). In una lettera scritta sul letto di morte nel 1922, Proust si congratul\u00f2 con Scott Moncrieff sulla sua rimarchevole opera di traduzione, ma obiett\u00f2 della mancanza di ambiguit\u00e0 nel titolo: \"Temps Perdu\", in francese, significa sia tempo passato che tempo perso. Tuttavia si scus\u00f2 caldamente per la comprensione a malapena del proprio inglese.\nScott Moncrieff mor\u00ec di cancro all'Ospedale del Calvario a Roma nel 1930 e fu sepolto nel cimitero del Verano. I suoi resti si trovano in un piccolo ossario comunale con coloro che sono morti nello stesso mese nel convento stesso. Il posto esatto pu\u00f2 essere localizzato eseguendo una ricerca con nome e data di morte al cancello di entrata.\nFortuna postuma.\nIl testo originale francese delle \"Remembrance\" di Proust \u00e8 stato ripubblicato negli anni successivi, in due edizioni successive, e queste aggiunte e revisioni sono state successivamente incorporate nelle successive traduzioni in inglese. Cos\u00ec, l'irlandese Terence Kilmartin ha revisionato la traduzione di Scott Moncrieff nel 1981, e una revisione supplementare \u00e8 stata fatta da D. J. Enright nel 1992. Al lavoro in queste versioni successive \u00e8 stato dato il titolo pi\u00f9 letterale di \"Alla ricerca del tempo perduto\". In che misura queste revisioni (e revisioni delle revisioni) hanno migliorato il testo di Scott Moncrieff sono state discusse e valutate in modo diverso da persone diverse.\nL'Associazione dei traduttori inglese amministra il premio annuale Premio Scott Moncrieff per la traduzione dal francese."}
{"id": "3858731", "revid": "729019", "url": "https://it.wikipedia.org/wiki?curid=3858731", "title": "Isole di Kruzen\u0161tern", "text": "Le isole di Kruzen\u0161tern o Krusenstern (in russo \u041e\u0441\u0442\u0440\u043e\u0432\u0430 \u041a\u0440\u0443\u0437\u0435\u043d\u0448\u0442\u0435\u0440\u043d\u0430, \"ostrova Kruzen\u0161terna\") sono un gruppo di piccole isole russe nel mare di Kara.\nAmministrativamente fanno parte del distretto di Tajmyr del Territorio di Krasnojarsk, nel Circondario federale della Siberia.\nLe isole portano verosimilmente il nome dell'ammiraglio ed esploratore estone d'origine svedese Adam Johann von Krusenstern. Viene chiamata \"isola di Krusenstern\" anche l'isola Piccola Diomede che si trova nello stretto di Bering.\nGeografia.\nLe isole, ravvicinate fra di loro, sono situate al largo, ad ovest della penisola Zarja, a circa 17\u00a0km da capo Schilling (\u043c\u044b\u0441 \u0428\u0438\u043b\u043b\u0438\u043d\u0433\u0430). Si trovano circa 11\u00a0km a sud-ovest dell'isola di Gavrilov e a nord-ovest dell'isola di Ryka\u010dev. Il gruppo \u00e8 composto da due piccole isole di circa 1,5 e 1\u00a0km di lunghezza, un isolotto a sud-ovest e alcuni scogli.\nAltre isole nelle vicinanze:"}
{"id": "3858732", "revid": "309289", "url": "https://it.wikipedia.org/wiki?curid=3858732", "title": "Isole di Krusenstern", "text": ""}
{"id": "3858736", "revid": "767487", "url": "https://it.wikipedia.org/wiki?curid=3858736", "title": "Seek Bromance", "text": "Seek Bromance \u00e8 un singolo del DJ e produttore svedese Tim Bergling (Avicii) pubblicato sotto il nominativo Tim Berg.\n\u00c8 stata pubblicata il 17 ottobre 2010 nei Paesi Bassi, e il 24 ottobre nel Regno Unito, . \"Seek Bromance\" \u00e8 una versione vocale del brano \"Bromance\", dello stesso artista, con l'aggiunta della voce dal brano \"Love You Seek\" del DJ italiano Samuele Sartini con la cantante inglese Amanda Wilson."}
{"id": "3858737", "revid": "1543377", "url": "https://it.wikipedia.org/wiki?curid=3858737", "title": "Arderin", "text": "Arderin (dal gaelico \"Ard \u00c9ireann\", che significa \"Altura d'Irlanda\") \u00e8 una montagna situata al confine tra le contee di Laois e Offaly, Repubblica d'Irlanda. \nGeografia.\nCon un'altitudine di 527\u00a0m \u00e8 la montagna pi\u00f9 alta della catena Slieve Bloom. \u00c8 la cima pi\u00f9 alta delle contee di Laois e Offaly. Per le sue caratteristiche di altitudine e di prominenza topografica \u00e8 inoltre inclusa tra i Marilyn."}
{"id": "3858742", "revid": "599013", "url": "https://it.wikipedia.org/wiki?curid=3858742", "title": "JEF United Ichihara Chiba 2011", "text": "Questa voce raccoglie le informazioni riguardanti il JEF United Ichihara Chiba nelle competizioni ufficiali della stagione 2010.\nMaglie e sponsor.\nVengono modificate le divise utilizzate per le gare esterne, caratterizzate da maniche gialle bordate di verde. Il fornitore tecnico \u00e8 Kappa."}
{"id": "3858748", "revid": "767487", "url": "https://it.wikipedia.org/wiki?curid=3858748", "title": "Monte Leinster", "text": "Monte Leinster (in gaelico \"Stua Laighean\") \u00e8 un monte situato al confine tra le contee di Wexford e Carlow, Repubblica d'Irlanda. Fa parte della catena Blackstairs, di cui \u00e8 la cima pi\u00f9 elevata ed \u00e8 il quinto monte pi\u00f9 alto della provincia del Leinster, dopo il Lugnaquilla (925\u00a0m), il Mullaghcleevaun (849\u00a0m), Tonelagee (817m) e Cloghernagh (800\u00a0m).\nTrasmissioni radio.\nSulla cima del monte si trova un ripetitore di 122\u00a0m di altezza che trasmette le onde delle seguenti radio.\nSport.\nCiclismo.\nIl monte Leinster \u00e8 stato utilizzato in tappe del Tour of Ireland. Pu\u00f2 essere scalato dal versante di Borris, nella contea di Carlow, o da quello di Bunclody, nella contea di Wexford. Nel primo caso la salita \u00e8 lunga 11\u00a0km con pendenza media del 6,9%, con punte del 16%. Nel secondo caso la salita \u00e8 pi\u00f9 lunga (13\u00a0km) ma ha una pendenza media pi\u00f9 ridotta (5,9%) con punte al 16,3% nell'ultimo chilometro.\nDeltaplano.\nIl punto in cui si trova il trasmettitore \u00e8 molto apprezzato dagli appassionati di deltaplano. Nel 2003 per\u00f2 un amatore mor\u00ec per le ferite riportato in seguito ad un atterraggio sabagliato. In suo onore c'\u00e8 una targa commemorativa sulla cima della montagna."}
{"id": "3858755", "revid": "767487", "url": "https://it.wikipedia.org/wiki?curid=3858755", "title": "Chiesa di San Michele (Lovanio)", "text": "La chiesa parrocchiale di San Michele o in lingua originale neerlandese Sint-Michielskerk, a Lovanio, \u00e8 una grande costruzione gesuitica che costituisce uno dei massimi esempi di architettura barocca in Belgio.\nStoria e descrizione.\nI primi gesuiti arrivarono a Lovanio nel 1542, appena due anni dopo la fondazione dell'Ordine. All'inizio fu una semplice residenza dove alloggiare i giovani gesuiti spagnoli, che espulsi da Parigi, vennero a studiare nell'Universit\u00e0 cattolica di Lovanio, la pi\u00f9 antica dei Paesi Bassi meridionali. Dapprima ospitati nella casa di Cornelius Wischaven, dal 1598 la residenza diventa rapidamente un collegio teologico e trasferito nella sede odierna, tra la Sint-Michielsstraat e la Charles Deberiotstraat, dove rester\u00e0 fino al 1773, data della soppressione dell'Ordine.\nSuccessivamente si decise la costruzione di una grande chiesa, che, in faccia al collegio si aprisse direttamente su Naamsestraat, una delle principali strade cittadine, e punto pi\u00f9 alto di Lovanio. Doveva essere un edificio monumentale, visibile gi\u00e0 da lontano, simbolo della Controriforma che vinceva sulla secolarizzazione, che in queste regioni fu importante.\nNel 1650 si intrapresero i lavori sui disegni del padre gesuita Willem Hesius. Si presenta imponente e altissimo, quasi a rimandare alla lunga tradizione gotica della zona. Doveva essere dotata anche di una grandiosa cupola che per\u00f2, col crollo di uno dei pilastri sostenitori, ne fu abbandonata la costruzione. La fastosa facciata, su Naamsestraat, allungata su tre piani, si deve al padre gesuita Jan Van Steen, il quale si ispir\u00f2 al modello della Chiesa del Ges\u00f9 di Roma per la costruzione. Venne completata nel 1671. Nel 1773, con l'espulsione dei gesuiti in seguito alla soppressione dell'Ordine, la chiesa divenne Parrocchia. Con la Rivoluzione francese si abolisce la religione e viene trasformata in Tempio della Ragione. Nel 1803 viene riaperta al culto cattolico.\nDanneggiata dalla seconda guerra mondiale, dove i bombardamenti distrussero la volta della navata centrale, venne restaurata con tre anni di lavori dal 1947 al 1950. Gi\u00e0 classificata come monumento protetto nel 1940, vi venne rinnovato il suo riconoscimento nel 1970. Tra il 1983 e il 1998 venne chiusa per profondi lavori di restauro.\nLa chiesa di San Michele, \u00e8 ancora oggi parrocchia cittadina, e rappresenta uno dei capolavori dell'architettura barocca in Europa e il pi\u00f9 importante del Belgio."}
{"id": "3858764", "revid": "671029", "url": "https://it.wikipedia.org/wiki?curid=3858764", "title": "National Basketball League 1948-1949", "text": "La stagione NBL 1948-1949 fu l'ultima stagione della National Basketball League, prima della fusione con la BAA. La lega inizi\u00f2 con 9 squadre. Dopo 19 partite i Detroit Vagabond Kings uscirono dalla lega il 17 dicembre 1948 e vennero sostituiti dai Dayton Rens, che terminando la stagione ereditando il record di Detroit. I campioni furono gli Anderson Duffey Packers che vinsero contro gli Oshkosh All-Stars per 3 a 0 la Finale NBL.\nPlay-off.\nSemifinali di Division.\nTri-Cities Blackhawks-Sheboygan Red Skins\nSyracuse Nationals-Hammond Calumet Buccaneers\nFinali di Division.\nOshkosh All-Stars - Tri-Cities Blackhawks:\nAnderson Duffey Packers - Syracuse Nationals:\nFinale NBL.\nAnderson Duffey Packers - Oshkosh All-Stars:"}
{"id": "3858778", "revid": "287204", "url": "https://it.wikipedia.org/wiki?curid=3858778", "title": "Civitan International", "text": "Il Civitan International, con sede a Birmingham, in Alabama, \u00e8 un'organizzazione internazionale di service club a favore della comunit\u00e0 fondata nel 1917.\nL'organizzazione mira a \u201ccostruire buoni cittadini\u201d, fornendo una organizzazione di volontariato basata su club dedicati a servire le esigenze individuali e della comunit\u00e0 con particolare attenzione per l'assistenza di persone con \u201cdisabilit\u00e0 dello sviluppo\u201d.\nStoria.\nNel 1917, un gruppo di uomini d'affari di Birmingham, in Alabama, guidati da Courtney Shropshire, un medico locale, fondarono un club indipendente, al servizio della comunit\u00e0, denominato Civitan, nome derivato dalla parola latina \u201ccittadinanza\u201d.\nGli Stati Uniti entrarono in guerra appena un mese dopo che il club fu formato. Con tutta l'attenzione pubblica focalizzata sulla guerra, Civitan rimase un'organizzazione locale.\nShropshire aveva invece immaginato una organizzazione internazionale di club Civitan dedicata a servire l'intera umanit\u00e0 e sulla base di questa idea fond\u00f2 nel 1920 l'Associazione Internazionale dei Club Civitan. Negli anni immediatamente successivi la prima guerra mondiale, l'organizzazione ha visto una rapida crescita. Dal giugno 1922 al secondo convegno internazionale, il Civitan raggiunse il numero di 115 club e di oltre 3.300 Civitans in tutti gli Stati Uniti.\nIn questo periodo i Club di servizio come il Civitan erano estremamente popolari, in quanto promuovevano lo spirito di ottimismo che ha caratterizzato gran parte dei ruggenti anni Venti.\nI club di servizio subirono per\u00f2 un forte calo in termini di adesioni e raccolta fondi durante la Grande Depressione. I Civitan per\u00f2 perseverarono e riuscirono, anche grazie alla cooperazione con il Rotary ed i Lions Club a superare questo periodo.\nSubito dopo la seconda guerra mondiale si assistette ad un'altra spinta alla crescita, triplicando di dimensioni tra 1946 e 1956, il Civitan divenne il sesto pi\u00f9 grande club di servizio negli Stati Uniti.\nProgetti di Service.\nIl Civitan International lascia ai club la facolt\u00e0 di operare in modo indipendente, lasciando loro la libert\u00e0 di partecipare a qualsiasi service che ritengono opportuno.\nFocus sulla disabilit\u00e0 dello sviluppo.\nMentre i singoli club sono liberi di perseguire i propri progetti, il Civitan International \u00e8 focalizzato sul servizio ai disabili mentali. Questa enfasi \u00e8 stata adottata nel 1956, quando il Civitan fu tra i primi a fornire una formazione specifica per gli insegnanti di bambini disabili mentali.\nCivitan continua a privilegiare l'aiuto alle persone con disabilit\u00e0 dello sviluppo. Nel 1990, il Civitan Research Center \u00e8 stato fondato nel campus della University of Alabama a Birmingham con una donazione di 20 milioni di dollari. Il Civitan Research Center \u00e8 stata la prima istituzione del genere negli Stati Uniti ad essere focalizzata esclusivamente sulla ricerca di disabilit\u00e0 dello sviluppo. All'interno della struttura operano ricercatori provenienti da diverse parti del mondo ed in particolare, per quanto riguarda i paesi europei, da Germania, Belgio e Croazia.\nJunior Civitan International.\nJunior Civitan International \u00e8 uno dei programmi pi\u00f9 rodati e di maggior successo di Civitan. Gli studenti di et\u00e0 compresa tra 13 e 18 anni possono iscriversi ad un club Junior Civitan nella loro scuola o nella loro comunit\u00e0. Ogni Junior Civitan club \u00e8 sponsorizzato da un club Senior Civitan e promuove la leadership degli studenti, sviluppo della leadership e servizio alla comunit\u00e0.\nPremio \u201cCittadinanza Mondiale\u201d.\nDwight Eisenhower riceve il Premio \u201cCittadinanza Mondiale\u201d il 9 giugno 1966. Civitan ha assegnato il Premio Cittadinanza Mondiale a coloro \u201cche hanno dato un contributo significativo al genere umano\u201d. I destinatari del premio sono stati: Winston Churchill; Dwight D. Eisenhower; Wernher von Braun; Thor Heyerdahl; Eunice Kennedy Shriver.\nProgetto Candy Box.\nIl Progetto Civitan Candy Box, uno dei programmi Civitan di raccolta fondi pi\u00f9 antichi e di maggior successo, ha raccolto 50 milioni di dollari dalla sua nascita nel 1976. I volontari raccolgono i soldi, mantenendoli per alcuni progetti di servizio del club, e inviando il resto a Civitan International per i suoi progetti di beneficenza.\nAttivit\u00e0 internazionali.\nL'organizzazione comprende 50.000 membri (denominati Civitans) in quasi 1.000 club di tutto il mondo.\nMembri illustri dei Civitan.\nHanno fatto parte attiva del Civitan International:"}
{"id": "3858782", "revid": "599013", "url": "https://it.wikipedia.org/wiki?curid=3858782", "title": "Anders Hasselg\u00e5rd", "text": "Carriera.\nClub.\nHasselg\u00e5rd debutt\u00f2 nella Tippeligaen il 22 ottobre 1995, sostituendo Ole Bj\u00f8rn Sundgot nel successo per 4-2 sul Brann. Il 13 luglio 1998 segn\u00f2 le prime reti, con una doppietta nel pareggio per 4-4 contro il Viking. Rimase in squadra fino al termine del campionato 2004.\nNazionale.\nConta 4 presenze nella . Esord\u00ec il 21 aprile 1998, nella sconfitta per 3-0 contro la ."}
{"id": "3858794", "revid": "729019", "url": "https://it.wikipedia.org/wiki?curid=3858794", "title": "Ferrovia Kildare-Waterford", "text": "La ferrovia Kildare\u2013Waterford \u00e8 una linea ferroviaria irlandese che collega Kildare, citt\u00e0 posta sulla Dublino\u2013Cork, a Waterford, contea di Waterford.\nCaratteristiche.\nLa linea \u00e8 una ferrovia a binario semplice non elettrificato. Lo scartamento adottato \u00e8 di 1600 mm seguendo lo standard delle ferrovie irlandesi\nTraffico.\nLa linea \u00e8 utilizzata sia per il servizio passeggeri sia per quello merci. Per quanto riguarda la prima categoria, i servizi sono prevalentemente InterCity della relazione Dublino Heuston\u2013Waterford Plunkett. Ci sono otto treni al giorno per direzione da luned\u00ec a sabato che si riducono a quattro durante la domenica e i giorni festivi."}
{"id": "3858796", "revid": "592830", "url": "https://it.wikipedia.org/wiki?curid=3858796", "title": "SLC Punk!", "text": ""}
{"id": "3858804", "revid": "599013", "url": "https://it.wikipedia.org/wiki?curid=3858804", "title": "Bernd Karbacher", "text": "Carriera.\nOttenne il suo best ranking in singolare il 17 aprile 1995 con la 22\u00aa posizione, mentre nel doppio divenne il 6 giugno 1994 il 163\u00ba del ranking ATP.\nIn singolare vinse due tornei del circuito ATP: il Cologne Open nel 1992, sconfiggendo in finale il sudafricano Marcos Ondruska, e lo Swedish Open nel 1994, sconfiggendo in finale il britannico Greg Rusedski. Nel 1995 raggiunse la finale dell'Indianapolis Tennis Championships, venendo per\u00f2 sconfitto dallo svedese Thomas Enqvist in due set. Il suo migliore risultato nei tornei del grande slam \u00e8 rappresentato dai quarti di finale raggiunti nel 1994 negli US Open e nel 1996 nell'Open di Francia.\nNel 1993 in coppia con il russo Andrej Ol'chovskij vinse il suo unico torneo di doppio: lo Schenectady Open. Ha fatto parte della squadra tedesca di Coppa Davis dal 1994 al 1995 con un bilancio di una vittoria e due sconfitte."}
{"id": "3858805", "revid": "287204", "url": "https://it.wikipedia.org/wiki?curid=3858805", "title": "Sakura no ki ni nar\u014d", "text": " \u00e8 un brano musicale del gruppo di idol giapponesi AKB48, pubblicato come loro ventesimo singolo il 20 febbraio 2011. Il brano \u00e8 stato scritto e prodotto da Yasushi Akimoto. Il brano ha raggiunto la vetta della classifica Oricon dei singoli pi\u00f9 venduti in Giappone, vendendo 1.022.482 copie."}
{"id": "3858806", "revid": "729019", "url": "https://it.wikipedia.org/wiki?curid=3858806", "title": "Smit Internationale", "text": "Smit Internationale N.V \u00e8 una storica azienda olandese specializzata nelle attivit\u00e0 di rimorchio portuale, gestione di terminal portuali e recupero relitti.\nStoria.\nL'azienda venne fondata nel 1842 da Fop Smit, nel tempo si \u00e8 specializzato nel rimorchio ingrandendo progressivamente la flotta di rimorchiatori. Nel 1923 si fuse con il principale concorrente, la L.\u00a0Smit &amp; Co., la nuova societ\u00e0 prese il nome di Smit Internationale. Nel tempo l'attivit\u00e0 di recupero relitti divenne una delle principali, nel 1957 Smit rimosse 41\u00a0relitti dal Canale di Suez.\nStruttura del gruppo.\nSmit \u00e8 composta da quattro rami:\nAltre aziende partecipate da Smit Internationale sono:\nRelitti recuperati.\nDi seguito alcuni dei recuperi di relitti effettuati da Smit Internationale:"}
{"id": "3858808", "revid": "76963", "url": "https://it.wikipedia.org/wiki?curid=3858808", "title": "Jeffrey Ballard", "text": "Biografia.\nJeffrey Ballard \u00e8 nato e cresiuto a Vancouver. Ha iniziato a lavorare nel mondo del cinema a soli tredici anni, nel film \"Mission to Mars\". \u00c8 apparso anche in serie televisive locali, ed ha avuto recentemente dei ruoli anche in \"Agente Cody Banks\", \"Riding the Bullet\" e altri."}
{"id": "3858817", "revid": "1543377", "url": "https://it.wikipedia.org/wiki?curid=3858817", "title": "Distretto di Carhuapampa", "text": "Il distretto di Carhuapampa \u00e8 un distretto del Per\u00f9 nella provincia di Ocros (regione di Ancash) con 752 abitanti al censimento 2007 dei quali 597 urbani e 155 rurali.\n\u00c8 stato istituito il 30 settembre 1941."}
{"id": "3858821", "revid": "1543377", "url": "https://it.wikipedia.org/wiki?curid=3858821", "title": "Distretto di Cochas (Ancash)", "text": "Il distretto di Cochas \u00e8 un distretto del Per\u00f9 nella provincia di Ocros (regione di Ancash) con 1.298 abitanti al censimento 2007 dei quali 238 urbani e 1.060 rurali.\n\u00c8 stato istituito il 2 gennaio 1857."}
{"id": "3858824", "revid": "1543377", "url": "https://it.wikipedia.org/wiki?curid=3858824", "title": "Distretto di Congas", "text": "Il distretto di Congas \u00e8 un distretto del Per\u00f9 nella provincia di Ocros (regione di Ancash) con 1.215 abitanti al censimento 2007 dei quali 839 urbani e 376 rurali.\n\u00c8 stato istituito il 13 dicembre 1943."}
{"id": "3858828", "revid": "1543377", "url": "https://it.wikipedia.org/wiki?curid=3858828", "title": "Distretto di Llipa", "text": "Il distretto di Llipa \u00e8 un distretto del Per\u00f9 nella provincia di Ocros (regione di Ancash) con 843 abitanti al censimento 2007 dei quali 627 urbani e 216 rurali.\n\u00c8 stato istituito il 15 novembre 1957."}
{"id": "3858829", "revid": "253269", "url": "https://it.wikipedia.org/wiki?curid=3858829", "title": "Adam J. Harrington", "text": "Biografia.\nHa un master in biologia marina.\nNel 2011 entra nel cast della serie televisiva della CW \"The Secret Circle\" interpretando Ethan Conant."}
{"id": "3858830", "revid": "767487", "url": "https://it.wikipedia.org/wiki?curid=3858830", "title": "Irak'li K'limiashvili", "text": ""}
{"id": "3858833", "revid": "461603", "url": "https://it.wikipedia.org/wiki?curid=3858833", "title": "Irakli Klimiashvili", "text": ""}
{"id": "3858835", "revid": "1543377", "url": "https://it.wikipedia.org/wiki?curid=3858835", "title": "Distretto di San Crist\u00f3bal de Raj\u00e1n", "text": "Il distretto di San Crist\u00f3bal de Raj\u00e1n \u00e8 un distretto del Per\u00f9 nella provincia di Ocros (regione di Ancash) con 572 abitanti al censimento 2007 dei quali 449 urbani e 123 rurali.\n\u00c8 stato istituito il 15 ottobre 1954."}
{"id": "3858836", "revid": "287204", "url": "https://it.wikipedia.org/wiki?curid=3858836", "title": "Distretto di San Cristobal de Rajan", "text": ""}
{"id": "3858838", "revid": "1543377", "url": "https://it.wikipedia.org/wiki?curid=3858838", "title": "Distretto di Santiago de Chilcas", "text": "Il distretto di Santiago de Chilcas \u00e8 un distretto del Per\u00f9 nella provincia di Ocros (regione di Ancash) con 423 abitanti al censimento 2007 dei quali 350 urbani e 73 rurali.\n\u00c8 stato istituito il 19 novembre 1958."}
{"id": "3858841", "revid": "767487", "url": "https://it.wikipedia.org/wiki?curid=3858841", "title": "The Rescues", "text": "The Rescues \u00e8 un gruppo musicale californiano formato nel 2008. \u00c8 un gruppo composto da quattro persone."}
{"id": "3858856", "revid": "1005847", "url": "https://it.wikipedia.org/wiki?curid=3858856", "title": "Distretto di San Pedro", "text": ""}
{"id": "3858864", "revid": "28592", "url": "https://it.wikipedia.org/wiki?curid=3858864", "title": "Distretto di Semiluki", "text": ""}
{"id": "3858865", "revid": "1543377", "url": "https://it.wikipedia.org/wiki?curid=3858865", "title": "The Closest Thing to Crazy", "text": "The Closest Thing to Crazy \u00e8 un singolo della cantautrice britannica Katie Melua pubblicato il 1\u00ba dicembre 2003, estratto dall'album \"Call Off the Search\".\nIl disco.\nIn precedenza il brano era apparso nell'album del 1995 \"Arabesque\" di Mike Batt."}
{"id": "3858867", "revid": "1543377", "url": "https://it.wikipedia.org/wiki?curid=3858867", "title": "Austin 14", "text": "La 14 \u00e8 un'autovettura prodotta dall'Austin dal 1937 al 1939 in 11.349 esemplari. Era anche conosciuta come 14/6.\nContesto.\nIl modello era di medie dimensioni e montava un motore a valvole laterali e sei cilindri in linea da 1.711 cm\u00b3 di cilindrata. Questo propulsore erogava 52 CV di potenza.\nLe carrozzerie disponibili erano tre, tutte a quattro porte e quattro posti: berlina, cabriolet e familiare.\nIl veicolo raggiungeva al velocit\u00e0 massima di 109 km/h.\nLa produzione termin\u00f2 nel 1939 senza il lancio sul mercato di nessun modello successore."}
{"id": "3858869", "revid": "126257", "url": "https://it.wikipedia.org/wiki?curid=3858869", "title": "Austin 14/6", "text": ""}
{"id": "3858870", "revid": "28592", "url": "https://it.wikipedia.org/wiki?curid=3858870", "title": "Distretto di Liski", "text": ""}
{"id": "3858876", "revid": "28592", "url": "https://it.wikipedia.org/wiki?curid=3858876", "title": "Distretto di Buturlinovka", "text": ""}
{"id": "3858877", "revid": "28592", "url": "https://it.wikipedia.org/wiki?curid=3858877", "title": "Distretto di Kala\u010d", "text": ""}
{"id": "3858880", "revid": "125892276", "url": "https://it.wikipedia.org/wiki?curid=3858880", "title": "Richard Kiley", "text": "\u00c8 conosciuto per aver cantato per la prima volta \"The Impossible Dream (The Quest)\", tratto dal musical di Broadway \"Man of la Mancha\" del 1965, e per aver interpretato il ruolo del califfo nel musical \"Kismet\" del 1953. Durante la sua carriera vinse tre Emmy Awards, due Golden Globe e due Tony Awards.\nBiografia.\nPrimi anni.\nKiley fu educato come cattolico e si diplom\u00f2 al Mount Carmel High School di Chicago nel 1940. Dopo aver frequentato per un anno la Loyola University Chicago, l'abbandon\u00f2 per studiare recitazione presso la Barnum Dramatic School. Inizi\u00f2 a lavorare come attore e annunciatore radiofonico prima di trasferirsi a New York, dove studi\u00f2 musica con Ray Smolover.\nCarriera.\nKiley apparve sul palcoscenico in \"Kismet\", \"No Strings\" di Richard Rodgers di cui scrisse musica e testi, \"I Had a Ball\" con Buddy Hackett, \"Redhead\", \"Man of La Mancha\" e \"The Max Incomparable\" .\nVinse il Tony Award come miglior attore in un musical. Il duplice ruolo di Miguel de Cervantes e Don Chisciotte fu uno dei pochi ruoli sia da protagonista sia da attore caratterista contemporaneamente, anzich\u00e9 il classico eroe bello che conquista la ragazza. Kiley dichiar\u00f2 che si era stancato del solito ruolo da protagonista, ma fu sempre riconoscente per aver avuto la possibilit\u00e0 di interpretarlo.\nUltimi anni.\nKiley vinse numerosi Emmy Awards e Golden Globe per il suo lavoro in televisione, tra cui \"Uccelli di rovo\" (1983) e \"Un anno nella vita\" (1986-1988). Apparve anche in un episodio di \"\".\nPrest\u00f2 la sua voce nel film \"Jurassic Park\" (1993) di Steven Spielberg e, fino al 1998, a diversi documentari di network televisivi.\nMorte.\nKiley mor\u00ec nel 1999 a causa di una malattia del midollo osseo, all'et\u00e0 di 76 anni. Le luci dei teatri di Broadway furono spente in suo onore."}
{"id": "3858881", "revid": "767487", "url": "https://it.wikipedia.org/wiki?curid=3858881", "title": "Call Off the Search (singolo)", "text": "Call Off the Search \u00e8 un singolo della cantautrice britannica Katie Melua pubblicato il 15 marzo 2004, secondo estratto dall'album \"Call Off the Search\".\nIl disco.\nIl brano \u00e8 stato scritto e prodotto da Mike Batt."}
{"id": "3858883", "revid": "28592", "url": "https://it.wikipedia.org/wiki?curid=3858883", "title": "Distretto di Novochop\u00ebrsk", "text": ""}
{"id": "3858885", "revid": "11266", "url": "https://it.wikipedia.org/wiki?curid=3858885", "title": "Chiesa di Ognissanti di Cuti", "text": ""}
{"id": "3858886", "revid": "28592", "url": "https://it.wikipedia.org/wiki?curid=3858886", "title": "Distretto di Rosso\u0161'", "text": ""}
{"id": "3858890", "revid": "767487", "url": "https://it.wikipedia.org/wiki?curid=3858890", "title": "Crawling Up a Hill", "text": "Crawling Up a Hill \u00e8 un singolo della cantautrice britannica Katie Melua pubblicato il 26 luglio 2004, terzo estratto dall'album \"Call Off the Search\".\nIl disco.\nSi tratta di una cover di un brano del 1964 di John Mayall &amp; the Bluesbreakers."}
{"id": "3858891", "revid": "2110845", "url": "https://it.wikipedia.org/wiki?curid=3858891", "title": "Howard Andrew", "text": "Biografia.\nDetiene il record di partecipazioni consecutive alle WSOP: dal 1974 ha preso parte a 38 edizioni sino al 2011.\nAndrew divenne famoso per aver vinto i suoi due braccialetti alle WSOP 1976 in due giorni consecutivi, sempre nella stessa specialit\u00e0, nell'evento $2.500 No-limit Hold'em e nell'evento $1.000 No-limit Hold'em.\nAlle WSOP 1984 centr\u00f2 il tavolo finale del Main Event, concludendo il torneo in ottava posizione guadagnando $26.400.\nAl gennaio 2012 le sue vincite totali nei tornei live superavano i $1.399.540."}
{"id": "3858895", "revid": "767487", "url": "https://it.wikipedia.org/wiki?curid=3858895", "title": "Umbabarauma", "text": "Umbabarauma \u00e8 il primo singolo del gruppo alternative metal Soulfly, pubblicato nel 1998."}
{"id": "3858898", "revid": "869733", "url": "https://it.wikipedia.org/wiki?curid=3858898", "title": "Alessandro Baracchini", "text": " Dichiaratamente omosessuale, \u00e8 stato il primo giornalista italiano a renderlo noto in diretta televisiva, nel corso del collegamento di Rai News 24 con la trasmissione radiofonica \"Un giorno da pecora\" del 14 giugno 2012. La dichiarazione ha avuto risonanza su varie testate nazionali.\nBiografia.\nHa conseguito la laurea in lingue e letterature straniere presso l'Universit\u00e0 di Pisa nel 1990. Ha insegnato inglese in Italia e lingua e cultura italiana all'Universit\u00e0 di Exeter, in Inghilterra. \u00c8 stato assunto in RAI nel 1996, risultando vincitore di un concorso nazionale. Dopo una prima esperienza a Rai International, \u00e8 entrato nel gruppo di giornalisti che nel 1999 ha dato vita a RaiNews24, il primo canale televisivo \"all-news\" italiano. Per RaiNews24 \u00e8 stato Caporedattore della redazione Esteri dal 2015 fino al 2019. In precedenza, ha condotto il telegiornale ed alcune rubriche di approfondimento, tra le quali \"Giro di boa\" e \"Con il tempo che corre\". Gli ambiti di cui si \u00e8 occupato nel corso della sua carriera sono quelli legati all'attualit\u00e0 italiana ed estera, con particolare riguardo alla politica internazionale e alle tematiche sociali. Nel giugno 2019 \u00e8 tornato sempre su RaiNews24 a condurre in video il programma della fascia meridiana. Dal 29 giugno 2020, conduce \"Unomattina Estate\" insieme a Barbara Capponi."}
{"id": "3858899", "revid": "599013", "url": "https://it.wikipedia.org/wiki?curid=3858899", "title": "Ittioterapia", "text": " \nL'ittioterapia (dal greco, \"terapia con i pesci\") \u00e8 una pratica estetica e della medicina alternativa che prevede l'utilizzo di organismi marini o di acqua dolce per la pulizia della cute e nel trattamento di soggetti con malattie dermatologiche. Il nome di ittioterapia \u00e8 stato coniato nel 2006, quando \u00e8 stato pubblicato il primo studio controllato sull'uomo. \nLa storia di questo trattamento nella medicina tradizionale \u00e8 scarsamente documentata e la sua pratica non \u00e8 immune da potenziali pericoli di infezioni.\nStoria.\nLa forma pi\u00f9 conosciuta di ittioterapia, utilizzata nel trattamento di malattie della pelle, coinvolge il Garra rufa, un piccolo pesce d'acqua dolce appartenente alla famiglia Cyprinidae, comunemente noto come pesce dottore o Pesce Nibble. Questa specie \u00e8 diffusa in Medio Oriente, in particolare nelle acque dolci di Turchia, Siria, Giordania e bacino idrografico di Tigri ed Eufrate, dove pu\u00f2 essere avvistato in fiumi, lagune, canali e stagni.\nI benefici sono stati osservati nel lago di Kangal in Turchia dove esistono sorgenti d'acqua calda con temperatura dell'acqua fino a 36 \u00b0C, per questo motivo \u00e8 chiamato anche Pesce Kangal. La specie \u00e8 stata descritta nel 1843 da un biologo austriaco, Jakob Iogannon Haeckel; una caratteristica distintiva \u00e8 il colore rosso vivo della pinna caudale.\nMolte persone sofferenti di psoriasi e dermatiti hanno beneficiato del trattamento esfoliante, che prevede la permanenza del soggetto con dermatosi in stagni popolati dai pesci, lasciando che essi mangino le squame e la pelle morta delle zone colpite. Tale \u00e8 diventata la popolarit\u00e0 del trattamento delle malattie della pelle che Kangal \u00e8 diventato un luogo di cura dotato d'attrezzate strutture alberghiere.&lt;ref name=\"urlR\u00f6tliche Saugbarbe/Garra rufa\"&gt;&lt;/ref&gt;\nIn Turchia da tempo si \u00e8 sviluppata una fiorente industria turistica che sfrutta la popolarit\u00e0 della terapia con il pesce Garra rufa, utilizzando gli stessi in piscine con acque termali di attrezzati hotel-resort per il trattamento sintomatico della psoriasi.\n\u00c8 noto, infatti, che questi pesci si nutrono della pelle desquamata (placche psoriasiche) senza intaccare aree sane, determinando un deciso miglioramento dello stato dei pazienti per sei mesi o pi\u00f9.\nIn diversi paesi \u00e8 possibile importare da allevamenti i pesci per usi termali o medicali, previa conformit\u00e0 sanitaria della popolazione ittica importata.\nIn Turchia vige il divieto di esportazione del pesce dal paese, perch\u00e9 specie protetta; ci\u00f2 malgrado, il pesce viene usato in cliniche austriache, tedesche e spagnole, nonch\u00e9 a Taiwan, Giappone, Singapore, Malaysia, Thailandia e Indonesia.\nRicerche scientifiche.\nLa prima segnalazione su una rivista scientifica della procedura \u00e8 segnalata nel 1989 sul Lancet. Questo articolo, al suo apparire, ha suscitato un grande interesse nel pubblico e sono state poste diverse domande in merito al razionale scientifico della procedura.\nLa terapia che \u00e8 stata sviluppata a Kangal, in Turchia, prevede la cura della psoriasi grazie all'immersione in pozze di acqua molto calda ad una temperatura che ha un range di 28\u00a0\u00b0C\u00a0\u2014 34\u00a0\u00b0C, con un pH di 7,0\u20147,4.\nPeculiare in queste acque \u00e8 la presenza endemica di una specie di ciprinidi (Garra rufa), che hanno l'abitudine di nutrirsi del tessuto cutaneo ipercheratosico favorendo il cleaning della lesione psoriasica.\nLa rimozione della pelle morta e l'effetto rilassante del bagno caldo, cos\u00ec come anche l'esposizione ai raggi UV (le pozze si trovano, infatti, a 1\u00a0600 metri s.l.m.), aiutano a favorire la guarigione dei sintomi cutanei.\nAlcune fonti suggeriscono della presenza di un enzima, il ditranolo, secreto dai pesci durante il \"mordicchiamento\", ma il dato non trova conferma in letteratura. Pare invece che le acque di Kangal contengano un'alta percentuale di selenio, che potrebbe contribuire al risanamento delle lesioni cutanee.\nLa psoriasi, malattia autoimmune, difficilmente guarisce, tuttavia il trattamento con l'ittioterapia garantisce un grande beneficio almeno sui sintomi cutanei della malattia.\nL'ittioterapia pu\u00f2 essere considerata una variante della balneoterapia che fin dall'Ottocento ha avuto importanti riconoscimenti medici. Non sono noti completamente i meccanismi che permettono a questo approccio terapeutico di garantire benefici ai pazienti, in un ampio ventaglio di patologie specie dermatologiche: molto probabilmente entrano in gioco cause chimiche, termiche, meccaniche ed effetti immunomodulatori. Sicuramente la balneoterapia vanta un ruolo complementare nel trattamento della psoriasi, e non solo, dopo i classici trattamenti medici.\nNella psoriasi, in particolare, sono noti da tempo i vantaggi della talassoterapia, che sfrutta la capacit\u00e0 di guarigione di metodi naturali; cosa questa nota fin dall'antichit\u00e0. Tra i metodi naturali della talassoterapia va contemplata la ittioterapia di alta quota del lago Kangal in Turchia.\nStudio controllato.\nNel 2006 in Austria \u00e8 stata condotta una ricerca sull'uomo in condizione controllate usando delle piscine artificiali con i pesci \"Garra rufa\". In questo studio si sono valutate l'efficacia e la sicurezza dell'ittioterapia in associazione ai raggi UV in un'esposizione a breve termine usando anche il lettino per il trattamento della psoriasi in condizioni controllate. La ricerca ha esaminato 67 pazienti con psoriasi per un periodo di 3 settimane, sottoposti al trattamento in una struttura ambulatoriale durante il periodo 2000-2004. Per la valutazione dei risultati \u00e8 stata usata una scala detta \"Psoriasis Area Severity Index\" (PASI).\nI risultati sono stati: dei 67 pazienti studiati, 31 (46,3%) hanno raggiunto un punteggio PASI-75 (riduzione dei sintomi del 75%) e 61 pazienti (91%) hanno raggiunto almeno una riduzione dei sintomi pari ad un punteggio PASI-50. Inoltre, soggettivamente i pazienti nel 75% dei casi riferivano di aver avuto ricadute della sintomatologia cutanea nel tempo meno gravi. Il tutto senza alcuna segnalazione di eventi avversi significativi. I risultati di questa ricerca seppur limitati per casistica e metodica sono interessanti e suggeriscono come l'ittioterapia possa in futuro diventare una valida opzione terapeutica di trattamento per i pazienti con psoriasi.\nGli autori della ricerca suggeriscono tra i possibili meccanismi terapeutici della ittoterapia:\nProtocollo standard.\nIl protocollo di trattamento utilizzato comunemente nelle spa \u00e8 molto semplice e facile da riprodurre.\nRischi.\nLa temperatura dell'acqua, necessaria per la sopravvivenza di questi pesci, \u00e8 anche adatta per lo sviluppo dalla maggior parte degli agenti patogeni noti.\nAlcune malattie che si trasmettono attraverso il sangue, come l'epatite C o con il virus HIV, potrebbero ragionevolmente essere diffuse sulla pelle con una piccola ferita o un taglio.\n\u00c8 importante, prima di accettare una nuova opzione terapeutica come vantaggiosa, considerare il fatto che essa non \u00e8 stata autorizzata dalle competenti autorit\u00e0 sanitarie e che quindi ogni uso di essa comporta dei rischi non meglio conosciuti per la salute umana a fronte di possibili vantaggi da verificare. Ci\u00f2 \u00e8 particolarmente vero per la ittoterapia, anche in considerazione che nel tempo si sono sviluppati diversi tipi di trattamenti alternativi presso centri benessere non solo come una forma di pedicure e manicure, ma anche come pratica ittioterapica per trattamenti su tutto il corpo a fini medici pi\u00f9 che estetici.\nIn Germania un documento di un'agenzia statale per il controllo dell'ambiente e la protezione animale vietano la possibilit\u00e0 di uccidere gli animali dopo il trattamento al fine di evitare la trasmissione di malattie contagiose e impongono per i pesci un periodo di quarantena tra un trattamento e un altro, assimilando questi alla pratica con le sanguisughe.\nIn Inghilterra la pratica non \u00e8 vietata e cos\u00ec anche l'importazione dei pesci da allevamenti. Si ritiene che il rischio di trasmissione di malattie infettive sia molto basso, ma indagini mirate sono in corso.\nSecondo una nota degli ispettori sanitari britannici del Health Protection Agency (HPA), il rischio di infezioni quali l'epatite e l'HIV \u00e8 molto basso. Tuttavia tale pratica \u00e8 controindicata alle persone diabetiche, soggette a psoriasi o con un debole sistema immunitario. \nLa pedicure con i garra rufa \u00e8 proibita in alcune parti degli Stati Uniti d'America e del Canada, essendo impossibile sterilizzare a fondo l'acqua e la vasca senza compromettere l'incolumit\u00e0 dei predetti. La Lega italiana per la lotta contro l'AIDS (LILA) ha smentito in maniera categorica la possibile trasmissione del virus HIV con questo mezzo .\nIn diversi stati americani la pratica \u00e8 stata vietata.\nUno studio condotto a Bratislava in Slovacchia mette in relazione un episodio di mortalit\u00e0 di massa di Garra rufa, in un allevamento vivaio di pesci in Slovacchia, dovuto a \"Aeromonas sobria\" che si comporta come agente patogeno primario del Garra rufa. Questo agente patogeno potrebbe essere un fattore di rischio potenziale per i pazienti immunodeficienti o immunoincompetenti durante il trattamento di ittioterapia."}
{"id": "3858903", "revid": "223320", "url": "https://it.wikipedia.org/wiki?curid=3858903", "title": "Crawling up a Hill", "text": ""}
{"id": "3858905", "revid": "767487", "url": "https://it.wikipedia.org/wiki?curid=3858905", "title": "The Ghost (film 1913 West)", "text": "The Ghost \u00e8 un cortometraggio muto del 1913 diretto da Raymond B. West e interpretato da Richard Stanton.\nQuell'anno, in agosto negli Stati Uniti, era uscito un altro corto dallo stesso titolo, \"The Ghost\", prodotto dalla Victor Film Company e diretto da James Kirkwood,\nProduzione.\nIl film fu prodotto da Thomas H. Ince per la Domino Film Company.\nDistribuzione.\nDistribuito dalla Mutual, il film - un cortometraggio in due bobine - usc\u00ec nelle sale cinematografiche statunitensi il 13 novembre 1913."}
{"id": "3858911", "revid": "110157", "url": "https://it.wikipedia.org/wiki?curid=3858911", "title": "Alex\u0103ndreni (Edine\u021b)", "text": "Alex\u0103ndreni \u00e8 un villaggio del distretto di Edine\u021b, e fa parte del comune di Edine\u021b, nel nord della Moldavia\nGeografia fisica.\nTerritorio.\nIl villaggio confina a nord-est con la citt\u00e0 di Edine\u021b, a nord-ovest con Gordine\u0219tii Noi e sud con Ble\u0219teni. Il villaggio si estende su una superficie di 1220 ha. Circa 830 ha sono dedicati all'agricoltura, 150 ha dedicati alle foreste e 40 ha dedicato ai bacini idrici. Il villaggio \u00e8 situato a una distanza di 5\u00a0km dalla citt\u00e0 di Edine\u021b e 196\u00a0km dalla capitale.\nClima.\nLe temperature estive hanno una media di circa 28\u00a0\u00b0C, mentre quelle invernali circa -18\u00a0\u00b0C. Gli iinverni sono molto rigidi, con nevicate molto intense che possono portare anche 80-90 cm di neve, toccando anche un metro di neve.\nStoria.\nIl primo documento nel quale viene menzionato il villaggio di \"Alex\u0103ndreni\" risale al 1855. L'origine del nome del villaggio non \u00e8 conosciuta, ma si presume che derivi dal nome del proprietario delle terre, il quale si chiamava Alexandru. Nel 1870 nel villaggio vivevano 92 famiglie, circa 555 abitanti. Sempre nello stesso anno viene costruita e benedetta la chiesa e la scuola media. Secondo il censimento del 1897 gli abitanti erano 801 e nel 1949 erano saliti a 1.017.\nSociet\u00e0.\nEvoluzione demografica.\nIn base al censimento del 2004 la popolazione \u00e8 cos\u00ec suddivisa dal punto di vista etnico:\nLocalit\u00e0.\nAlex\u0103ndreni entra a far parte del comune di Edine\u021b agli inizi del 1999. Secondo il censimento del 2004 la popolazione del paese \u00e8 di 1328 abitanti, dei quali il 52,03% sono di sesso femminile e il 47,97% sono di sesso maschile. Sul territorio del villaggio c'\u00e8 un centro dei medici di famiglia, un asilo, un ufficio postale, una biblioteca, una scuola media, una casa culturale e lo stadio da calcio."}
{"id": "3858915", "revid": "287204", "url": "https://it.wikipedia.org/wiki?curid=3858915", "title": "Premi BAFTA 2012", "text": "La 65\u00aa edizione dei British Academy Film Awards, conferiti dalla British Academy of Film and Television Arts alle migliori produzioni cinematografiche del 2011, ha avuto luogo il 12 febbraio 2012. Il trionfatore della serata \u00e8 stato il film muto francese \"The Artist\", vincitore di ben 7 premi su 12 nomination."}
{"id": "3858921", "revid": "767487", "url": "https://it.wikipedia.org/wiki?curid=3858921", "title": "Bleed (Soulfly)", "text": "Bleed \u00e8 il secondo singolo del gruppo alternative metal Soulfly, pubblicato nel 1998."}
{"id": "3858928", "revid": "120100671", "url": "https://it.wikipedia.org/wiki?curid=3858928", "title": "Montreux (battello a vapore)", "text": "Il Montreux \u00e8 un battello a vapore facente parte della flotta \"Belle \u00c9poque\" della Compagnie G\u00e9n\u00e9rale de Navigation sur le lac L\u00e9man (CGN).\nAveva un battello \"gemello\": il \"G\u00e9n\u00e9ral-Dufour\" costruito nel 1905 e demolito nel 1977.\n\u00c8 attualmente il battello pi\u00f9 antico di propriet\u00e0 della CGN ancora in utilizzo sul Lago Lemano.\nStoria.\nIl \"piroscafo Montreux\" fu inaugurato nel 1904, poteva ospitare fino a 1100 passeggeri.\nNel 1958 il permesso di navigazione viene ritirato.\nMa in seguito, in previsione del traffico crescente generato da Expo64, il battello sar\u00e0 ristrutturato nel 1962, cambiando il motore a vapore che sar\u00e0 un motore Diesel con transmissione elettrica sulle ruote a pale, gli arredi interni, e la capienza passer\u00e0 da 1100 passeggeri a 900.\nTra il 1999 e il 2001 \u00e8 stato ancora risanato, in quel occasione gli venne installato un motore a vapore nuovo con due cilindri, fornitto della ditta \"Dampfmaschinen- und Lokomotivfabrik DLM AG\" di Winterthur (primo motore a vapore installato su un battello in Svizzera dopo il 1929).\nLa capienza di passeggeri cala a quota 750.\nNel 2004, per risanare il salone di prima classe venne usato il legno del battello \"Valais\" (1913-2003), che non poteva essere salvato per mancanza di soldi a risanarlo.\nQuesti ultimi lavori dal 1999 in avanti sono stimati in 10 milioni di franchi svizzeri, di cui quasi 3,5 milioni per il motore a vapore.\nDal 2011, la flotta \"Belle \u00c9poque\" (che comprende anche il battello Montreux) \u00e8 parte dei monumenti storici del Canton Vaud."}
{"id": "3858929", "revid": "1543377", "url": "https://it.wikipedia.org/wiki?curid=3858929", "title": "Distretto di Curiman\u00e1", "text": "Il distretto di Curiman\u00e1 \u00e8 un distretto del Per\u00f9 nella provincia di Padre Abad (regione di Ucayali) con 6.047 abitanti al censimento 2007.\n\u00c8 stato istituito il 5 gennaio 1995."}
{"id": "3858931", "revid": "6923", "url": "https://it.wikipedia.org/wiki?curid=3858931", "title": "Compagnie G\u00e9n\u00e9rale de Navigation sur le lac L\u00e9man", "text": "La Compagnie g\u00e9n\u00e9rale de navigation sur le Lac L\u00e9man abbreviata in CGN \u00e8 una societ\u00e0 anonima specializzata nella navigazione sul lago Lemano.\n\u00c8 conosciuta per la flotta Belle \u00c9poque costituita da battelli a vapore."}
{"id": "3858933", "revid": "287204", "url": "https://it.wikipedia.org/wiki?curid=3858933", "title": "Dagong", "text": "La Dagong Global Credit Rating (\u5927\u516c\u56fd\u9645\u8d44\u4fe1\u8bc4\u4f30\u6709\u9650\u516c\u53f8; pinyin: D\u00e0g\u014dng Gu\u00f3j\u00ec Z\u012bx\u00ecn P\u00edngg\u016b Y\u01d2uxi\u00e0n G\u014dngs\u012b) \u00e8 un'agenzia di rating cinese con sede a Pechino. \u00c8 una delle pi\u00f9 influenti aziende del settore e la pi\u00f9 importante fra quelle non occidentali. \u00c8 un'agenzia privata, indipendente dal potere politico e dalla Banca Popolare Cinese. Secondo quanto dichiarato dal suo fondatore e proprietario Guan Jianzhong, per evitare conflitti di interesse, all'azienda e ai suoi dipendenti \u00e8 fatto divieto di acquistare azioni, obbligazioni o titoli di Stato.\nIl rating dei Paesi avanzati.\nDagong \u00e8 conosciuta per i suoi giudizi severi, in particolare sulla capacit\u00e0 di credito degli Stati Uniti d'America. Dagong Global \u00e8 stata infatti la prima agenzia ad abbassare il rating degli Stati Uniti, portandolo ad \"A+\" nel giugno del 2010 e ad \"A\" nell'agosto 2011. La Securities and Exchange Commission ha rifiutato alla Dagon Global l'accreditamento per operare sul mercato americano nell'ottobre del 2010.\nAnche nei confronti dell'Europa il giudizio di Dagong risulta pi\u00f9 severo di quello delle sue concorrenti anglosassoni (Standard &amp; Poor's, Moody's e Fitch Ratings): solo cinque Paesi del Vecchio continente conservano il giudizio massimo, la \"AAA\", in particolare, Dangong \u00e8 l'unica agenzia di rating a non assegnare la tripla A alla Germania. Il rating del Giappone \u00e8 stato invece portato da \"AA-\" ad \"A+\" nel giugno del 2011.\nValutazioni del credito a lungo termine.\nSui crediti a lungo termine, Dagnong classifica i mutuari su una scala compresa fra la \"AAA\" e la \"C\". \nValutazioni del credito a breve termine.\nSui crediti a breve termine, Dagong classifica i mutuari su una scala compresa fra la \"A-1\" e la \"D\". "}
{"id": "3858934", "revid": "287204", "url": "https://it.wikipedia.org/wiki?curid=3858934", "title": "Monti Chiricahua", "text": "I monti Chiricahua sono una catena montuosa dell'Arizona sud-orientale. La vetta pi\u00f9 elevata, il Chiricahua Peak, raggiunge i 2975\u00a0m di quota, e si innalza per circa 1800\u00a0m sull'altopiano sottostante.\nFlora e fauna.\nI monti Chiricahua costituiscono un \"hotspot\" di biodiversit\u00e0. Nell'area sono state censite 375 specie di uccelli, alcune endemiche della regione, e si trovano ocelot, giaguari, puma, armadilli dalle nove fasce, orsi neri e cervi della Virginia. L'area pianeggiante attorno ai monti \u00e8 desertica o ricoperta da erbe tipiche della prateria, mentre ad altitudini pi\u00f9 elevate si sviluppano foreste di pini gialli e abeti di Douglas."}
{"id": "3858939", "revid": "287204", "url": "https://it.wikipedia.org/wiki?curid=3858939", "title": "Aguaytia", "text": ""}
{"id": "3858942", "revid": "729019", "url": "https://it.wikipedia.org/wiki?curid=3858942", "title": "Isola di Gavrilov", "text": "L'isola di Gavrilov (in russo \u041e\u0441\u0442\u0440\u043e\u0432 \u0413\u0430\u0432\u0440\u0438\u043b\u043e\u0432\u0430, \"ostrov Gavrilov\") \u00e8 un'isola russa nel mare di Kara.\nAmministrativamente fa parte del distretto di Tajmyr del Territorio di Krasnojarsk, nel Circondario federale della Siberia.\nGeografia.\nL'isola si trova ad ovest della penisola di Pallas (\u043f\u043e\u043b\u0443\u043e\u0441\u0442\u0440\u043e\u0432 \u041f\u0430\u043b\u043b\u0430\u0441\u0430, \"poluostrov Pallasa\"), a circa 4\u00a0km da capo Dobrotvorskogo Ju\u017enyj (\u0414\u043e\u0431\u0440\u043e\u0442\u0432\u043e\u0440\u0441\u043a\u043e\u0433\u043e \u042e\u0436\u043d\u044b\u0439). L'isola di Gavrilov \u00e8 lunga circa 4,3\u00a0km e larga 3,5\u00a0km; ha un'altezza massima di 48\u00a0m.\nIsole adiacenti.\nAltre isole nelle vicinanze:"}
{"id": "3858943", "revid": "1543377", "url": "https://it.wikipedia.org/wiki?curid=3858943", "title": "Distretto di Irazola", "text": "Il distretto di Irazola \u00e8 un distretto del Per\u00f9 nella provincia di Padre Abad (regione di Ucayali) con 18.910 abitanti al censimento 2007.\n\u00c8 stato istituito il 1\u00ba giugno 1942."}
{"id": "3858944", "revid": "1243", "url": "https://it.wikipedia.org/wiki?curid=3858944", "title": "Ferrovia Dublino-Waterford", "text": ""}
{"id": "3858948", "revid": "1543377", "url": "https://it.wikipedia.org/wiki?curid=3858948", "title": "Distretto di Padre Abad", "text": "Il distretto di Padre Abad \u00e8 un distretto del Per\u00f9 nella provincia omonima (regione di Ucayali) con 25.633 abitanti al censimento 2007.\n\u00c8 stato istituito il 13 novembre 1961."}
{"id": "3858953", "revid": "767487", "url": "https://it.wikipedia.org/wiki?curid=3858953", "title": "Mirko Bellodi", "text": "Carriera.\nIl 29 aprile 2001, durante l'incontro di Serie C2 Mantova-Fiorenzuola, realizza su punizione una rete da 70 metri a Gianluca Pegolo che sar\u00e0 suo compagno di squadra qualche anno dopo nel Mantova. Il 30 maggio 2010 gioca la sua ultima partita in Serie B contro l' (2-2). In tale categoria \u00e8 sceso in campo per 62 volte, di cui 16 con la maglia della e le restanti con il Mantova. Si ritira definitivamente dal calcio nell'estate 2012. In carriera ha fatto in totale 562 presenze, di cui 336 difendendo la porta del , e ha segnato un gol.\nCarriera da allenatore.\nNel gennaio del 2012 diviene l'allenatore dei portieri del , ma la critica condizione di classifica della sua squadra lo riporta in campo a nella prima partita dei play-out. Nell'estate del 2012 si ritira definitivamente dal calcio giocato, diventa ufficialmente l'allenatore dei portieri della prima squadra rimanendovi fino a novembre 2017 per poi allenare i portieri delle giovanili.\nScandalo del calcioscommesse.\nIn seguito allo scandalo del calcioscommesse, l'8 maggio 2012 viene deferito dalla Procura federale della FIGC.\nIl 1\u00ba giugno 2012 il procuratore federale Stefano Palazzi richiede per lui tre anni di squalifica che con il patteggiamento sono ridotti a due."}
{"id": "3858955", "revid": "599013", "url": "https://it.wikipedia.org/wiki?curid=3858955", "title": "Armand Halmos", "text": "Carriera.\nDopo aver giocato in giovent\u00f9 nel MTK Hungaria, approda in Italia al termine della prima guerra mondiale. Nel campionato di Prima Divisione 1922-1923 siede sulla panchina della , che si classifica terza nel girone C, a due punti dal Padova primo classificato; a fine stagione la societ\u00e0, in difficolt\u00e0 economiche, non lo riconferma, sostituendolo con l'allenatore-giocatore Giuseppe Ticozzelli. In seguito \u00e8 alla Rivarolese per un biennio e al nel campionato di Prima Divisione 1927-1928. L'anno successivo \u00e8 alla , sempre in Prima Divisione dove aveva gi\u00e0 allenato nella stagione 1925-1926.\nDopo una stagione al , nel campionato di Serie B 1930-1931 \u00e8 alla guida del , dove ottiene un piazzamento di centro classifica; a fine stagione tuttavia lascia i ducali, in serie difficolt\u00e0 economiche.\nL'anno successivo inizia alla , ancora in Serie B, e dopo aver lasciato i grigiorossi nel febbraio 1932 viene nominato allenatore del , impegnato nel campionato di Prima Divisione (sceso al terzo livello del calcio italiano): sulla panchina emiliana non riesce a risolvere i problemi della squadra, partita con ambizioni di promozione. L'anno successivo \u00e8 al nel campionato di Prima Divisione, e quindi allena il e il Benevento, sempre nelle serie inferiori.\nNel campionato di Serie C 1935-1936 allena la , conquistando il sesto posto in campionato. Nel dicembre 1936 il neonato Comitato Allenatori Federali lo include nei propri quadri: insieme ad altri dieci tecnici (tra cui Rebuffo, Degni, Tansini e Lelovich) si mette a disposizione dei vari comitati di zona per l'assistenza tecnica a formazioni minori, non in grado di dotarsi di un proprio allenatore. Dopo una stagione al in Serie C, e una breve parentesi nell'estate del 1938 con il , nel campionato di Serie B 1938-1939 guida il , alternandosi con Ermenegildo Negri."}
{"id": "3858956", "revid": "1226", "url": "https://it.wikipedia.org/wiki?curid=3858956", "title": "Mario (film)", "text": ""}
{"id": "3858957", "revid": "116088898", "url": "https://it.wikipedia.org/wiki?curid=3858957", "title": "Lam Rim", "text": "Il LAM RIM CHEN MO, \"Il Grande Trattato sugli Stadi del Sentiero dell'Illuminazione\", scritto da Lama Tsong Khapa (1357 -1419), \u00e8 conosciuto come la presentazione dei livelli del sentiero buddhista relativo ai tre tipi di praticanti ed anche come il \"Re delle istruzioni\" in quanto mostra il procedere parallelo della visione filosofica e del giusto comportamento.\nIl \"Lam Rim\" (Sentiero Graduale) \u00e8 la via praticata da tutti gli esseri che aspirano ad ottenere lo stato di Buddha. \nOrigini.\nIl Buddha storico, Principe Gautama Sakyamuni Buddha, ha insegnato 84.000 Dharma, che si dividono in due vie, la Via Profonda e la Via Estesa, esposte rispettivamente da Nagarjuna, vissuto nel secondo secolo D.C., e da Asanga, vissuto nel IV secolo D.C. Il maestro indiano Atisha Dipamkarashrijnana nell'XI secolo scrive il \"Bodhipatha-pradipa\", \"La Lampada sul Sentiero verso l'Illuminazione\", riunendo le correnti filosofiche dei lignaggi delle \u2018vaste azioni\u2019 e della \u2018visione profonda\u2019 e formando un unico sentiero contenente le istruzioni dirette e complete riguardo al modo di praticare.\nDa questo testo ha origine il \"Lam Rim Chen Mo\" di Lama Tsong Khapa, che rappresenta un commentario estremamente dettagliato dell'opera di Atisha. Il \"Lam Rim Chen Mo\" \u00e8 la vera e propria essenza di tutti gli insegnamenti del Buddha per il fatto che comprende sia i \"Sutra\" che le basi per il \"Tantra\", che viene invece esposto nel successivo Grande Trattato \"Ngak Rim Chen Mo\".\n\"Il Lam Rim Chen Mo\" contiene tutto ci\u00f2 che \u00e8 necessario per il raggiungimento dell'Illuminazione, in relazione ai tre tipi di praticanti (di capacit\u00e0 minore, media e superiore). Questo testo \u00e8 largamente usato in occidente perch\u00e9 \u00e8 esposto in modo chiaro, in uno stile facilmente comprensibile, ed \u00e8 considerato un testo base della filosofia buddhista. \nIl \"Lam Rim Chen Mo\" viene menzionato per la prima volta in occidente e tradotto in Latino dal sacerdote Gesuita tibetologo toscano Ippolito Desideri (1684 - 1733); ma il suo scritto, sfortunatamente, non \u00e8 pi\u00f9 reperibile.\nLa pratica.\nLa pratica esposta in questo prezioso testo contiene parti che vengono solitamente contemplate in percorsi pi\u00f9 specializzati all'interno di altri sistemi di meditazione; contemporaneamente risulta una pratica di devozione, di analisi e di concentrazione.\nSi inizia con l'attuazione della \"presa\" di rifugio, le offerte, ecc., procedendo con l'analisi di vari argomenti, sviluppando poi una visione su ciascuno di questi, e applicando la concentrazione su un punto in particolare. Quando la concentrazione viene a mancare, si attivano le tecniche indicate per ristabilirla; questo vale anche per la motivazione. L'unico modo per fallire nel Lam Rim (sentiero graduale) \u00e8 abbandonarlo; ma anche in questo caso si dice che si manterr\u00e0 il beneficio derivante da qualsiasi positiva energia karmica accumulata durante gli sforzi compiuti fino a quel punto.\nI commentari.\nMolti Lama e Ghesce tibetani scrivono commentari al Lam Rim. Tutte le quattro scuole del Buddismo tibetano, ossia Nyingma, Sakya, Kagyu e Gelug posseggono insegnamenti Lam Rim: nella tradizione Kagyu, in particolare, vi \u00e8 un testo chiamato \u00abII gioiello ornamentale della Liberazione\u00bb, (Tib. \"Dakpo\u00ec Lam Rim Thar Gyen)\", del grande Lama Gampopa, il principale discepolo del famoso Milarepa; nella tradizione Sakya troviamo il Lam Dre, che \u00e8 considerato un testo Lam Rim.\nDall'ordine Nyingma proviene il testo chiamato \u00abII discorso del mio perfetto maestro\u00bb di Patrul Rinpoche, influente maestro del XIX secolo, ed anche questo \u00e8 un testo Lam Rim.\nPubblicazione.\nL\u2019intero testo in tibetano del Lam Rim Chen Mo di Je Tsong Khapa (Padre della tradizione Ghelug) \u00e8 stato tradotto in inglese -in tre volumi-, dalla casa editrice americana \"Snow Lions\" di Ithaca (N.Y.) e finalizzato, con la pubblicazione del secondo volume nel 2004, preceduto dal primo e dal terzo. L\u2019intera opera ha richiesto 12 anni di lavoro di traduzione.\nNel 2004, su richiesta del Ven. Ghesce Lharampa Sonam Jang-Ciub, maestro residente dell'Istituto Samantabhadra di Roma, ha inizio la traduzione in italiano dal testo inglese da parte di Ghetsul-ma Tenzin Oejung (Maria Luisa Don\u00e0) - monaca del Monastero di Ganden Jangtse per i voti di rinuncia (\"rabjung\") e ordinata Ghetsul-ma da Sua Santita\u2019 il Dalai Lama nel 2006. La sua traduzione dei tre volumi termina nel 2007.\nIl testo, integrato nelle note ed altre parti accessorie a cura del Comitato dell'Istituto Samantabhadra di Roma, viene stampato da \"The Corporate Body of the Buddha Educational Foundation\" di Taipei, Taiwan nel 2009, e distribuito dall'Istituto Samantabhadra.\nL'edizione italiana del \"Lam Rim Chen Mo\" si compone di tre volumi che ricalcano fedelmente lo schema di suddivisione dei capitoli e la ramificazione degli argomenti dell'edizione originale inglese. \nOltre alle versioni inglese ed italiana, esistono una versione spagnola (del 2011) ed una mongola (del 2014)."}
{"id": "3858959", "revid": "1543377", "url": "https://it.wikipedia.org/wiki?curid=3858959", "title": "Distretto di Pur\u00fas", "text": "Il distretto di Pur\u00fas \u00e8 un distretto del Per\u00f9, l'unico della provincia omonima (regione di Ucayali) con 3.746 abitanti al censimento 2007.\n\u00c8 stato istituito il 2 luglio 1943."}
{"id": "3858960", "revid": "767487", "url": "https://it.wikipedia.org/wiki?curid=3858960", "title": "Back to the Primitive (singolo)", "text": "Back to the Primitive \u00e8 il terzo singolo del gruppo alternative metal Soulfly, pubblicato nel 2002."}
{"id": "3858977", "revid": "767487", "url": "https://it.wikipedia.org/wiki?curid=3858977", "title": "A Romance of the Sawdust Ring", "text": "A Romance of the Sawdust Ring \u00e8 un cortometraggio muto del 1914 diretto da Raymond B. West.\nProduzione.\nIl film fu prodotto dalla Domino Film Company.\nDistribuzione.\nDistribuito dalla Mutual, il film - un cortometraggio in due bobine - usc\u00ec nelle sale cinematografiche degli Stati Uniti il 13 agosto 1914."}
{"id": "3858978", "revid": "729019", "url": "https://it.wikipedia.org/wiki?curid=3858978", "title": "Isola Rowley", "text": "L'isola Rowley \u00e8 un'isola del Canada.\nGeografia.\nL'isola \u00e8 una delle molte dell'arcipelago artico canadese. Rowley si trova nel bacino di Foxe e appartiene amministrativamente alla regione di Qikiqtaaluk nel Nunavut. Con una superficie di 1.090 km\u00b2 l'isola si colloca al 306\u00ba posto tra le isole pi\u00f9 grandi del mondo.\nRowley \u00e8 disabitata ma vi sono presenti una base Distant Early Warning Line chiamata \"FOX-1\" e una stazione del Automated Surface Observing System. Il nome deriva dall'esploratore artico Graham Westbrook Rowley."}
{"id": "3858983", "revid": "124123", "url": "https://it.wikipedia.org/wiki?curid=3858983", "title": "John James Abert", "text": "Guid\u00f2 il Corpo degli Ingegneri Topografici per 32 anni, durante i quali organizz\u00f2 la mappatura dell'Ovest americano.\nBiografia.\nAbert nacque nel 1788 a Shepherdstown (Virginia Occidentale) e si laure\u00f2 a West Point nel 1811. Dopo aver lasciato West Point, spos\u00f2 Ellen Matlack Stretch. Nel 1814 rientr\u00f2 nell'esercito nel Corpo degli Ingegneri Topografici, del quale in seguito avrebbe fatto parte anche il figlio James William, nato nel 1820. Nel 1829 venne promosso alla guida del Corpo; sotto la sua guida gli ufficiali del Corpo esplorarono e mapparono le terre a ovest del fiume Mississippi. Nel 1845 venne eletto Membro Associato dell'Accademia Americana di Arti e Scienze.\nLa Abert Rim, nell'Oregon, prende da lui il nome, cos\u00ec come lo scoiattolo di Abert.\nAlla sua morte la salma venne tumulata nel Rock Creek Cemetery di Washington."}
{"id": "3858984", "revid": "585241", "url": "https://it.wikipedia.org/wiki?curid=3858984", "title": "SAM Massagno", "text": ""}
{"id": "3858985", "revid": "709565", "url": "https://it.wikipedia.org/wiki?curid=3858985", "title": "Martina Arroyo", "text": "Biografia.\nNata da padre di origini portoricane e madre afroamericana, dopo aver terminato l'istruzione superiore inizi\u00f2 lo studio del canto all'et\u00e0 di 19 anni con Marinka Gurewich, che rimase un punto di riferimento anche durante la carriera. Debutt\u00f2 ufficialmente nel 1958 alla Carnegie Hall nella prima americana di \"Assassinio nella cattedrale\" e, nello stesso anno, la vittoria del celebre concorso \"Metropolitan competition of the air\" le procur\u00f2 l'esordio al Metropolitan Opera come \"voce dal cielo\" in \"Don Carlo\".\nDopo alcuni anni di apparizioni in ruoli secondari prevalentemente in Europa, dove incontr\u00f2 il violinista Emilio Poggioni, che divenne suo marito, nel 1963 ebbe modo di esibirsi come protagonista in \"Aida\" all'Opera di Zurigo, ottenendo un grande successo che le apr\u00ec le porte di importanti teatri dell'area tedesca, quali la Staatsoper di Vienna, l'Opera di Berlino e di Amburgo.\nNel 1965 fece ritorno da protagonista al Met sostituendo Birgit Nilsson in \"Aida\" e iniziando una regolare presenza nel massimo teatro americano fino al 1978, in particolare nel repertorio italiano di soprano drammatico: oltre ad \"Aida\", \"Il trovatore\", \"Un ballo in maschera\", \"La forza del destino\", \"Andrea Ch\u00e9nier\", \"Cavalleria rusticana\", \"La Gioconda\" ed altre.\nOltre che al Met apparve negli altri principali teatri degli Stati Uniti (San Francisco, Philadelphia, Chicago) e ritorn\u00f2 in Europa nelle maggiori sedi: Royal Opera House di Londra, Opera di Parigi, la Scala, dove debutt\u00f2 nel 1972 in Aida; cant\u00f2 anche a Buenos Aires.\nCon gli anni ottanta dirad\u00f2 il ritmo degli impegni, apparendo per l'ultima volta al Met nel 1986, e ritirandosi dalle scene nel 1989, per iniziare un'intensa attivit\u00e0 di docente in numerose universit\u00e0 americane e presso il Mozarteum di Salisburgo."}
{"id": "3858989", "revid": "767487", "url": "https://it.wikipedia.org/wiki?curid=3858989", "title": "The City (film 1914)", "text": "The City \u00e8 un cortometraggio muto del 1914 diretto da Raymond B. West.\nProduzione.\nIl film fu prodotto dalla Kay-Bee Pictures.\nDistribuzione.\nDistribuito dalla Mutual, il film - un cortometraggio in due rulli - usc\u00ec nelle sale cinematografiche statunitensi il 17 luglio 1914."}
{"id": "3858991", "revid": "287204", "url": "https://it.wikipedia.org/wiki?curid=3858991", "title": "Gruppo Autaret-Ovarda", "text": "Il gruppo Autaret-Ovarda \u00e8 un massiccio montuoso che si trova in Piemonte e, per un breve tratto, in Savoia. Appartiene alla Catena Arnas-Ciamarella (e quindi alle Alpi di Lanzo e dell'Alta Moriana) nelle Alpi Graie.\nCaratteristiche.\nIl gruppo partendo dallo spartiacque principale si sviluppa verso est separando tra loro la Val d'Ala (a nord) dalla Valle di Vi\u00f9, e si esaurisce nei pressi di Germagnano alla confluenza dei due solchi vallivi.\nAl gruppo appartengono inoltre il tratto del confine italo-francese compreso tra il Colle d'Arnas e il colle dell'Autaret, che separa le Valli di Lanzo dalla Vanoise, nonch\u00e9 due brevi costoloni che si inoltrano uno in Valle dell'Arc (punta principale: Ouille de Favre), l'altro nella parte nord-occidentale della Valle di Vi\u00f9 (punta pi\u00f9 nota: Monte Lera).\nI due valichi sopra citati lo dividono rispettivamente dai vicini gruppi \"Bessanese-Albaron\" e \"del Rocciamelone\" (quest'ultimo nella Catena Rocciamelone-Charbonnel).\nRuotando in senso orario i limiti geografici sono: colle dell'Autaret (3.071\u00a0m), torrent de la Lombarde, ruisseau d'Arn\u00e9s, Colle d'Arnas (3.100\u00a0m), Stura di Ala, Stura di Lanzo, Stura di Vi\u00f9, colle Autaret.\nIdrograficamente la porzione italiana del gruppo fa parte del bacino della Stura di Lanzo mentre la parte francese, di estensione molto pi\u00f9 limitata, ricade nel bacino dell'Arc.\nClassificazione.\nLa SOIUSA definisce il Gruppo delle Levanne come gruppo alpino e vi attribuisce la seguente classificazione:\nSuddivisione.\nLa catena viene suddivisa in tre sottogruppi:\nI primi due sottogruppi sono separati tra loro dal Collarin d'Arnas (2.851\u00a0m), mentre il Passo Paschiet (2.435\u00a0m) separa tra loro il sottogruppo dell'Ovarda dalla cresta Ciorneva-Mont\u00f9-Marmottere.\nMontagne principali.\nLe montagne principali del gruppo sono:\nRifugi alpini.\nPer favorire l'escursionismo e la salita alle vette esiste a nord del Monte Lera il rifugio Cibrario (2.616\u00a0m) e sul versante nord della Torre d'Ovarda si trova il bivacco Gandolfo (2.301\u00a0m), del CAI di Lanzo.\nAlla base del versante francese del gruppo, alla confluenza tra il torrent de la Lombarde e il ruisseau d'Arn\u00e9s, \u00e8 invece presente il rifugio dell'Averole.\nSport invernali.\nNella parte settentrionale del gruppo, in comune di Ala di Stura, si trova una stazione sciistica in buona parte predisposta per l'innevamento artificiale. Tra Balme e il Pian della Mussa sono inoltre presenti piste per lo sci di fondo, sport che \u00e8 possibile praticare anche a Usseglio.\nProtezione della natura.\nIl versante francese del gruppo ricade nel Parco nazionale della Vanoise. Sul lato piemontese la zona compresa tra il Pian della Mussa e lo spartiacque che delimita la Val d'Ala \u00e8 inclusa nel Sito di Interesse Comunitario (SIC) della rete europea Natura 2000 \"Pian della Mussa\" (codice IT1110029)."}
{"id": "3858999", "revid": "767487", "url": "https://it.wikipedia.org/wiki?curid=3858999", "title": "Samuel Washington Woodhouse", "text": "Biografia.\nWoodhouse fu il medico e naturalista della spedizione guidata dal Capitano Lorenzo Sitgreaves, da San Antonio a San Diego; scopo della spedizione era valutare l'esistenza di una strada che attraverso il fiume Zuni giungesse al Pacifico. Lo stesso Woodhouse racconter\u00e0 l'impresa nel libro \"A Naturalist in Indian Territory: The Journal of S. W. Woodhouse, 1849-50\". Il rospo di Woodhouse (\"Bufo woodhousii\") deve a lui il nome."}
{"id": "3859002", "revid": "767487", "url": "https://it.wikipedia.org/wiki?curid=3859002", "title": "The Song Remains Insane", "text": "The Song Remains Insane \u00e8 un album dal vivo del gruppo alternative metal Soulfly, pubblicato nel 2005 in formato DVD. Il titolo \u00e8 un evidente citazione del famoso album dei Led Zeppelin \"The Song Remains the Same\"."}
{"id": "3859004", "revid": "767487", "url": "https://it.wikipedia.org/wiki?curid=3859004", "title": "Kinkaid Act", "text": "Il Kinkaid Act del 1904 (cap. 1801, 33 Stat. 547, 28 aprile 1904, 43 USC \u00a7 224) fu una legge statunitense che modific\u00f2 l'Homestead Act of 1862 in modo tale che una sezione pari a 1\u00a0km\u00b2 o 2,6\u00a0km\u00b2 di terreni non edificati potesse essere concessa in 37 contee settentrionali e occidentali del Nebraska. \nL'atto \u00e8 stato introdotto da Mos\u00e8 Kinkaid, rappresentante del 6\u00ba distretto congressuale del Nebraska. Fu tramutato in legge dal presidente Theodore Roosevelt il 28 aprile 1904 ed entr\u00f2 in vigore il 28 giugno dello stesso anno."}
{"id": "3859005", "revid": "6923", "url": "https://it.wikipedia.org/wiki?curid=3859005", "title": "Giovanni Raffaele (catapano)", "text": "Fu catapano d'Italia da settembre a dicembre 1046. Ha sostituito il catapano Eustazio Palatino.\nIl nuovo catapano arriva nel settembre 1046 a Bari, con delle truppe ausiliarie di Variaghi. Questi non sono ben accolti dai baresi, quindi Giovanni Raffaele decide di spostare il suo governatorato a Otranto.\nA ottobre fronteggia alcune scaramucce e Lecce e Ostuni sono favorevoli ai bizantini."}
{"id": "3859009", "revid": "188116", "url": "https://it.wikipedia.org/wiki?curid=3859009", "title": "BBCC", "text": ""}
{"id": "3859015", "revid": "228587", "url": "https://it.wikipedia.org/wiki?curid=3859015", "title": "Nucky Thompson", "text": "Enoch Malachi \"Nucky\" Thompson \u00e8 un personaggio immaginario dalla serie televisiva \"Boardwalk Empire - L'impero del crimine\" in onda sulla rete americana HBO e in Italia su Sky Cinema 1. Interpretato da Steve Buscemi, si basa sul politico Enoch L. Johnson. \nNucky \u00e8 impiegato come tesoriere di Atlantic City, ma in realt\u00e0 dietro il politico si nasconde un potente boss criminale che controlla l'intera regione.\nPrima stagione.\nLa serie si apre il 31 dicembre 1919, il giorno prima dell'entrata in vigore de proibizionismo. Lo si vede festeggiare con altri politici locali sulla quantit\u00e0 di soldi che ora potranno fare con il contrabbando di liquori. Nucky conduce i suoi affari dal piano superiore dell'Hotel Ritz e fa una fortuna sul contrabbando e altre attivit\u00e0 criminali che si svolgono nel suo territorio.\nNella prima stagione, Nucky \u00e8 assistito dal fratello pi\u00f9 giovane Eli, che lavora come sceriffo della contea, e da James \"Jimmy\" Darmody suo autista/guardia del corpo che Nucky considera come un figlio. Il loro rapporto \u00e8 conflittuale a causa di una rapina commessa su propria iniziativa (con complice un giovane Al Capone) che manda Nucky su tutte le furie.\nNucky vedovo da alcuni anni, inizia una relazione con Margareth Schroeder, una vedova che ricorsa a Nucky chiedendo aiuto perch\u00e9 stanca delle continue percosse da parte del marito. Dopo essersi sbarazzato del marito (Margareth ignora che l'ordine dell'omicidio provenga da Thomspon) Nucky si innamora di lei e dei suoi due bambini e vanno a vivere con lui. Durante la seconda stagione i due si sposano.\nMargaret \u00e8 spesso in conflitto perch\u00e9 anche essendo innamorata di Nucky, in fondo conosce la verit\u00e0 su di lui e sulle sue attivit\u00e0 criminali.\nSeconda stagione.\nNucky viene arrestato per frode elettorale e sospetta di un complotto ai suoi danni. Esce su cauzione, e inizia a indagare su chi lo abbia incastrato. Il suo ex protetto Jimmy Darmody, il Commodoro e suo fratello Eli progettano difatti un piano per potergli togliere Atlantic City con Jimmy che ambisce a boss della citt\u00e0. Nel frattempo arriva Esther Randolph, un nuovo assistente procuratore distrettuale con l'intento di poter mettere il tesoriere della citt\u00e0 dietro le sbarre, avvalendosi della testimonianza di Eli e delle indagini intraprese da Van Alden prima di lei. Nucky riesce a risolvere parte del problema fornendo ai federali delle prove dell'omicidio di Van Alden svoltosi un anno prima ai danni di un suo collega, poich\u00e9 corrotto dal boss, ed evita cos\u00ec la sua testimonianza al processo poich\u00e9 l'agente, avute le prove della sua colpevolezza, scappa e va a vivere a Cicero sotto falso nome. Sfugge ad un attentato in pieno giorno salvato dal suo maggiordomo Eddie Kessler e vola a Belfast per preparare la controffensiva a Jimmy. In Irlanda fornisce armi al posto di liquori che li rivende poi a met\u00e0 prezzo rispetto agli alcolici di Jimmy, effettuandone grossi ricavi. Jimmy intanto perde il controllo della situazione ad Atlantic City e tramite Chalky White fissa un armistizio con Nucky per poter risistemare le cose. L'accordo prevede l'assassinio da parte del giovane di un testimone chiave al processo di Nucky in cambio della consegna di Manny Horwitz, un macellaio ebreo che in precedenza aveva ucciso la moglie di Jimmy. Nucky accetta e giorni dopo esce indenne dal processo per via del patto preso con il ragazzo. Ci\u00f2 non basta a ristabilire la pace, e in base ad un nuovo appuntamento con lui per consegnargli Horwitz, Nucky uccide Jimmy sotto una pioggia a dirotto al Memorial War Atlantic. Infine prende accordi con Eli: due anni di carcere come risarcimento per aver complottato anch'egli contro di lui ed evitare cos\u00ec altre indagini a suo carico. Nucky provveder\u00e0 personalmente al sostentamento economico della sua famiglia.\nTerza stagione.\nNucky inaugura l'anno nuovo imponendo regole nuove ai suoi soci in affari: Arnold Rothstein sar\u00e0 il suo unico cliente per acquistare alcol. La cosa fa andare su tutte le furie Gyp Rosetti, un boss siciliano giunto alla sua festa di capodanno per acquistare i suoi alcolici e giunto nel New Jersey gli manda successivamente a monte i rifornimenti destinati a Rothstein. Nucky, che sta festeggiando il capodanno con la sua nuova amante non riesce ad intervenire. La mancata spedizione del carico scatena la reazione nervosa di Nucky che ordina ai suoi uomini di non passare pi\u00f9 al distributore di benzina sul confine e di raggiungere New York tagliando per vie secondarie. Ma Eli, da poco scontata la pena dal carcere e ora dedito allo scarico di liquori sotto il controllo di Mickey Doyle, fiuta odore di trappola. Nucky per\u00f2 non gli d\u00e0 ascolto. Deve fare i conti poi con Rothstein per il suo mancato arrivo di alcolici, con Margareth, che scopre la sua nuova relazione ed infine con Esther Randolf, l'aiuto procuratore distrettuale tornata alla carica per poterlo incastrare. Promuove in seguito Eli a suo assistente dopo aver scoperto grazie a lui che dietro il blocco dei liquori a New Jersey vi \u00e8 Gyp Rosetti, che nel frattempo prende accordi con Masseria per far guerra a Nucky e sottrargli la sua citt\u00e0. Sfuggito a un attentato ordito dal boss siciliano che manda a pezzi Babette, il suo locale, Nucky, stordito per l'esplosione e febbricitante, prepara l'offensiva, radunando tutti i suoi soci e mandando il suo autista, Owen Sleater, ad uccidere Masseria, morendo nel tentativo. I suoi soci in affari, tuttavia, con Rothstein su tutti, gli negano l'appoggio. L'unico socio che gli resta contro Rosetti resta Chalky, ove vi si reca dopo esser sfuggito ad un altro attentato per mano degli uomini di Gyp, con il suo maggiordomo Eddie gravemente ferito in una sparatoria. Chalky gli offre aiuto e convoca Samuel Crawford, il suo futuro genero, per poter estrarre la pallottola dal corpo del suo maggiordomo, ma alla fine della guerra contro Rosetti gli chiede come compenso il locale distrutto dall'attentato. Eli intanto vola a Chicago per ottenere, riuscendovi, l'appoggio di Al Capone. Chiusi dentro una fucina di legno i due Thompson preparano l'attacco definitivo a Rosetti ma devono vedersela con le frizioni vigenti tra i due gruppi di gangster che gli danno man forte, quello di Chalky da un lato, e quello di Al Capone dall'altro. \nNucky incarica Gilian di trattenere Rosetti nelle sue stanze del bordello e allo stesso tempo, riesce a convincere Joe Masseria a fargli ritirare l'appoggio. Poi Chalky, Al Capone ed i loro uomini tendono un'imboscata eliminando gli uomini di Masseria che rientravano a New York. Corrompe poi uno degli uomini pi\u00f9 fidati di Gyp per ucciderlo a patto di tener salva la propria vita. Nucky riesce cos\u00ec a riprendere Atlantic City ma non Margaret, che dice di no alla sua proposta di riprendere la loro relazione.\nQuarta stagione.\nNucky prende accordi di pace con Masseria e Rothstein e aiuta successivamente Chalky a risolvere il suo problema, dove per colpa dell'assassinio di un impresario di spettacolo per mano del suo aiutante, Dunn Purnsley, e del socio della vittima, si ritrova senza gente da poter esibire nel suo locale.\nVola poi a Tampa per affari legati a dei lotti di terreno, ma sentendo puzza di fregatura, vi rinuncia, per poi ripensarci e proporre l'affare a Rothstein. L\u00ec conosce Sally Wheet, una smaliziata barista con la quale intreccer\u00e0 una relazione. Torna ad Atlantic City, e dopo una serata passata a spennare Rothstein a poker, rinuncia a proporgli l'affare di Tampa per via della sua ossessione per la vittoria. Si fa avanti uno dei suoi protetti, Meyer Lansky, che accetta le condizioni di Nucky per poter entrare nell'affare.\nNel frattempo suo nipote Willy, studente del college viene arrestato per omicidio e Nucky smuove parte delle sue conoscenze per tirarlo fuori. Una volta rilasciato, il giovane lascia il college per lavorare su suo incarico nell'ufficio del sindaco, scatenando le ire del padre, suo fratello Eli.\nRitrova Sally a sorpresa nella sua citt\u00e0 e la incarica di controllare il suo carico di alcolici diretto fino a Tampa. Giunti a destinazione la barista, ormai donna di Nucky scopre che dentro le casse vi \u00e8 dell'eroina messa al suo interno grazie ad un accordo segreto tra il dr. Narcisse e Masseria. Nucky d\u00e0 dunque ragione a Chalky, che da tempo lo aveva allertato del pericolo e intrapreso una guerra contro chi la forniva, ossia Narcisse. Tuttavia si tira fuori dalla faida tra i due, dicendo a Chalky che la cessione del suo locale datagli alla fine della guerra con Gyp Rosetti, pareggia i conti dei favori resi. Gli presta comunque solidariet\u00e0 quando viene ferito durante un agguato da lui stesso iniziato ad Harlem, nonch\u00e9 ordinare al sindaco la sua fuga fuori citt\u00e0. Willy lo avvisa che il sindaco Bader, durante un'inaugurazione, si \u00e8 trattentuo per pi\u00f9 di un'ora con Narcisse. Nucky capisce che quest'ultimo ha in pugno anche il sindaco e non fa in tempo ad allertare Chalky del pericolo, che per\u00f2 riesce a salvarsi e trovare rifugio insieme a Daughter ad Havre De Grace, dove alloggia il suo vecchio mentore Oscar Boneau.\nAncora preda dei federali cerca di capire grazie ad una soffiata chi \u00e8 la talpa nella sua organizzazione, altri non \u00e8 che Eli. Da tempo pressato da Warren Knox, un federale senza scrupoli, Eli \u00e8 obbligato a collaborare per non veder arrestato suo figlio Willy con l'accusa di omicidio. Mentre \u00e8 a telefono con Sally, riceve la visita inaspettata in piena notte di Chalky, furioso per quanto avvenuto negli ultimi eventi. Convinto che per gli agguati che ha dovuto subire si sia messo d'accordo sottobanco con Narcisse, Nucky gli nega il vero e gli rassicura che entrambi vogliono la sua testa.\nIncarica dunque Richard Harrow di ucciderlo, a seguito di un favore resogli precedentemente, poi fa i conti con Eli ed il suo tradimento. Sta per uccidere il fratello, ormai giunto alla resa, interviene per\u00f2 Willy e Nucky desiste, lasciando Eli al suo destino e a sbrigarsela da solo con i federali. \nScappa infine a L'Havana con Sally assicurandosi di prendersi lui cura di Willy e della sua famiglia mentre Eli inizia a vivere clandestinamente a Chicago come esattore per conto di Al Capone.\nQuinta stagione.\nPassano sette anni e Nucky vive all'Avana con Sally e fa affari con la Bacardi Rum Company, ma vuole tornare ad Atlantic City, in un'America messa a tappeto dalla grande depressione. Ritrova Meyer Lansky e poi sfugge ad un attentato, salvato dalla sua nuova guardia del corpo Arquimedes.\nL'incontro con Lansky non gli sembra un caso e vola ad Atlantic per chiedere aiuto a Johnny Torrio, boss ormai ritiratosi per capire chi abbia voluto eliminarlo. Fa la conoscenza ed entra in affari con Joseph Kennedy, il padre del futuro presidente americano. Ritrova poi Margareth, citata in giudizio dalla vedova di Rothstein per aver firmato ordini su azioni da acquistare sul conto del marito, rimasto ancora aperto dopo la sua morte, ed effettuate dal suo principale, che una volta esaurito e finito in bancarotta si suicida. Nucky accetta perch\u00e9 la vedova di Rothstein sa che lui e Margareth sono ancora sposati, e si offre di aiutarla per non finire in pasto alla stampa. Arriva poi ad un appuntamento organizzato da Torrio con Maranzano, ma il vecchio boss non si presenta e per lo pi\u00f9 Nucky sfugge ad una sparatoria salvato anche stavolta da Arquimedes.\nCapisce che Torrio \u00e8 in combutta con Lansky e Luciano, boss in ascesa e minaccia di prendere le loro vite. Nel frattempo perde la fidanzata Sally durante una rivolta in pieno svolgimento all'Avana. Ritrova poi Chalky, sfuggito di recente al carcere forzato e gli offre soldi ed un posto dove alloggiare mentre la polizia gli \u00e8 alle costole. Da inoltre informazioni sulla sua famiglia, trasferitasi in un'altra citt\u00e0, ma nega di sapere dov'\u00e8 Narcisse. \nNucky si prepara dunque alla guerra contro Luciano e da il primo affondo facendo rapire Bugsy Siegel. Luciano a sua volta risponde sequestrando suo nipote William davanti al padre Eli, da poco rilasciato da un federale infiltrato nel clan di Al Capone con il quale collaborava per rubare al boss i libri contabili e metterlo alla sbarra. Eli giunge al capezzale del fratello spiegandogli l'accaduto ed insieme vanno da Lansky e Luciano per lo scambio dei due ostaggi. Nell'incontro, Siegel riesce a liberarsi facendo avere ancora a Luciano Willy come ostaggio. Nucky per il suo rilascio offre tutto quello che ha, pi\u00f9 la vita di Maranzano. Puntualmente un manipolo di suoi uomini spacciandosi per funzionari dell'agenzia delle entrate irrompe negli uffici del boss siciliano con Eli a dargli il colpo di grazia.\nNel riprendere le sue cose e lasciare la citt\u00e0 ormai in mano a Charlie Luciano, Nucky si rivede per l'ultima volta con Margareth, la quale ha risolto grazie a lui i problemi che aveva con la vedova di Rothstein, poi passa per l'ultima volta dal fratello, ormai disoccupato vivente in una monocamera, offrendogli dei soldi e consigliandolo di tornare da sua moglie June, malgrado l'avesse tradita con la moglie di Nelson Van Alden. Invia poi un fondo fiduciario per Gillian, in carcere da sette anni per via dell'omicidio di Roger, il suo ex amante, per quando verr\u00e0 rilasciata.\nInfine si imbatte in Joe Harper, un ragazzino gia visto in precedenti occasioni, che rivela il suo vero nome: Tommy Darmody, figlio di Jimmy e nipote di Gillian. Tommy gli spara tre colpi al petto, uccidendolo, prima di essere fermato da alcuni poliziotti. Nucky muore cos\u00ec, che vede una visione di se stesso pi\u00f9 giovane nuotare nell'oceano per la cattura di una moneta.\nAccoglienza.\nLa serie ha avuto un notevole successo anche per l'ottima interpretazione di Steve Buscemi che ha ricevuto una nomination agli Emmy Award 2011 e ha vinto un Golden Globe per il miglior attore in una serie drammatica e un Screen Actors Guild Award."}
{"id": "3859023", "revid": "767487", "url": "https://it.wikipedia.org/wiki?curid=3859023", "title": "For the Wearing of the Green", "text": "For the Wearing of the Green \u00e8 un cortometraggio muto del 1914 diretto da Raymond B. West.\nProduzione.\nIl film fu prodotto dalla Domino Film Company.\nDistribuzione.\nDistribuito dalla Mutual, il film usc\u00ec nelle sale cinematografiche degli Stati Uniti il 5 marzo 1914."}
{"id": "3859027", "revid": "767487", "url": "https://it.wikipedia.org/wiki?curid=3859027", "title": "\u00d3rbigo", "text": "L'\u00d3rbigo \u00e8 un fiume della Spagna nordoccidentale, un affluente dell'Esla che scorre nelle province di Le\u00f3n e Zamora, nella comunit\u00e0 autonoma della Castiglia e Le\u00f3n. Ha una lunghezza di 162\u00a0km e drena un bacino di 4.995\u00a0km\u00b2. Il suo letto d\u00e0 origine a una delle valli pi\u00f9 fertili della Spagna tanto per ricchezza di vegetazione che per le specie animali.\nGeografia.\nL'\u00d3rbigo nasce dall'unione dei fiumi Luna e Oma\u00f1a, nel paese di Santiago del Molinillo. Scorre da nord a sud nella provincia di Le\u00f3n e sfocia nel fiume Esla a valle della citt\u00e0 di Benavente.\nI principali affluenti dell'\u00d3rbigo sono:\nMenzione a parte merita la Presa Cerrajera, che devia temporaneamente una parte del corso dell'\u00d3rbigo.\nIl fiume \u00d3rbigo viene attraversato dal Cammino di Santiago nella localit\u00e0 di Hospital de \u00d3rbigo, in provincia di Le\u00f3n.\nIl fiume scorre nel territorio dei comuni di Cimanes del Tejar, Llamas de la Ribera, Carrizo, Turcia, Santa Marina del Rey, Benavides, Villares de \u00d3rbigo, Hospital de \u00d3rbigo, Bustillo del P\u00e1ramo, Villarejo de \u00d3rbigo, Villazala, San Crist\u00f3bal de la Polantera, Soto de la Vega, Regueras de Arriba, La Ba\u00f1eza, Cebrones del R\u00edo, Roperuelos del P\u00e1ramo, Quintana del Marco, Alija del Infantado e Pozuelo del P\u00e1ramo nella provincia di Le\u00f3n, di Coomonte, Maire de Castroponce, Fresno de la Polvorosa, Pobladura del Valle, Morales del Rey, La Torre del Valle, Villabr\u00e1zaro, Manganeses de la Polvorosa, Santa Cristina de la Polvorosa, Benavente, Villanueva de Azoague e Santa Colomba de las Monjas nella provincia di Zamora."}
{"id": "3859030", "revid": "287204", "url": "https://it.wikipedia.org/wiki?curid=3859030", "title": "Orbigo", "text": ""}
{"id": "3859031", "revid": "767487", "url": "https://it.wikipedia.org/wiki?curid=3859031", "title": "Il gatto selvaggio", "text": "Il gatto selvaggio \u00e8 un film del 1969 scritto e diretto da Andrea Frezza.\nCritica.\nTipico film sessantottesco, \u00e8 diretto con stile ellittico dall'autore, che costruisce un teorema politico sul legame fra violenza e rivoluzione. I titoli di testa propongono una delle istantanee pi\u00f9 celebri della guerra del Vietnam: l'esecuzione sommaria di un Viet Cong con un colpo di rivoltella alla testa da parte del capo della polizia di Saigon. Il film di Frezza \u00e8 riconducibile a un filone politicamente impegnato che quell'anno produsse opere come \"I dannati della terra\" di Valentino Orsini, \"L'alibi\" di Celi, Gassman e Lucignani, \"Capricci\" di Carmelo Bene, \"La caduta degli dei\" di Luchino Visconti, \"Dillinger \u00e8 morto\" di Marco Ferreri, \"Porcile\" di Pier Paolo Pasolini, \"Queimada\" di Gillo Pontecorvo, \"Sierra Maestra\" di Ansano Giannarelli, \"Sotto il segno dello scorpione\" dei fratelli Taviani e \"Diario di una schizofrenica\" di Nelo Risi."}
{"id": "3859044", "revid": "765341", "url": "https://it.wikipedia.org/wiki?curid=3859044", "title": "Controscarpa", "text": "La controscarpa \u00e8 la parete esterna del fossato, usato nelle fortificazioni, e si contrappone alla scarpa, parete interna (verso il forte) dello stesso fossato.\nSe il fossato \u00e8 costruito all'interno di una fortificazione si chiamano \"controscarpe\" entrambe le pareti del fossato stesso.\nGli attaccanti (se non avevano costruito un ponte sul fossato) dovevano discendere la controscarpa, attraversare il fossato e salire sulla scarpa.\nNelle fortificazioni permanenti la scarpa e la controscarpa potevano avere paramenti in pietra o laterizio. Nelle fortificazioni provvisorie la controscarpa poteva essere provvista di una palizzata posta ad angolo in modo da non dare copertura agli attaccanti, ma rendere pi\u00f9 difficili l'avanzata e la ritirata.\nSe un attaccante riusciva ad aprire una breccia nel muro poteva essere costruita, all'interno del muro, una \"cesura\" (un fossato o un semplice muro) al fine di impedire un attacco da parte di truppe votate alla morte: in questo caso la controscarpa \u00e8 il lato del fossato pi\u00f9 lontano dal muro sbrecciato e pi\u00f9 vicino al centro della fortificazione.\nIl termine \"scarpa\" in architettura ha la stessa etimologia della \"scarpa\" intesa come calzatura (dal francese \"escarp\"; cfr. l'inglese \"sharp\" col senso di acuto, tagliente, da latino \"scalpere\" in quanto la calzatura termina a punta) e quindi anche della \"scarpata\" cio\u00e8 il fronte in pendenza di una parete di una montagna. In questo caso indica la \"scarpata\" del fossato verso il muro della fortezza. La controscarpa le si oppone geometricamente al di l\u00e0 del fossato."}
{"id": "3859047", "revid": "767487", "url": "https://it.wikipedia.org/wiki?curid=3859047", "title": "The Heart of a Crook", "text": "The Heart of a Crook \u00e8 un cortometraggio muto del 1914 diretto da Raymond B. West.\nProduzione.\nIl film fu prodotto dalla Kay-Bee Pictures.\nDistribuzione.\nDistribuito dalla Mutual, il film - un cortometraggio in due bobine - usc\u00ec nelle sale cinematografiche degli Stati Uniti il 3 luglio 1914."}
{"id": "3859049", "revid": "71433", "url": "https://it.wikipedia.org/wiki?curid=3859049", "title": "Are You Afraid of the Dark?", "text": ""}
{"id": "3859058", "revid": "767487", "url": "https://it.wikipedia.org/wiki?curid=3859058", "title": "Widow Maloney's Faith", "text": "Widow Maloney's Faith \u00e8 un cortometraggio muto del 1913 diretto da Raymond B. West.\nProduzione.\nIl film fu prodotto da Thomas H. Ince per Domino Film Company.\nDistribuzione.\nDistribuito dalla Mutual, il film - un cortometraggio in due rulli - usc\u00ec nelle sale cinematografiche statunitensi il 30 ottobre 1913."}
{"id": "3859059", "revid": "278830", "url": "https://it.wikipedia.org/wiki?curid=3859059", "title": "Pentolaccia", "text": "La pentolaccia (o anche pignatta) \u00e8 un gioco tradizionale dove i giocatori bendati devono colpire e rompere con un bastone un contenitore appeso (in origine una pentola in terracotta chiamata \"pignatta\"), ripieno solitamente di dolcetti. \nTradizioni popolari.\nEsistono diverse varianti di questo gioco, diffuso sia nelle feste popolari che in ricorrenze liturgiche.\nA Ciminna tale gioco viene effettuato per le festivit\u00e0 minori (san Sebastiano, san Francesco di Paola, san Giuseppe..) con la variante che i partecipanti si presentano in groppa a un asinello.\nA Genova in particolare, ma anche nel resto della Liguria, si celebra nella prima domenica di Quaresima la festa della \"Pignatta\" (che in lingua genovese significa \"pentola\") e qui una o pi\u00f9 persone bendate e armate di bastone usano rompere una pentola di coccio o cartapesta sospesa ad alcuni metri di altezza, piena di dolci. L\u2019usanza antica deriva dalla festa medioevale di mezza Quaresima: in quel giorno i Genovesi si ritrovavano in piazza per \u201cprendere e battere la monaca\u201d, ovvero un fantoccio di cartapesta appeso ad un albero o un palo, raffigurante la Quaresima riempito di dolci, tipicamente frutta candita e pinoli confettati (esportati dai genovesi in tutta Europa dal XII secolo), che venivano poi mangiati una volta rotto il contenitore. Era considerato una parentesi nel digiuno quaresimale voluta dal popolo e permessa dalla Chiesa.\nIn Messico \u00e8 diffusa nella sua variante locale (\"pi\u00f1ata\"), nelle feste per bambini. \nA Casamassima, comune nella citt\u00e0 metropolitana di Bari, la tradizione della pentolaccia si \u00e8 trasformata in una grande festa di piazza con carri allegorici, sfilate carnevalesche e gruppi mascherati. Anche in questa occasione i bambini e gli adulti attendono trepidamente l'apertura della pentolaccia o pignatta."}
{"id": "3859062", "revid": "120312216", "url": "https://it.wikipedia.org/wiki?curid=3859062", "title": "Perla Francalanci", "text": "Da giovane studia danza e ginnastica ritmica. Al di fuori degli impegni nel mondo televisivo, insegna danza e lavora come coregrafa.\nDopo un inizio di carriera come modella nel 2001, nel 2002, a 19 anni, partecipa al concorso \"Miss Teen Ager - Ragazze spettacolo\" e nella finale svoltasi a Cortina d'Ampezzo si aggiudica il titolo di \"Miss Teen Ager Italia 2002\".\nNel febbraio 2004 partecipa come \"Notina\" al programma televisivo \"Sarabanda\" condotto da Enrico Papi su Italia 1 e a \"Beato tra le donne\", nell'edizione condotta da Massimo Giletti su Rai Uno, dove ricopre il ruolo della \"\"donna che non ride mai\": introdotta dai Carmina Burana di Carl Orff, entra in studio vestita con un aderente abito da sera, mantenendo il viso inespressivo, e sale su un piedistallo rialzato, dal basso del quale il concorrente di turno deve cercare, tramite dichiarazioni, di farla perlomeno sorridere (la sua entrata in scena e parti delle prove saranno nei mesi successivi pi\u00f9 volte riprese da \"Blob\"). Sempre nel 2003 realizza un calendario per la ditta di accessori moto e abbigliamento sportivo \"Ufo Plast\".\nNel 2004 \u00e8 nel corpo di ballo de \"L'imbroglione\" su Canale 5, condotto da Enrico Papi, e partecipa a Miss Italia, arrivando alla finale di Salsomaggiore Terme col titolo di \"Miss Cinema Lazio\". Successivamente, nella stessa stagione televisiva, \u00e8 nel corpo di ballo de \"I raccomandati\", programma in prima serata condotto da Carlo Conti su Rai Uno. Oltre a questo \u00e8 nei corpi di ballo di alcune serate di spettacolo successivamente trasmesse su reti nazionali (\"La notte dei campioni\", \"Baciami Versilia\", \"Gal\u00e0 dell'eredit\u00e0\", ecc...).\nAbbandonando momentaneamente le reti nazionali, partecipa a \"Trambusto\", un programma comico condotto da Gianluca Ansanelli e Gigi Garretta, trasmesso inizialmente dalla rete locale laziale Teleroma 56 e replicato da numerose televisioni locali e syndication fino alla copertura di quasi tutto il territorio nazionale: il programma ha un'impostazione molto simile a quella delle prime edizioni di Striscia la notizia, con la Francalanci che ricopre il ruolo della \"Hostess\", in pratica una velina singola, che, tramite alcuni stacchetti e scambi di battute con i conduttori, introduce i momenti del programma ed i collegamenti con i comici. Tuttavia le stesse parole delle canzoni degli stacchetti che esegue sono una presa in giro del ruolo delle vallette e veline nella televisione e del mondo del gossip che sovente le accompagna (\"saran belli gli ingegneri, i piloti e i caschi blu, ma col calcio, ma col calcio si guadagna assai di pi\u00f9\"\").. Nello stesso anno, al seguito del successo avuto da \"Trambusto\", la trasmissione \"Markette\" le dedica una puntata il 23 marzo. Il programma viene riproposto con alcune modifiche da Rai Uno nell'agosto dello stesso anno, sempre con la conduzione di Ansanelli (che \u00e8 anche coautore) e Garretta, la Francalanci come valletta e ballerina principale del ridotto corpo di ballo (non presente nella versione originale), la regia di Giancarlo Nicotra e il nome di \"Ride...Rai\", ma la trasmissione non prosegue dopo la puntata pilota.\nNel 2005 ha realizzato nuovamente il calendario (per l'anno 2006) della \"Ufo Plast\" ed \u00e8 stata valletta di \"Affari tuoi\", condotto da Pupo su Rai Uno e di \"Starflash\", condotto da Jerry Cal\u00e0 ed Elenoire Casalegno, oltre ad essere presente nel corpo di ballo di Cronache marziane su Canale 5.\nNel 2006 partecipa al reality-show \"Tv diari\" sulla rete All Music, senza tuttavia arrivare in finale e conduce, con Domenico Gareri, il programma sportivo \"Area di Rigore\" sul canale Sky 848. A fianco di Gareri negli anni condurr\u00e0 anche diverse manifestazioni legate al mondo della musica e della danza\nNell'estate 2007 \u00e8 nel corpo di ballo della trasmissione \"Stasera mi butto\", condotta da Caterina Balivo e Biagio Izzo su Rai Uno e nell'autunno \u00e8 nel corpo di ballo della nuova edizione 2007 di \"Ciao Darwin\" su Canale 5. Nello stesso anno \u00e8 anche una delle vallette dell'edizione 2007 del Telegatto.\nNella primavera del 2008 \u00e8 la prima ballerina del corpo di ballo dell'edizione di \"La sai l'ultima?\" condotta da Lorella Cuccarini, mentre l'anno seguente \u00e8 nel corpo di ballo di \"Tutti pazzi per la tele\", condotto da Antonella Clerici."}
{"id": "3859068", "revid": "228587", "url": "https://it.wikipedia.org/wiki?curid=3859068", "title": "Magyar Honv\u00e9ds\u00e9g", "text": "Le Forze armate ungheresi (in ungherese Magyar Honv\u00e9ds\u00e9g) sono l'insieme delle forze di difesa dell'Ungheria formate originalmente da Lajos Kossuth durante la Rivoluzione ungherese del 1848. Parteciparono alla prima guerra mondiale e anche alla Seconda guerra mondiale. Fecero parte del Patto di Varsavia fino al crollo dell'Unione Sovietica.\nStruttura.\nLe Forze armate ungheresi sono divise nei seguenti rami:"}
{"id": "3859069", "revid": "1573940", "url": "https://it.wikipedia.org/wiki?curid=3859069", "title": "Canariomys bravoi", "text": "Il ratto gigante di Tenerife (Canariomys bravoi) \u00e8 una specie estinta di roditori endemica dell'isola di Tenerife (Isole Canarie, Spagna).\nSono stati ritrovati resti fossili di questo animale praticamente in tutta l'isola, specialmente nei depositi e nelle grotte vulcaniche all'interno delle quali sono stati ritrovati i resti di altre specie, come lucertole giganti (\"Gallotia goliath\").\nI fossili risalgono all'epoca del Pliocene e del Pleistocene; il cranio era lungo circa 7 centimetri, cos\u00ec da raggiungere le dimensioni di un coniglio, molto pi\u00f9 grande rispetto ad altre specie di ratto europee.\nIl ratto gigante, come altre specie autoctone dell'arcipelago, si \u00e8 estinto sia a causa delle azioni degli esseri umani, sia per l'introduzione del gatto. Oggi, il Museo de la Naturaleza y el Hombre di Santa Cruz de Tenerife presenta diversi teschi e ossa fossili di questo animale, cos\u00ec come ricostruzioni fedeli della sua morfologia.\nUno studio scientifico pubblicato nel 2012 rispetto alla specie \"Canariomys bravoi\" con roditori arboricoli corrente come \"Phloeomys cumingi\", il ratto gigante dell'isola di Luzon nelle Filippine. Lo studio ha rivelato che tra le caratteristiche distintive di \"C. bravoi\" sono gli artigli che crescono quasi allo stesso modo nella anteriore e arti posteriori. Anche le gambe pi\u00f9 anteriori, posteriori evocano una forma intermedia tra ratti e murino arboree come \"Phloeomys\". \"Canariomys bravoi\" era un roditore forte e potentemente muscolosa in grado di muoversi su diversi substrati da terra agli alberi, e probabilmente aveva capacit\u00e0 di scavo."}
{"id": "3859075", "revid": "1543377", "url": "https://it.wikipedia.org/wiki?curid=3859075", "title": "Blackfriars Hall", "text": "Il Blackfriars Hall \u00e8 la pi\u00f9 antica delle \"Permanent Private Halls\" dell'Universit\u00e0 di Oxford. Fondato nel 1221, fu temporaneamente chiuso sia come convento domenicano che come centro studi, per poi essere riaperto nel XX secolo."}
{"id": "3859076", "revid": "767487", "url": "https://it.wikipedia.org/wiki?curid=3859076", "title": "The Circle of Fate", "text": "The Circle of Fate \u00e8 un cortometraggio muto del 1914 diretto da Raymond B. West.\nProduzione.\nIl film fu prodotto dalla Kay-Bee Pictures.\nDistribuzione.\nDistribuito dalla Mutual Film, il film - un cortometraggio in due bobine - usc\u00ec nelle sale cinematografiche USA il 16 gennaio 1914."}
{"id": "3859079", "revid": "729019", "url": "https://it.wikipedia.org/wiki?curid=3859079", "title": "Miles classiarius", "text": "Il miles classiarius o classicus era il fante che faceva parte della marina militare romana (dal latino \"Classis\" = flotta). In questa voce \u00e8 trattata la vita del marinaio-soldato dell'antica Roma dal momento del suo reclutamento al congedo, ed \u00e8 analizzato il complesso evolversi dell'armamento dall'epoca monarchica alla crisi dell'impero.\nPeriodo alto-imperiale (30 a.C.-284).\nOrganizzazione.\nA partire da Augusto, in seguito alla battaglia di Azio, l'intera marina militare romana fu riorganizzata ed il \"miles classiarius\" fu posto sotto il comando del suo capitano di nave, in questo caso il \"centurio classiarius\". Tra i miles vi erano poi i cosiddetti \"immunes\", i quali erano esentati dai servizi pi\u00f9 duri della vita militare, similmente a quanto accadeva nella legione romana.\nArruolamento.\nIl compito di reclutare nuovi uomini era diventato prerogativa dell'imperatore a partire da Augusto tramite una serie di funzionari; in precedenza questo compito era svolto personalmente dai consoli. I funzionari addetti al reclutamento si chiamavano \"conquisitores\". Nelle provincie senatorie i \"conquisitores\" erano di rango senatorio, nelle provincie imperiali di ordine equestre. L'arruolamento era aperto a tutti i maschi, liberi, non ancora cittadini romani (quindi \"peregrini\"), che avessero compiuto il diciassettesimo anno di et\u00e0 e che non avessero compiuto reati. Prima di diventare recluta si era sottoposti a un esame (\"probatio\") che verificasse i requisiti sia fisici che intellettuali (conoscenza del latino e, per alcuni, saper scrivere e fare conti).\nIl servizio durava 26 anni (contro i 20 dei legionari ed i 25 degli \"auxilia\"). ). Dal III secolo fu aumentato fino a 28 anni di ferma. Al momento del congedo (\"Honesta missio\") ai marinai era data una liquidazione, dei terreni e di solito anche la cittadinanza concessa, essendo gli stessi nella condizione di \"peregrini\" al momento dell'arruolamento. Il matrimonio era invece permesso loro, solo al termine del servizio attivo permanente.\nTrattamento economico.\nAll'epoca di Augusto la paga era versata in tre rate quadrimestrali, chiamate \"stipendia\". Alla paga, come sempre, andavano sottratti il vitto e il vestiario. Parte dello \"stipendium\" poteva essere custodito in un fondo comune.\nQui sotto trovate una tabella che cerca di riassumere, sulla base dei calcoli effettuati da alcuni studiosi moderni e dei pochi elementi letterari dell'epoca, oltre ad una limitata documentazione archeologico-epigrafica giunta fino a noi:\nArmamento.\nIl \"miles classiarius\" indossava una tunica normalmente di colore bruno-ferroso o blu mare. Si aggiunga che:\nSi aggiunga che secondo Cassio Dione Cocceiano, normalmente i \"milites classiarii\" disponevano di un armamento pi\u00f9 \"leggero\" rispetto al normale legionario romano (almeno al tempo di Ottaviano), sebbene vi fossero anche \"milites\" equipaggiati in modo \"pesante\".\nElmo Montefortino (V-I secolo a.C.).\nIntorno alla fine del V secolo si introdusse un nuovo tipo di elmo di provenienza celtica (chiamato Montefortino dal nome di una necropoli vicina ad Ancona), che venne utilizzato fino al I secolo a.C.\nPresentava un coppo allungato, che garantiva maggiore resistenza ai colpi dall'alto. Nella parte pi\u00f9 alta dell'elmo era collocato un \"apex\" (a volte fabbricato a parte e poi aggiunto, oppure fuso con l'intero coppo), sul quale si inserivano delle piume, con lo scopo di far sembrare pi\u00f9 alti i soldati all'occhio del nemico. L'elmo Montefortino fu catalogato dal Robinson con sei lettere (A, B, C, D, E, F) alle quali corrispondono sei tipologie diverse. Nei modelli \u00e8 assente un rinforzo frontale e il paranuca \u00e8 solo accennato. I modelli pi\u00f9 recenti assomigliavano molto ai coevi elmi Coolus. Questo elmo fu utilizzato dai \"classiarii\" del periodo augusteo, come \u00e8 possibile vedere nelle rappresentazioni di lapidi, sarcofagi del periodo.\nArmi per l'assalto delle navi avversarie.\nI soldati utilizzavano normalmente come armi per l'arrembaggio, oltre a quelle tipiche navali come arpioni, anche frecce, dardi, giavellotti e fionde. Una volta poi lanciati i ponti sulle navi avversarie, i pi\u00f9 coraggiosi si lanciavano in un combattimento con le spade, in un corpo a corpo.\nTra le armi tipicamente navali ricordiamo le stanghe, le falci e le bipenni:\nPeriodo tardo-imperiale (285-476).\nArruolamento.\nIl reclutamento avveniva, come per il legionario romano, o su base volontaria, o tramite la coscrizione fiscale, probabilmente introdotta da Diocleziano, oppure tramite reclutamento obbligatorio. La coscrizione fiscale consisteva nell'obbligo dei proprietari terrieri di fornire le reclute privandosi di alcuni braccianti; nel caso non ci fosse la necessit\u00e0 di nuovi uomini il reclutamento fiscale veniva commutato in una sorta di tassa corrispondente al prezzo della recluta. Erano esenti dal reclutamento fiscale i senatori e in seguito anche altre categorie influenti nella societ\u00e0. Il reclutamento obbligatorio era destinato ai gruppi barbari, chiamati \"laeti\", stanziati all'interno dell'Impero con l'obbiettivo di ripopolare alcuni territori abbandonati e, per ereditariet\u00e0 dei mestieri, ai figli di ex militari, che per\u00f2 godevano di privilegi dovuti alla carriera dei propri padri. Con il passare dei secoli l'ingresso nell'impero di gruppi barbari fu visto come l'occasione per acquisire nuove reclute. L'esercito quindi svolse un grande ruolo nella romanizzazione dei barbari: la loro integrazione era talmente forte che potevano intraprendere la stessa carriera dei propri colleghi romani. La politica di integrazione perseguita tra il III e il IV secolo rese inutile a partire dal regno di Costantino un documento che concedesse formalmente la cittadinanza ai veterani barbari poich\u00e9 questi erano gi\u00e0 perfettamente romanizzati.\nTrattamento economico.\nOltre al normale versamento in tre rate quadrimestrali dello \"stipendium\", i miles classiarii iniziarono a essere pagati con distribuzione, chiamata \"annona\", di beni alimentari, vestiti e armi."}
{"id": "3859080", "revid": "729019", "url": "https://it.wikipedia.org/wiki?curid=3859080", "title": "Stazione di Athy", "text": "La stazione di Athy \u00e8 una stazione ferroviaria che fornisce servizio a Athy, contea di Kildare, Irlanda. Attualmente la linea che vi passa \u00e8 la Dublino-Waterford. La stazione \u00e8 dotata di due binari, a differenza della linea che ne possiede uno solo. Il binario 1 \u00e8 vicino alla struttura, al parcheggio e all'entrata per pedoni. Il binario due \u00e8 utilizzato solo in caso di coincidenze. A causa della enorme crescita della cittadina di Athy, la stazione ha incrementato di molto il numero degli usufruenti. Nel 2007 fu allungata la banchina per consentire l'accesso a treni pi\u00f9 lunghi, mentre nel 2008 la costruzione della stazione \u00e8 stata ristrutturata. La stazione fu aperta il 4 agosto 1846 e chiusa al traffico di merci il 6 settembre 1976."}
{"id": "3859083", "revid": "6923", "url": "https://it.wikipedia.org/wiki?curid=3859083", "title": "Corsa nei sacchi", "text": "La corsa nei sacchi \u00e8 un particolare tipo di corsa dove i partecipanti devono avanzare con le gambe infilate, e spesso legate, all'interno di un sacco, procedendo quindi con dei saltelli. Vince chi attraversa per primo il traguardo.\nSpesso queste corse vengono organizzate per i bambini, ma questo sport \u00e8 praticabile anche dagli adulti. Pur non essendo uno sport olimpico, ai Giochi Olimpici Estivi del 1904 si tenne una gara di corsa nei sacchi.\nNon esiste alcuna organizzazione che raccolga i partecipanti a tale disciplina.\nRecord.\nLa pi\u00f9 veloce corsa nei sacchi da 100 metri \u00e8 di 26,22 secondi ed \u00e8 stata raggiunta da Stephen Wildish (Regno Unito) a Swindon, Regno Unito, il 27 ottobre 2017. Stephen detiene anche il record mondiale per la corsa nei sacchi da 200 metri, ha completato la distanza in un tempo di 64,19 secondi il 17 agosto 2018."}
{"id": "3859088", "revid": "729019", "url": "https://it.wikipedia.org/wiki?curid=3859088", "title": "Stazione di Carlow", "text": "La stazione di Carlow \u00e8 una stazione ferroviaria che fornisce servizio a Carlow, contea di Carlow, Irlanda. Attualmente la linea che vi passa \u00e8 la Dublino-Waterford. La stazione \u00e8 dotata di due binari, a differenza della linea che ne possiede uno solo. Tuttavia il secondo binario, accessibile tramite un ponte pedonale, \u00e8 utilizzato solo in caso di coincidenze. La stazione fu aperta il 4 agosto 1846 e chiusa al traffico di merci il 9 giugno 1976."}
{"id": "3859089", "revid": "767487", "url": "https://it.wikipedia.org/wiki?curid=3859089", "title": "The Defaulter", "text": "The Defaulter \u00e8 un cortometraggio muto del 1914 diretto da Raymond B. West.\nProduzione.\nIl film fu prodotto dalla Domino Film Company\nDistribuzione.\nDistribuito dalla Mutual, il film - un cortometraggio in due bobine - usc\u00ec nelle sale cinematografiche degli Stati Uniti il 20 agosto 1914."}
{"id": "3859090", "revid": "38120", "url": "https://it.wikipedia.org/wiki?curid=3859090", "title": "Marcello Callo", "text": ""}
{"id": "3859098", "revid": "782150", "url": "https://it.wikipedia.org/wiki?curid=3859098", "title": "Guglielmo di Poitiers (cronista)", "text": "Nato da influente famiglia normanna, dopo aver intrapreso il mestiere delle armi Guglielmo studi\u00f2 a Poitiers; entr\u00f2 quindi a far parte del clero. Al ritorno in Normandia divenne cappellano del duca di Normandia Guglielmo II, e arcidiacono di Lisieux, facendosi apprezzare in quanto a padronanza delle lingue classiche e delle scienze. Nella breve biografia che Orderico Vitale gli ha dedicato nella sua \"Historia ecclesiastica\", lodandone lo stile, sappiamo che Guglielmo componeva anche versi di un certo pregio; sua sorella era badessa dell'abbazia di Saint-L\u00e9ger de Pr\u00e9aux.\nLe \"Gesta Guillelmi\".\nGuglielmo di Poitiers scrisse in latino, in uno stile pretenzioso ed anticheggiante ad imitazione di Sallustio, un'agiografia del duca, le \"Gesta Guillelmi II ducis Normannorum\", redatta tra il 1073 e il 1074. Come fonti impieg\u00f2 Dudone di San Quintino, opere annalistiche non giunteci, resoconti orali e memorie personali.\nLa parte conservata, ossia quella centrale dell'opera, l'inizio e la fine essendo andati perduti, copre il periodo tra il 1047 e il 1068. Bench\u00e9 poco affidabili per ci\u00f2 che concerne le questioni inglesi, le \"Gesta Guillelmi\" ci forniscono dettagli sulla vita di Guglielmo il Conquistatore: vi troviamo infatti una descrizione dettagliata dei preparativi per la conquista dell'Inghilterra, della battaglia di Hastings, e delle conseguenze di quest'ultima. Orderico Vitale si serv\u00ec del lavoro di Guglielmo per il suo contributo alle \"Gesta Normannorum Ducum\"; le \"Gesta Guillelmi\" sono indicate tra le probabili fonti su cui si basarono i creatori dell'arazzo di Bayeux.\nL'edizione pi\u00f9 antica che ci \u00e8 giunta risale al XVII secolo, opera di Andr\u00e9 Duchesne, il quale si bas\u00f2 sull'unico manoscritto allora esistente, in seguito perduto."}
{"id": "3859099", "revid": "729019", "url": "https://it.wikipedia.org/wiki?curid=3859099", "title": "Stazione di Muine Bheag", "text": "La stazione di Muine Bheag \u00e8 una stazione ferroviaria che fornisce servizio a Muine Bheag, contea di Carlow, Irlanda. Attualmente la linea che vi passa \u00e8 la Dublino-Waterford. La stazione \u00e8 dotata di due binari, a differenza della linea che ne possiede uno solo. Tuttavia il secondo binario, accessibile tramite un ponte pedonale, \u00e8 utilizzato solo in caso di coincidenze. La stazione fu aperta il 24 luglio 1848 e chiusa al traffico di merci il 6 settembre 1976."}
{"id": "3859100", "revid": "56620", "url": "https://it.wikipedia.org/wiki?curid=3859100", "title": "Guillaume de Poitiers", "text": ""}
{"id": "3859109", "revid": "729019", "url": "https://it.wikipedia.org/wiki?curid=3859109", "title": "Stazione di Kilkenny", "text": "La stazione di Kilkenny \u00e8 una stazione ferroviaria che fornisce servizio a Kilkenny, contea di Kilkenny, Irlanda. Attualmente la linea che vi passa \u00e8 la Dublino-Waterford. La stazione \u00e8 dotata di due binari, a differenza della linea che ne possiede uno solo. La stazione fu aperta il 12 maggio 1848 e ribattezzata MacDonagh il 10 aprile 1966, per commemorare Thomas MacDonagh, un patriota leader della Rivolta di Pasqua e giustiziato nel 1916, dopo la soppressione della rivolta stessa. \nServizi.\nNel 2011 vennero aggiunte scale all'estremit\u00e0 settentrionale di entrambi i binari. Questo consente un accesso pi\u00f9 facile al binario 2, visto che il ponte pedonale \u00e8 piuttosto difficile da risalire durante i giorni freddi. Questa soluzione \u00e8 simile a quella adottata anche dalla stazione di Howth.\nLe linee dei bus sono fornite dalla Bus \u00c9ireann ( linee 007 e 073)."}
{"id": "3859117", "revid": "729019", "url": "https://it.wikipedia.org/wiki?curid=3859117", "title": "Isola di Ryka\u010dev", "text": "L'isola di Ryka\u010dev (in russo \u041e\u0441\u0442\u0440\u043e\u0432 \u0420\u044b\u043a\u0430\u0447\u0435\u0432\u0430, \"ostrov Ryka\u010deva\") \u00e8 un'isola russa nel mare di Kara.\nAmministrativamente fa parte del distretto di Tajmyr del Territorio di Krasnojarsk, nel Circondario federale della Siberia.\nGeografia.\nL'isola si trova a sud-sud-ovest dalla penisola di Pallas (\u043f\u043e\u043b\u0443\u043e\u0441\u0442\u0440\u043e\u0432 \u041f\u0430\u043b\u043b\u0430\u0441\u0430, \"poluostrov Pallasa\"), che \u00e8 parte della penisola Zarja, circa 2,5\u00a0km a sud di capo Schilling (\u043c\u044b\u0441 \u0428\u0438\u043b\u043b\u0438\u043d\u0433\u0430), davanti all'imboccatura del golfo di Middendorff (\u0437\u0430\u043b\u0438\u0432 \u041c\u0438\u0434\u0434\u0435\u043d\u0434\u043e\u0440\u0444\u0430).\nL'isola di Ryka\u010dev ha una forma irregolare, frastagliata, con baie e promontori; \u00e8 lunga circa 9\u00a0km e larga 5\u00a0km; ha un'altezza massima di 25\u00a0m. Sulla costa meridionale si trova la baia Skrytaja (\u0431\u0443\u0445\u0442\u0430 \u0421\u043a\u0440\u044b\u0442\u0430\u044f) con un'isola senza nome. La sua punta settentrionale \u00e8 capo Sidorov (\u043c\u044b\u0441 \u0421\u0438\u0434\u043e\u0440\u043e\u0432\u0430), ad ovest c'\u00e8 capo \u0160okal'skij (\u043c\u044b\u0441 \u0428\u043e\u043a\u0430\u043b\u044c\u0441\u043a\u043e\u0433\u043e), a sud capo Zelenyj (\u043c\u044b\u0441 \u0417\u0435\u043b\u0435\u043d\u044b\u0439) e a est capo Pos'et (\u043c\u044b\u0441 \u041f\u043e\u0441\u044c\u0435\u0442\u0430).\nL'isola \u00e8 cos\u00ec chiamata in onore del meteorologo e accademico russo Michail Aleksandrovi\u010d Ryka\u010dev, presidente del dipartimento tecnico aeronautico della societ\u00e0 GFO (\u0413\u043b\u0430\u0432\u043d\u0430\u044f \u0444\u0438\u0437\u0438\u0447\u0435\u0441\u043a\u0430\u044f \u043e\u0431\u0441\u0435\u0440\u0432\u0430\u0442\u043e\u0440\u0438\u044f, \"Glabnaja Fizi\u010deskaja Observatorija\")."}
{"id": "3859121", "revid": "1613185", "url": "https://it.wikipedia.org/wiki?curid=3859121", "title": "Barbabl\u00f9 (romanzo)", "text": "Barbabl\u00f9 (\"Bluebeard\") \u00e8 un romanzo scritto nel 1987 dallo scrittore statunitense Kurt Vonnegut.\nIl sottotitolo del libro \u00e8 \"Autobiografia di Rabo Karabekian\" ed in effetti si tratta di un romanzo narrato in prima persona dal protagonista, che racconta sia la propria autobiografia sia il diario dell'estate 1987.\nTrama.\nI genitori di Rabo sono due armeni, scappati dal proprio paese nel 1916 per sfuggire al genocidio e morti senza essersi mai integrati nel paese adottivo, gli Stati Uniti. Rabo, vedovo della seconda moglie, era stato abbandonato in precedenza dalla prima che se n'era andata con i due figli, accusandolo di perdersi dietro alle velleit\u00e0 di pittore e marcante d'arte anzich\u00e9 cercare un lavoro sicuro. Rabo vive in una grande villa a Long Island; sulla spiaggia prospiciente incontra Circe Berman, vicina di casa e vedova, di ventotto anni pi\u00f9 giovane; i due instaurano una relazione. \"Non v'\u00e8 nulla di erotico nella nostra relazione. Io ho ventotto anni pi\u00f9 della signora Berman e sono diventato troppo brutto perch\u00e9 alcuno, tranne un cane, mi ami\".\nRabo aveva abbandonato Sant'Ignacio all'et\u00e0 di diciassette anni per lavorare a New York per un artista grafico di origini armene, Dan Gregory (Gregorian). Dopo tre anni viene cacciato per aver allacciato una relazione con la sua assistente e compagna Marilee Kemp. Rabo conduce quindi un'esistenza difficile fra le ambizioni artistiche e la necessit\u00e0 di condurre una vita in grado di sostenere la prima famiglia che ha costituito.\nCassata l'ambizione di diventare un artista, a causa dell'uso errato di una vernice speciale che provoca la rovina di tutta le sue opere, Rabo si trova a diventare un fortunato mercante d'arte, grazie alla frequentazione dell'ambiente degli artisti che hanno dato vita all'Espressionismo astratto.\nCirce Berman modifica l'esistenza dell'anziano Rabo, rendendola pi\u00f9 aperta: rimane tuttavia una parte che Rabo non intende condividere, ossia il contenuto del suo studio, un magazzino lungo e stretto detto \"il patataio.\" Nessuno dovrebbe entrarci fino alla morte di Rabo, secondo le sue intenzioni.\nAl termine dell'estate passata con la Berman, per\u00f2, Rabo decide di vincere le proprie paure \".. \u00e8 l'ultima cosa che ho da dare al mondo.. Non voglio essere presente, quando la gente dir\u00e0 se vale o meno.\" Conduce quindi la Berman nel capannone e le mostra il contenuto: un dipinto alto duecentosettanta centimetri e lungo ventun metri e mezzo.\nIl quadro, intitolato \u2018'Adesso tocca alle donne'\u2019, riproduce una vallata verde in primavera con i ritratti in varie dimensioni di 5219 persone e rappresenta il luogo dove si trovava lo stesso Rabo il giorno in cui fin\u00ec la seconda guerra mondiale. Rabo \u00e8 in grado di raccontare una piccola biografia di tutte le persone rappresentate.\nDate la perfezione tecnica e l'emozione che permeano l'opera, essa sar\u00e0 l'attrattiva di quello che diventer\u00e0 un museo pubblico, riconciliando Rabo con la propria ambizione sconfitta per gran parte della vita."}
{"id": "3859126", "revid": "88740", "url": "https://it.wikipedia.org/wiki?curid=3859126", "title": "Bizzozero (disambigua)", "text": ""}
{"id": "3859129", "revid": "287204", "url": "https://it.wikipedia.org/wiki?curid=3859129", "title": "Kimon", "text": "Kimon fu attivo nella monetazione di Siracusa nel periodo 415 - 400 a.C. Fa parte del ristretto numero di incisori di conii dell'antichit\u00e0 di cui si conosce il nome, tramandato dalla firma sulle monete. Forse esiste anche un altro incisore di conii con lo stesso nome, attivo a Himera verso la met\u00e0 del V secolo a.C. Il dubbio nasce sulla corretta lettura di una firma presente su un decadracma di Himera. Evans sostiene che questa \u00e8 la lettura corretta e che non sarebbe lo stesso Cimone di Siracusa ma potrebbe essere un suo antenato. Anche Forrer sostiene queste due opinioni di Evans, basandosi sulla sua autorit\u00e0.\nBiografia.\nCimone fu il creatore della decadracma coniata a Siracusa dopo la battaglia dell'Asinaro e il primo incisore di conii a mostrare di fronte la testa di Aretusa, che caratterizza la monetazione di Siracusa. Ha lasciato la sua firma su molti conii. Nella firma, come in altri dettagli, ha mostrato le sue capacit\u00e0 di lavorare su particolari minuti.\nLa sua firma, nella prima serie di decadramma, \u00e8 posta nel dritto, nella piccola barra che unisce i cavalli, al centro della quadriga. Al rovescio la firma, \"KIM\", \u00e8 posta sulla fascia (\"apyx\", o \"apice\") che fissa i capelli della dea. Nei conii successivi si trova anche il nome per esteso inciso sull'addome di un delfino.\nAnche nei conii con la vista frontale di Aretusa, ha messo la firma sulla fascia che tiene i capelli della dea. In questo caso la testa della divinit\u00e0 fu incisa sul conio del diritto, dato che c'erano state le precedenti esperienze dei coni di Eukleidas, che si erano rotti a causa della maggiore usura che si ha nei conii del rovescio.\nNello stesso periodo Kimon cre\u00f2 il conio per la prima moneta d'oro di Siracusa, dal valore di 100 litre. Il conio era firmato con una semplice K, con KI o con \"KIM\". Poco tempo dopo la creazione dei conii per le monete d'oro fu affidata a Euainetos, e Kimon in seguito si occup\u00f2 anche delle monete di minor valore, che per\u00f2 non sono tutte firmate.\nCimone ha usato particolarmente, nei suoi ritratti di dee, la plasticit\u00e0, che gli era possibile grazie allo spessore del tondello, specie nella rappresentazione frontale di Aretusa. In questo conio Kimon usa i mezzi pi\u00f9 delicati, per creare i suoi effetti, come i capelli svolazzanti, tra cui nuotano i delfini. \u00c8 evidente l'associazione di questi effetti con il vento e il mare. La quadriga invece \u00e8 in piena velocit\u00e0 e ottiene un effetto molto dinamico. Una novit\u00e0 \u00e8 la rappresentazione di un carro a quattro, che impegna una curva, sormontata da una Nike in volo, e con l'auriga con i capelli svolazzanti dietro di lui.\nCimone ha vissuto a Siracusa in un momento in cui la citt\u00e0 aveva particolare successo. Nel 413 a.C. infatti Siracusa riusc\u00ec a sconfiggere gli Ateniesi nel proprio porto. Le caratteristiche del decadracma e anche l'emissione per la prima volta della monete d'oro sono collegati a questa vittoria. A differenza di Euainetos e Phrygillos, Kimon ha lavorato esclusivamente per le monete di Siracusa. \nQui, grazie alle condizioni esterne, ha potuto esprimere pienamente le sue capacit\u00e0. Le sue creazioni non solo fanno parte delle migliori opere della monetazione greca; i suoi conii monetari si collocano nel massimo livello dell'arte greca dell'ultimo quarto del V secolo a.C."}
{"id": "3859131", "revid": "729019", "url": "https://it.wikipedia.org/wiki?curid=3859131", "title": "Stazione di Thomastown", "text": "La stazione di Thomastown \u00e8 una stazione ferroviaria che fornisce servizio a Thomastown, contea di Kilkenny, Irlanda. Attualmente la linea che vi passa \u00e8 la Dublino-Waterford. La stazione \u00e8 dotata di un solo binario e non presenta biglietterie a sportello o automatiche, pertanto la maggior parte dei viaggiatori deve comprare il biglietto direttamente dal capotreno. Fu aperta il 12 maggio 1848 ed \u00e8 controllata dal Comando Centralizzato del Traffico."}
{"id": "3859133", "revid": "767487", "url": "https://it.wikipedia.org/wiki?curid=3859133", "title": "Nicol\u00f2 Consolini", "text": "Carriera.\nClub.\nCresce nelle giovanili del Bologna, dove conquista il titolo nel Campionato Allievi Nazionali nella stagione 2000-2001.\nNon trova spazio in prima squadra, e l'esperienza nella squadra della sua citt\u00e0 si conclude con una sola presenza in Coppa Italia.\nNella stagione 2004-2005 passa al , dove contribuisce alla scalata dalla Serie C2 alla Serie B, categoria alla quale la societ\u00e0 emiliana non aveva partecipato in precedenza. Al termine della stagione 2011-2012 rimane svincolato.\nIl 28 dicembre 2012 viene presentato dalla nuova societ\u00e0 che lo tessera fino alla fine della stagione 2012-2013.\nDopo 20 presenze, il 30 maggio 2013 rinnova il contratto fino al 30 giugno 2014 con il ."}
{"id": "3859135", "revid": "11190", "url": "https://it.wikipedia.org/wiki?curid=3859135", "title": "Apractognosia", "text": ""}
{"id": "3859137", "revid": "359348", "url": "https://it.wikipedia.org/wiki?curid=3859137", "title": "Casa Broglia", "text": "La Casa Broglia, nota anche come ex \"Albergo Corona Grossa\" (\"C\u00e0 'd Mons\u00f9 Breuja\" o \"Oberge dla Coron-a Gr\u00f2ssa\" in piemontese), \u00e8 un edificio storico di Torino. \nDi grande valore documentario, rappresenta una delle rare testimonianze dell'epoca medievale della citt\u00e0.\nStoria.\nNotizie certe dell'edificio (casa forte) si hanno da una denuncia catastale del 1323 a nome di Pietro Broglia, della famiglia medioevale Broglia dei Gribaldenghi di Chieri, nobile famiglia chierese. Nel XIX sc. fu acquistata dai Tavella di Fiumet (v.Casa Tavella, Museo di Torino) che di seguito adibirono l'immobile ad albergo, noto come \"Hospicium (consorzio fra i nobili) Signi Coron\u00e6\" . La sua posizione strategica, poco distante dal castello (fu scuderia dei principi d`Acaja), dalla piazza delle Erbe e dal vicino Duomo, ne fece un importante riferimento del cuore economico della Torino medievale; su uno degli angoli dell'edificio si suppone venissero infatti affissi gli ordini e i bandi cittadini.\nDai documenti catastali si desume che l'edificio disponeva di locali adibiti a scuderia, nonch\u00e9 la possibilit\u00e0 di offrire vitto e alloggio con un idoneo corredo da letto. Queste, per l'epoca, erano preziose caratteristiche che distinguevano il noto \"Hospicium Signi Coron\u00e6\" da una semplice e malsana locanda. Secondo notizie e documenti dell'epoca, l'albergo fu sede adeguata per ospitare abitualmente delegati e ambasciatori in visita presso la corte sabauda. L'attivit\u00e0 ricettiva fu costante e si hanno notizie dell'\"Albergo Corona Grossa\" fino alla met\u00e0 del XIX secolo.\nNel 1880 l'edificio fu interessato da un intervento di restauro compreso nell'ampio progetto di recupero di Riccardo Brayda. Dall'inizio del novecento l'edificio fu propriet\u00e0 della famiglia Enrico (Enrico Serafino vini &amp; spumanti) e fu riconvertito ad uso residenziale nei piani superiori e le arcate sottostanti chiuse da ampie vetrate, destinandole ad ospitare attivit\u00e0 commerciali.\nDescrizione.\nAttentamente restaurata a fine Ottocento, \"Casa Broglia\" conserva ancora l'impianto del XVI secolo ed \u00e8 caratterizzata dalla posizione angolare, che ripartisce la facciata principale in tre prospetti. Sviluppato su quattro piani fuori terra, l'edificio presenta ampie arcate a sesto acuto ribassato al piano stradale, testimonianza della vocazione prettamente commerciale della struttura. I relativi piani sono scanditi da pronunciate cornici marcapiano in cotto e, sul prospetto centrale, troneggiano le ampie finestre a crociera, riccamente decorate dalle eleganti modanature. Perduta la planimetria originaria dell'albergo, l'edificio fu convertito ad uso abitativo ma il primo piano conserva ancora il soffitto ligneo originale, come accertato dal Brayda. Sopra il portale d'ingresso si pu\u00f2 notare una ricca cornice in cotto che, con tutta probabilit\u00e0, conteneva una pittura quattrocentesca irrimediabilmente perduta nel XIX secolo."}
{"id": "3859138", "revid": "110157", "url": "https://it.wikipedia.org/wiki?curid=3859138", "title": "Tazovskij rajon", "text": "Il Tazovskij rajon \u00e8 un \"rajon\" (\"distretto\") del circondario autonomo Jamalo-Nenec, nella Russia siberiana."}
{"id": "3859139", "revid": "1305772", "url": "https://it.wikipedia.org/wiki?curid=3859139", "title": "Jamalskij rajon", "text": "Lo Jamalskij rajon \u00e8 un \"rajon\" (\"distretto\") del circondario autonomo Jamalo-Nenec, nella Russia siberiana."}
{"id": "3859142", "revid": "773636", "url": "https://it.wikipedia.org/wiki?curid=3859142", "title": "CRAN", "text": ""}
{"id": "3859144", "revid": "76963", "url": "https://it.wikipedia.org/wiki?curid=3859144", "title": "Harvey Atkin", "text": "Biografia.\nPrimi anni.\nFin da piccolo \u00e8 stato esposto a molte cose che hanno creato il suo destino. Suo nonno, un immigrato dalla Russia, istru\u00ec il suo giovane nipote in lingua yiddish. Atkin sostiene, oggi, che il nonno \u00e8 ancora una grande importanza per lui. Lui e i suoi genitori hanno vissuto con il nonno diversi anni, per poi trasferirsi quando il nonno mor\u00ec.\nIl padre di Atkin ha svolto un ruolo altrettanto importante nell'educazione del figlio. Fu lui a insegnare ad Atkin tutto sul mondo degli affari. Tuttavia, a scuola, Atkin veniva definito il \"pagliaccio della classe\". A causa di queste continue pagliacciate, Atkin fu invitato a far parte del club dramma della scuola. Riusc\u00ec a vincere un premio per il miglior attore in un festival teatrale, che lo spinse verso la sua carriera. Un periodo di lavoro in un campo estivo per le arti dello spettacolo lo ha anche aiutato nella scelta della sua carriera.\nCarriera.\nHarvey ha doppiato Sam in \"\" e Bowser nella serie televisiva \"Super Mario\". Ha anche doppiato Mr. Mushnik in \"Little Shop\", ispirato al film \"La piccola bottega degli orrori\". Ha interpretato il sergente Ronald Coleman nella serie televisiva \"Cagney &amp; Lacey\" e Morty nel film \"Polpette\".\nHarvey Atkin ha partecipato alla serie televisiva Law &amp; Order: Special Victims Unit e doppia Leon e Buy Bonds Israele in spot pubblicitari in Canada. Fece anche un cameo interpretando l'autista di un autobus nel film \"Atlantic City, USA\" ed \u00e8 la voce di Morty nella serie televisiva \"Jacob Due-Due\".\nHa fatto una comparsa, nel 2010, interpretando un rabbino nella serie televisiva \"18 a vita\"."}
{"id": "3859147", "revid": "767487", "url": "https://it.wikipedia.org/wiki?curid=3859147", "title": "Johnny Otis", "text": "Il suo repertorio \u00e8 stato ampio ed ha riguardato diversi generi musicali: rhythm and blues, blues e jump blues, jazz, gospel, rock &amp; roll, doo-wop, soul e funk.\nHa inciso per varie etichette discografiche. La sua canzone pi\u00f9 nota \u00e8 stata \"Willie and the Hand Jive\", del 1958, presentata al \"Johnny Otis Show\".\n\u00c8 altres\u00ec noto per le sue notevoli capacit\u00e0 di talent scout (ha lanciato artisti come Esther Phillips, Etta James e Big Mama Thornton).\nNel 2000 il suo nome \u00e8 stato iscritto nella Blues Hall of Fame.\nBiografia.\nFigura eclettica di talent scout, disc jockey, compositore, arrangiatore, bandleader e produttore discografico, come polistrumentista \u00e8 stato vibrafonista, batterista, percussionista, pianista, produttore teatrale.\nHa svolto anche attivit\u00e0 di pastore ed \u00e8 stato soprannominato il \"Padrino del Rhythm and blues\".\nFiglio di emigrati dalla Grecia (il padre Alexander J. Veliotes alternava l'attivit\u00e0 di droghiere a quella di scaricatore di porto sulla Mare Island; la madre, Irene Kiskakes, era pittrice), \u00e8 fratello maggiore di Nicholas A. Veliotes, gi\u00e0 ambasciatore USA in Giordania dal 1978 al 1981 e poi in Egitto dal 1984 al 1986.\nRicordato per la scelta di svolgere la sua attivit\u00e0 di musicista all'interno della comunit\u00e0 afro-americana, ha riaffermato la sua volont\u00e0 di essere vicino al popolo di colore nel suo scritto del 1968, con prefazione di George Lipsitz, \"Listen to the Lambs\" (University of Minnesota Press. ISBN 978-0-8166-6531-0).\n\u00c8 padre del musicista Shuggie Otis."}
{"id": "3859148", "revid": "729019", "url": "https://it.wikipedia.org/wiki?curid=3859148", "title": "Stazione di Waterford", "text": "La stazione di Plunkett \u00e8 una stazione ferroviaria che fornisce servizio a Waterford, contea di Waterford, Irlanda. Attualmente la linea che vi passa \u00e8 la Dublino-Waterford. La stazione \u00e8 dotata di quattro binari, a differenza della linea che ne possiede uno solo. La stazione fu aperta il 26 agosto 1864 e ribattezzata Plunkett il 10 aprile 1966, per commemorare Joseph Plunkett, un patriota leader della Rivolta di Pasqua e giustiziato nel 1916, dopo la soppressione della rivolta stessa. \nLa linea per Rosslare, operante fino al 18 settembre 2010, fu chiusa per essere sostituita dalla linea 370 della Bus \u00c9ireann. A onor del vero va sottolineato come la fermata per il bus non si trovi vicino alla stazione ma a molti minuti di cammino. "}
{"id": "3859149", "revid": "2173588", "url": "https://it.wikipedia.org/wiki?curid=3859149", "title": "Tellururo di bismuto", "text": "Il tellururo di bismuto (Bi2Te3) \u00e8 un composto di bismuto e tellurio, che si presenta come polvere dal colore grigio. Il bismuto \u00e8 allo stato di ossidazione +3. \n\u00c8 un semiconduttore che, quando \u00e8 in lega con antimonio o selenio \u00e8 un efficiente materiale termoelettrico per la refrigerazione o la generazione portatile di energia. \nNel tellururo di bismuto sono stati osservati stati superficiali topologicamente protetti.\nPropriet\u00e0 termoelettriche.\nIl tellururo di bismuto \u00e8 un semiconduttore stratificato a stretto passaggio avente la cella unitaria trigonale. La struttura delle bande di valenza e conduzione pu\u00f2 essere descritta con un modello pluri-ellissoidale avente 6 ellissoidi a energia costante che sono centrati sui piani di riflessione. Il Bi2Te3 si sfalda facilmente lungo l'asse trigonale, a causa del legame di Van der Waals tra atomi di tellurio adiacenti. Per questo, i materiali a base di tellururo di bismuto che sono utilizzati per la generazione di energia elettrica o applicazioni di raffreddamento devono essere policristallini. Inoltre, il coefficiente Seebeck del Bi2Te3 in massa si compensa attorno alla temperatura ambiente, obbligando ad utilizzare, per i dispositivi di generazione di energia, materiali che siano leghe di bismuto, antimonio, tellurio e selenio.\nRecentemente, i ricercatori hanno tentato di migliorare l'efficienza dei materiali a base di Bi2Te3 creando strutture in cui una o pi\u00f9 dimensioni sono ridotte, come i nanofili o film sottili. \nIn una di queste ricerche si \u00e8 dimostrato che il tellururo di bismuto di tipo n ha un coefficiente di Seebeck (voltaggio per differenza di temperatura unitaria) aumentato di \u2212287 \u03bcV/K a 54\u00a0\u00b0C. Comunque si deve considerare che il coefficiente di Seebeck e la conduttivit\u00e0 elettrica hanno un compromesso: a un maggiore coefficiente di Seebeck corrisponde una diminuita concentrazione di carrier e una diminuita conduttivit\u00e0 elettrica.\nIn un altro caso, i ricercatori riportano che il tellururo di bismuto ha elevata conduttivit\u00e0 elettrica, pari a 1,1\u00d7105 S\u00b7m/m2 con una conduttivit\u00e0 termica di reticolo molto bassa, pari a 1,20 W/(m2\u00b7K), similare a quella del vetro.\nOccorrenza.\n La forma minerale moderatamente rara del Bi2Te3 \u00e8 la tellurobismuthite. Ci sono molti tellururi di bismuto naturali, che differiscono per la stechiometria, come anche composti del sistema Bi-Te-S-(Se), come ad esempio Bi2Te2S (tetradimite)."}
{"id": "3859151", "revid": "1442080", "url": "https://it.wikipedia.org/wiki?curid=3859151", "title": "Philadelphia Lawyer", "text": "Philadelphia Lawyer \u00e8 un brano musicale folk di Woody Guthrie, pubblicato nel 1937. Racconta di un avvocato divorzista di Philadelphia, che viene ucciso con una pistola da un marito geloso \u00c8 la versione folk della lawyer joke. \u00c8 conosciuta anche con il titolo di \"Reno Blues\"."}
{"id": "3859158", "revid": "287204", "url": "https://it.wikipedia.org/wiki?curid=3859158", "title": "Jan Wils", "text": "Fu tra i fondatori del movimento De Stijl (neoplasticismo) risultando tra i firmatari del manifesto del 1918.\nTuttavia la sua opera rivela anche l'influenza della cosiddetta Scuola di Amsterdam, la corrente influenzata da Berlage, la personalit\u00e0 pi\u00f9 importante dell'architettura olandese di inizio secolo e soprattutto di Frank Lloyd Wright. Le opere degli anni '20 e '30 di Wils sono infatti caratterizzate dalla presenza di elementi stilistici riferibili all'architetto americano.\nTra le sue opere pi\u00f9 conosciute lo stadio Olimpico di Amsterdam (1928).\nFu attivo anche nei decenni del dopoguerra anche se la sua opera di questo periodo rimase piuttosto nell'ombra."}
{"id": "3859161", "revid": "767487", "url": "https://it.wikipedia.org/wiki?curid=3859161", "title": "The Great Sacrifice", "text": "The Great Sacrifice \u00e8 un cortometraggio muto del 1913 diretto da Raymond B. West al suo esordio nella regia.\nProduzione.\nIl film fu prodotto dalla Kay-Bee Pictures\nDistribuzione.\nDistribuito dalla Mutual Film, il film - un cortometraggio in due bobine - usc\u00ec nelle sale cinematografiche acronimo il 3 gennaio 1913."}
{"id": "3859163", "revid": "767487", "url": "https://it.wikipedia.org/wiki?curid=3859163", "title": "Amboy (Washington)", "text": "Amboy \u00e8 un census-designated place (CDP), nella contea di Clark, negli Stati Uniti. Al censimento del 2010 contava 2.085 abitanti.\nGeografia fisica.\nSecondo l'United States Census Bureau, il CDP ha un'area totale di 14,3 miglia quadrate (37,1\u00a0km\u00b2), di cui, 14.3 miglia quadrate (37,1\u00a0km\u00b2) di esso \u00e8 terra e 0.04 miglia quadrate (0,1\u00a0km\u00b2) di esso (0,14%) \u00e8 l'acqua.\nSociet\u00e0.\nEvoluzione demografica.\nA partire dal censimento del 2000, c'erano 2.085 persone, 633 famiglie, e 529 famiglie che risiedono nel CDP. La densit\u00e0 della popolazione \u00e8 stata 145,7 persone per miglio quadrato (56.3/km\u00b2). Ci sono stati 658 unit\u00e0 abitative ad una densit\u00e0 media di 46.0/sq mi (17.8/km\u00b2). Il trucco razziale della CDP era del 95,78% di bianchi, dello 0,43% di afroamericani, dell'1,25% di nativi americani, dello 0,29% asiatici, dello 0,19% Islander pacifico, dello 0,77% da altre razze e dell'1,29% da due o pi\u00f9 corse.\nCi sono state 633 famiglie da cui il 45,2% hanno avuti bambini sotto l'et\u00e0 di 18 che vivono con loro, 74,1% erano coppia di sposi che vivono insieme, il 5,5% ha un capofamiglia femminile senza il presente del marito e del 16,3% erano non-famiglie. 12,5% di tutte le famiglie si sono composti degli individui e il 4,3% ha qualcuno che vive da solo chi era 65 anni o pi\u00f9 vecchi. Il formato medio della famiglia era 3.29 e le dimensioni della famiglia media era 3,61.\nNel CDP la distribuzione per et\u00e0 della popolazione mostra il 36,3% sotto l'et\u00e0 di 18 anni, il 7,3% che ha un'et\u00e0 compresa tra i 18 e i 24 anni, il 28,1% che ha tra i 25 e i 44 anni, il 20,8% che ha un'et\u00e0 compresa tra i 45 e i 64 anni e il 7,5% delle persone aveva un'et\u00e0 maggiore ai 65 anni di et\u00e0. L'et\u00e0 mediana era di 31 anni. Per ogni 100 femmine ci sono 99,7 maschi. Per ogni 100 femmine di et\u00e0 18 e oltre, c'erano 103,4 maschi.\nIl reddito mediano per una famiglia nel CDP era $ 50.896 ed il reddito mediano per una famiglia era $ 52.170. I maschi hanno avuti un reddito mediano di $ 41.535 contro $ 22.128 per le femmine. Il reddito pro capite per il CDP erano $ 16.973. Circa il 6,5% delle famiglie e il 6,5% della popolazione erano sotto la soglia di povert\u00e0, di cui 9,2% di quelli sotto i 18 anni e nessuno di quelli invecchiano 65 o pi\u00f9."}
{"id": "3859165", "revid": "684805", "url": "https://it.wikipedia.org/wiki?curid=3859165", "title": "Meccanismo anaerobico alattacido", "text": ""}
{"id": "3859170", "revid": "684805", "url": "https://it.wikipedia.org/wiki?curid=3859170", "title": "Meccanismo anaerobico lattacido", "text": ""}
{"id": "3859171", "revid": "684805", "url": "https://it.wikipedia.org/wiki?curid=3859171", "title": "Meccanismo aerobico", "text": ""}
{"id": "3859178", "revid": "729019", "url": "https://it.wikipedia.org/wiki?curid=3859178", "title": "Suter Racing Technology", "text": "La Suter Racing Technology \u00e8 un costruttore svizzero di parti per motociclette.\nDal 2010 partecipa al motomondiale come costruttore nella classe Moto2 e dal 2012 anche nelle classi MotoGP e Moto3.\nStoria.\nL'azienda viene fondata nel 2002 dal pilota motociclistico Eskil Suter e dal fratello Simon, e fa parte del gruppo \"SUTEC\", le cui altre sussidiarie si occupano anche di motori per aeroplani, sistemi per motori ibridi ed energie rinnovabili.\nPer quanto riguarda l'impegno nel motomondiale, il primo progetto degno di nota risale al 1998, quando Eskil Suter nelle vesti di ingegnere responsabile del team Muz aggiorna e sviluppa il telaio della ELF 500 ROC ripresentandola con il nome di Muz Weber 500. Lo stesso Suter corse otto gran premi della stagione 1998 in sostituzione del pilota titolare, Doriano Romboni, infortunatosi dopo le prime due gare.\nSuccessivamente la Suter si \u00e8 occupata della progettazione e dello sviluppo di un motore di cilindrata 990cm\u00b3 a tre cilindri in linea per la Petronas FP1, moto che ha partecipato al campionato mondiale superbike dal 2003 al 2006.\nDal 2004 al 2006 ha collaborato con la Kawasaki nello sviluppo della ZX-RR di MotoGP, in particolare per quanto riguarda il sistema di iniezione elettronica drive by wire.\nNel 2005 ha prodotto alcune parti del telaio, tra cui il forcellone, per la Fantic R250 che ha disputato il motomondiale nella classe 250.\nTra il 2006 e il 2007 la Suter ha preso parte al progetto del telaio della Ilmor X3, motocicletta da 800cc di cilindrata che avrebbe dovuto correre stabilmente nella classe MotoGP ma che ha preso parte soltanto a poche gare per problemi di natura economica.\nNel 2010, con l'introduzione della classe Moto2, la Suter si \u00e8 presentata in qualit\u00e0 di costruttore fornendo la propria moto, la Suter MMX, a diverse squadre, risultando la moto con la presenza numericamente maggiore in pista; in quell'anno si \u00e8 aggiudicata il campionato costruttori, con quattro vittorie all'attivo. Nel 2011 si \u00e8 verificata una situazione analoga, con la vittoria del mondiale relativo ai costruttori, questa volta con 11 vittorie, anche se come il primo anno il campione del mondo tra i piloti non era alla guida di una Suter.\nOltre a prendere parte al motomondiale, la stessa moto \u00e8 presente nel Campionato spagnolo, sempre nella classe Moto2; nel 2011, grazie all'apporto di punti dei primi piloti classificati, la Suter ha ottenuto la vittoria tra le case costruttrici.\nNel 2012 oltre alla Moto2 estende le proprie forniture anche nelle altre due classi, in MotoGP producendo una moto equipaggiata da un motore BMW, la \"MMX1\", portata in gara dal team Forward Racing secondo il regolamento CRT, e nella classe Moto3 con la MMX3 motorizzata Honda."}
{"id": "3859181", "revid": "46619118", "url": "https://it.wikipedia.org/wiki?curid=3859181", "title": "Suter", "text": ""}
{"id": "3859188", "revid": "256896", "url": "https://it.wikipedia.org/wiki?curid=3859188", "title": "Rukwa Region", "text": ""}
{"id": "3859197", "revid": "1657536", "url": "https://it.wikipedia.org/wiki?curid=3859197", "title": "Elemento di risposta all'ormone", "text": "Un elemento di risposta all'ormone (HRE) \u00e8 una breve sequenza di DNA all'interno del promotore di un gene che \u00e8 in grado di legare uno specifico complesso recettore-ormone e di conseguenza regolare la trascrizione di una determinata proteina.\nLa sequenza \u00e8 pi\u00f9 comunemente una coppia di ripetizioni invertite separate da tre nucleotidi, che indica anche che il recettore si lega come dimero. Il legame del complesso recettore-ormone con HRE recluta coattivatori per la RNA-pol II. Le sequenze di DNA, che fanno parte del HRE, possono differire per ampiezza, sequenza, posizione, numero di geni che regolano e ciascun ormone ne riconosce una specifica, influenzando pertanto l'espressione genica. Le mutazioni a carico di HRE portano a perdita di attivit\u00e0 ormonale."}
{"id": "3859204", "revid": "1924342", "url": "https://it.wikipedia.org/wiki?curid=3859204", "title": "Casa del Pingone", "text": "La Casa del Pingone (in piemontese: \"C\u00e0 'd Mons\u00f9 Pingon\") \u00e8 un edificio storico di Torino.\nPrende nome da Filiberto Pingone, storico di corte del duca Emanuele Filiberto di Savoia, nonch\u00e9 autore dell'opera \"Inclytorum Saxonae Sabaudiaeque principum arbor gentilizia\".\nStoria.\nL'edificio risale al XV secolo e fu l'abitazione di Emanuele Filiberto Pingone. Egli, originario di Chamb\u00e9ry, studi\u00f2 Legge presso l'Universit\u00e0 di Padova e prest\u00f2 la sua carriera al servizio della corte sabauda, trasferendosi in questa casa. Divenuto ambasciatore a Nizza su volere del duca Emanuele Filiberto di Savoia, divenne uno dei maggiori genealogisti di corte. Rimaneggiata pi\u00f9 volte tra Seicento e Settecento, la \"Casa del Pingone\" \u00e8 stata ampliata inglobando una torre medievale preesistente.\nDopo secoli di degrado, \u00e8 stata restaurata nel 2000. Dal 2016 ospita l'IQOS Embassy, luogo dedicato alla vendita e presentazione del dispositivo elettronico \"IQOS\".\nDescrizione.\nL'edificio, sviluppato su quattro piani fuori terra, sorge a ridosso di piazza IV Marzo, a poca distanza dagli edifici medievali pi\u00f9 noti della citt\u00e0 e di fronte al Duomo e alla Porta Palatina.\nDall'aspetto modesto, esso conserva l'unica torre medievale ancora visibile a Torino, anche se ormai completamente mimetizzata e sormontata dalla successiva copertura; di essa si pu\u00f2 ancora distinguere la merlatura ghibellina inglobata nella struttura muraria. Tracce di finestre a crociera di epoca cinquecentesca sono ancora riscontrabili sul prospetto affacciato su \"via Porta Palatina\".\nL'ultimo piano \u00e8 caratterizzato da un lungo loggiato scandito da archi a tutto sesto, mentre gli interni conservano ancora apprezzabili soffitti lignei fittamente decorati e pitture murali con grottesche. Il restauro del 2000 ha riproposto la colorazione originaria delle facciate, identificandola in un carminio acceso."}
{"id": "3859206", "revid": "108012244", "url": "https://it.wikipedia.org/wiki?curid=3859206", "title": "Antonio Arias Fernandez", "text": "Si inser\u00ec nella pittura cinquecentesca spagnola, non disdegnando pale d'altare e ritratti."}
