{"id": "3783882", "revid": "767487", "url": "https://it.wikipedia.org/wiki?curid=3783882", "title": "Juraj Halen\u00e1r", "text": "In carriera ha giocato per le tre societ\u00e0 di Bratislava: l'Inter, l'Artmedia e lo Slovan, vincendo 10 titoli nazionali. Tra il novembre 2007 e il febbraio 2008 ha giocato per la Nazionale slovacca ed \u00e8 stato in sporadiche occasioni il capitano dello Slovan.\nBiografia.\nIl 30 giugno 2018, due giorni dopo il suo trentacinquesimo compleanno, viene trovato morto suicida nella foresta di Vrakunsk\u00fd nei pressi di Bratislava.\nCaratteristiche tecniche.\nSeconda punta polivalente, poteva adattarsi anche ai ruoli di trequartista o interno di centrocampo, schierato anche come centravanti, ala su entrambe le fasce o mediano. Prolifico realizzatore, fu anche un buon assist-man.\nCarriera.\nClub.\nInter Bratislava.\nIl 12 ottobre 2004 firma la sua prima rete stagionale realizzando il gol bandiera contro il Petrzalka (1-3). Il 15 giugno 2005 mette a segno la sua unica doppietta in stagione contro lo Zilina: sul parziale di 4-1, riapre il match riportando il punteggio sul 4-3 ma negli ultimi 20' gli avversari dilagano raggiungendo il 7-3 finale. A fine anno conta 12 gol e 8 assist in 34 incontri di campionato (media di 0,35 reti a partita).\nIl 16 luglio 2005 marca una doppietta alla prima giornata di campionato a Ruzomberok (1-2): saranno i suoi ultimi gol con la maglia dell'Inter Bratislava prima del trasferimento all'Artmedia.\nPetr\u017ealka.\nNell'estate del 2005 l'Artmedia ne acquista il cartellino dall'Inter Bratislava in cambio di .\nDebutta con la nuova maglia il 23 luglio 2005 contro il Nitra (1-0). Fa il suo esordio nelle competizioni UEFA per club il 10 agosto seguente: dopo aver escluso Kairat Almaty (4-3) e i pi\u00f9 quotati scozzesi del Celtic (andata vinta 5-0 a Bratislava, ritorno perso 4-0 a Glasgow), gli slovacchi affrontano il Partizan in Champions League e Halen\u00e1r parte titolare senza incidere (0-0). Il ritorno, conclusosi 0-0 anche ai tempi supplementari, \u00e8 deciso ai calci di rigore: Halen\u00e1r realizza il suo penalty e l'Artmedia passa alla fase a gironi della Champions per la prima volta nella sua storia. Il 9 settembre successivo segna il suo primo gol stagionale nella sfida contro l'Futbalov\u00fd Klub AS Tren\u010d\u00edn (3-0). Due settimane pi\u00f9 tardi, alla decima giornata mette a segno una doppietta ai danni dello Spartak Trnava (1-3). Il 30 novembre seguente realizza altre due reti contro la sua ex Inter Bratislava (7-1). Termina la stagione segnando 8 gol in 39 incontri tra competizioni nazionali e internazionali: il 15 febbraio 2006 esordisce anche in Coppa UEFA, contro il Levski Sofia (0-1).\nIl 13 luglio 2006 gioca il suo primo incontro stagionale in Coppa UEFA, contro il WIT Georgia Tbilisi (2-0). Il 20 agosto seguente decide la sfida contro lo Zilina (3-2), siglando il suo primo gol in campionato al 90' e regalando i tre punti all'Artmedia. 4 giorni dopo apre le marcature nella partita di Coppa UEFA vinta 2-3 a Minsk, contro la Dinamo. Chiude anticipatamente la stagione: 19 presenze e 6 reti.\nNella stagione seguente si scatena: segna doppiette contro Zlat\u00e9 Moravce (5-0), Spartak Trnava (3-1), Zlate Moravce (1-3) e Slovan Bratislava (2-1). in campionato, siglando 16 realizzazioni in 24 turni e sfiorando il titolo di capocannoniere per una rete; inoltre va in gol per sette giornate consecutive, tra l'ottava e la quattordicesima. A fine stagione consegue il double campionato-coppa. Inizia la stagione 2008-2009 con la maglia dell'Artmedia, giocando 9 incontri e segnando 2 gol: una in Champions, al Tampere United (4-2) e una in campionato contro il Nitra (1-2): entra negli ultimi 15' e risolve il match all'84'.\nTotalizza 93 presenze e 30 gol con l'Artmedia, alla media di 1 gol ogni 3 partite.\nSlovan Bratislava.\nNel settembre 2008 si trasferisce allo Slovan Bratislava. Il 20 settembre seguente esordisce con lo Slovan giocando contro il Tatran Presov (4-1), segnando una doppietta. Il 4 aprile 2009 realizza la sua prima tripletta in carriera nell'incontro di campionato sul Dukla Banska Bystrica (5-0). Conclude la sua prima stagione allo Slovan con 23 presenze e 9 gol, contribuendo al successo in campionato; vince anche la Supercoppa slovacca 2009, battendo 2-0 il Kosice.\nIl 10 luglio 2009, alla prima giornata, segna una rete al Senica (3-0). 11 giorni dopo firma una doppietta allo Zrinjski Mostar (4-0), incontro valido per il secondo turno preliminare di Champions. Il 20 agosto fa il suo debutto nell'UEFA Europa League, calcisticamente erede della Coppa UEFA, in una sconfitta netta inflitta dall' (5-0). Nel corso del torneo slovacco realizza un paio di doppiette contro Dukla Bansk\u00e1 Bystrica (3-0) e Nitra (2-1), terminando il campionato con 11 marcature in 21 turni. A fine stagione vince la Coppa di Slovacchia infliggendo un tennistico 6-0 allo Spartak Trnava ma perde la Supercoppa contro lo Zilina ai calci di rigore (4-2, 1-1 dopo i supplementari). Salta praticamente tutta la stagione 2010-2011: 12 presenze, 3 gol (doppietta al Dubnica il 26 settembre 2010, incontro terminato 6-1) e 6 assist. Vince il double campionato-coppa, gi\u00e0 ottenuto ai tempi dell'Artmedia nella stagione 2007-2008.\nIl 23 luglio 2011, alla seconda giornata, torna in gol segnando al Senica (3-2). Durante l'annata realizza due doppiette contro Zilina (2-1) e Dukla Banska Bystrica (3-2), firmando una tripletta contro il FK DAC 1904 Dunajsk\u00e1 Streda (2-3), contribuendo in modo essenziale alla rimonta dello Slovan, che dopo aver subito due gol in 2' a inizio ripresa, conquista i tre punti grazie al tris di Halen\u00e1r che arriva in poco pi\u00f9 di un quarto d'ora. Segna 16 gol in 38 incontri stagionali.\nDal 2012 il suo rendimento comincia a calare sensibilmente. Il primo settembre 2012 realizza la sua prima rete stagionale al Ruzomberok (2-1). In campionato segna due doppiette contro il Nitra (5-2, segna la prima e l'ultima marcatura del match) e contro il Tatran Presov (5-0). A fine stagione conta 8 realizzazioni in 31 giornate di campionato. Il 17 luglio 2013, entrato al 75' nella partita di Champions League contro il Ludogorec (2-1), sigla due reti in 3' tra l'87' e il 90', ribaltando il punteggio da 0-1 a 2-1 e permettendo allo Slovan di ottenere il successo contro i bulgari. Al ritorno gli slovacchi cadono in casa 0-3. Il 26 ottobre dello stesso anno indossa per la prima volta la fascia da capitano con la divisa dello Slovan, nella partita contro lo Spartak Myjava finita 2-2. In campionato Halen\u00e1r va in gol 6 volte in 28 turni di campionato: la prima rete \u00e8 segnata all'AS Trencin, incontro perso 4-2. Il 10 agosto 2014, alla quinta giornata di campionato, firma due reti contro il Kosice (1-2) e il 20 gennaio 2015, dopo sette stagioni, quasi 200 presenze e 64 reti con la maglia dello Slovan Bratislava, Halen\u00e1r si trasferisce a parametro zero al Ny\u00edregyh\u00e1za Spartacus, club di prima divisione ungherese.\nCon 118 gol in 334 partite di campionato, alla media di 0,35 gol a incontro, \u00e8 stato uno dei pi\u00f9 grandi marcatori del campionato slovacco a non aver mai vinto il titolo di capocannoniere.\nNyiregyhaza.\nFa il suo esordio nel campionato ungherese il 28 febbraio 2015, schierato trequartista titolare in un 4-2-3-1 nella vittoria conseguita per 2-0 sull'Honved.\nNazionale.\nIl 17 novembre 2007 esordisce contro la Repubblica Ceca (3-1)."}
{"id": "3783883", "revid": "45927", "url": "https://it.wikipedia.org/wiki?curid=3783883", "title": "Strategia d'uscita", "text": ""}
{"id": "3783885", "revid": "247222", "url": "https://it.wikipedia.org/wiki?curid=3783885", "title": "Host of the Winged", "text": "Host of the Winged \u00e8 il secondo album studio del gruppo musicale Agrimonia, pubblicato nel 2010."}
{"id": "3783889", "revid": "344503", "url": "https://it.wikipedia.org/wiki?curid=3783889", "title": "Luciana Arrighi", "text": "Carriera.\nNata a Rio de Janeiro in Brasile da padre italiano e madre australiana, Luciana Arrighi \u00e8 cresciuta in Australia dove ha studiato arte presso l\"'East Sydney Technical College\" per poi trasferirsi in Italia per studiare pittura.\nNel 1965 inizia a lavorare per la BBC dove incontra Ken Russell, con il quale collaborer\u00e0 in diverse occasioni tra cui nei film tv \"Isadora\" (1966), \"Donne in amore\" (1969) e \"La vita \u00e8 un arcobaleno\" (1989). Nel 1993 lavora con James Ivory nel film \"Casa Howard\" che gli vale il Nastro d'argento alla migliore scenografia e il premio Oscar alla migliore scenografia.\nFu nominata per altri Oscar alla migliore scenografia con il film \"Quel che resta del giorno\" (1993) (The Remains of the Day), sempre diretto da James Ivory, e \"Anna and the King\" (1999) (Anna and the King) diretto da Andy Tennant. Ha anche vinto il premio inglese BAFTA alla migliore scenografia con il film per la televisione \"Guerra imminente\" (2002) (The Gathering Storm), per la regia di Richard Loncraine."}
{"id": "3783892", "revid": "287204", "url": "https://it.wikipedia.org/wiki?curid=3783892", "title": "Libor Pimek", "text": "Ottenne il suo best ranking in singolare il 22 aprile 1985 con la 18\u00aa posizione; mentre nel doppio divenne, il 29 luglio 1996, il 15\u00ba del ranking ATP.\nIn carriera, in singolare, ha conquistato la vittoria finale in un torneo ATP: il BMW Open che si tenne nel 1984 a Monaco di Baviera; in quell'occasione super\u00f2 lo statunitense Gene Mayer con il punteggio di 6-4, 4-6, 7-6, 6-4.\nI migliori risultati della sua carriera sono stati ottenuti in doppio. In questa specialit\u00e0 ha vinto 17 tornei ATP con altre 12 finali perse, tra cui la finale negli Internazionali d'Italia del 1996, dove, in coppia con il sudafricano Byron Talbot, fu sconfitto da Byron Black e Grant Connell.\nHa fatto parte della squadra ceca di Coppa Davis dal 1983 al 1985 con un record di 3 vittorie e 3 sconfitte. Dopo il passaggio alla nazionalit\u00e0 belga ha fatto parte della squadra belga di Coppa Davis dal 1991 al 1998 con un record di 2 vittorie e 5 sconfitte."}
{"id": "3783896", "revid": "785998", "url": "https://it.wikipedia.org/wiki?curid=3783896", "title": "Campioni di caratteri del mondo", "text": "La tabella riporta tutti i pi\u00f9 comuni campioni di caratteri (o pangramma) nelle altre lingue. Eventualmente (come nella casella dedicata alla lingua tedesca) sono presenti anche pi\u00f9 di una frase.\nLa frase utilizzata per i campioni di caratteri in italiano nella tabella non \u00e8 riportata, anche se \u00e8 la seguente:\nMa la volpe, col suo balzo, ha raggiunto il quieto Fido.\nLa frase non contiene tutte le lettere, in quanto difetta delle lettere straniere (J, K, W, X ed Y)."}
{"id": "3783897", "revid": "510436", "url": "https://it.wikipedia.org/wiki?curid=3783897", "title": "Battaglia di Cambrai (1918)", "text": ""}
{"id": "3783900", "revid": "510436", "url": "https://it.wikipedia.org/wiki?curid=3783900", "title": "Battaglia del Canale di St. Quentin", "text": ""}
{"id": "3783901", "revid": "510436", "url": "https://it.wikipedia.org/wiki?curid=3783901", "title": "Battaglia del Canale di San Quintino", "text": ""}
{"id": "3783902", "revid": "510436", "url": "https://it.wikipedia.org/wiki?curid=3783902", "title": "Battaglia del Canal du Nord", "text": ""}
{"id": "3783903", "revid": "510436", "url": "https://it.wikipedia.org/wiki?curid=3783903", "title": "Battaglia del Canale del Nord", "text": ""}
{"id": "3783905", "revid": "767487", "url": "https://it.wikipedia.org/wiki?curid=3783905", "title": "C'eravamo abbastanza amati", "text": "C'eravamo abbastanza amati \u00e8 un EP del progetto musicale Le luci della centrale elettrica del cantautore ferrarese Vasco Brondi.\n\u00c8 stato pubblicato il 2 dicembre 2011 dall'etichetta discografica indipendente La Tempesta Dischi e da Gibilterra Label, come allegato al numero di dicembre della rivista XL Repubblica.\nIl disco.\nNell'EP \u00e8 presente l'inedito omonimo, tre cover registrate in studio (\"Summer on a Solitary Beach\" di Franco Battiato, \"Emilia Paranoica\" dei CCCP Fedeli alla linea, \"Dolce amore del Bahia\" di Francesco De Gregori), una versione alternativa de \"L'amore ai tempi dei licenziamenti dei metalmeccanici\" e tre brani live tratti dal concerto di chiusura del tour di \"Per ora noi la chiameremo felicit\u00e0\" al Teatro romano di Verona il 3 settembre (\"Un campo lungo cinematografico\" con Rachele Bastreghi dei Baustelle, \"Oceano di gomma\", cover degli Afterhours eseguita con Manuel Agnelli e una versione estesa di \"Piromani\" con un frammento del brano \"La solitudine\" di L\u00e9o Ferr\u00e9 da cui il suo secondo album prende il titolo).\nIl disegno in copertina \u00e8 opera di Marco Cazzato."}
{"id": "3783913", "revid": "179980", "url": "https://it.wikipedia.org/wiki?curid=3783913", "title": "Translationese", "text": ""}
{"id": "3783917", "revid": "599013", "url": "https://it.wikipedia.org/wiki?curid=3783917", "title": "Peter \u0160ingl\u00e1r", "text": ""}
{"id": "3783919", "revid": "729019", "url": "https://it.wikipedia.org/wiki?curid=3783919", "title": "Freccia della Versilia", "text": "La Freccia della Versilia \u00e8 una relazione ferroviaria di Trenitalia, classificata in orario come treno regionale, che collega tra loro la stazione di Bergamo e quella di Pisa Centrale.\nStoria.\nLa relazione fu istituita come treno periodico estivo il 31 maggio 1959, collegando le citt\u00e0 di Verona e Viareggio. A partire dal 28 maggio 1960 fu prolungata a Pisa Centrale e fu introdotta una seconda sezione che partiva da Brescia. Quest'ultima percorreva la linea per Parma, incontrando quella proveniente dalla citt\u00e0 scaligera presso la stazione di Piadena. In questa localit\u00e0 i convogli venivano uniti e le due sezioni percorrevano insieme il tragitto fino a Parma, per poi proseguire sulla ferrovia Pontremolese e sulla Genova\u2013Pisa fino a Pisa.\nCon l'orario estivo del 1962 la sezione bresciana fu instradata sulla linea per Cremona e sulla Cremona\u2013Fidenza. L'unione delle due sezioni fu spostata quindi presso la stazione di Fornovo. Con l'orario del 1971 il treno cess\u00f2 di essere periodico, venendo esteso a tutti i giorni dell'anno.\nNel maggio 1988 il capolinea tirrenico fu spostato a Livorno, mentre con l'introduzione dell'orario invernale 1989/90 fu eliminata l'unione delle due sezioni a Fornovo: il treno proveniente da Verona perse l'appellativo di \"Freccia della Versilia\" (che da quel momento venne quindi mantenuto solo dal treno con capolinea a Brescia) e limit\u00f2 le sue corse allo scalo di Fornovo, dove arrivava in coincidenza con il treno proveniente da Brescia, con i due convogli che si attendevano reciprocamente in modo da consentire ai viaggiatori diretti in Toscana dal Veneto di cambiare treno. In seguito anche questo collegamento \u00e8 stato eliminato, lasciando operativo unicamente il treno Brescia-Livorno.\nNel 1994 la relazione fu prolungata a nord a Bergamo, percorrendo la ferrovia Bergamo-Brescia, mentre negli anni duemila il capolinea tirrenico fu riportato a Pisa Centrale.\nIl servizio \u00e8 espletato da Trenitalia.\nServizio.\nIl servizio consiste in una coppia di corse giornaliere. L'andata parte da Bergamo nel primo mattino ed arriva a Pisa Centrale intorno a mezzogiorno, per un tempo di percorrenza teorico di cinque ore e diciassette minuti. Il viaggio di ritorno inizia nel tardo pomeriggio per terminare, dopo quattro ore e quarantotto minuti, a Bergamo intorno alle 23.\nLe linee ferroviarie percorse sono la Lecco-Brescia, la Brescia-Cremona, la Cremona-Fidenza, la Fidenza-Fornovo, la Pontremolese e la Genova-Pisa. La relazione serve solamente alcune stazioni presenti sul percorso, per un totale di ventisei all'andata e ventinove al ritorno.\nNel mese di agosto 2013, a causa dei lavori di raddoppio del binario lungo la Pontremolese, la relazione classica della Freccia della Versilia venne sostituita da un'altra che percorreva lo stesso tracciato fino a Cremona e poi impiegava le linee Cremona-Piacenza, Piacenza-Tortona, Tortona-Genova e Genova-Pisa, con un sensibile aumento del tempo di percorrenza.\nTra il 2018 ed il 2021 il servizio della Freccia della Versilia \u00e8 stato oggetto di diverse limitazioni di percorso e sospensioni a causa di lavori in corso sulle ferrovie interessate e della pandemia di COVID-19; a seguito del cambio d'orario invernale del dicembre 2020, occasione in cui le numerazioni identificative di numerosi treni regionali sono state modificate, i collegamenti Bergamo-Pisa, fino ad allora indicati come numero 2201 e 2202, hanno assunto i nuovi codici 2591 e 2592.\nMateriale rotabile.\nIl servizio venne inizialmente gestito con le automotrici ALn 773 e le ALn 873, fino all'elettrificazione della Brescia\u2013Cremona, avvenuta negli anni ottanta. In seguito la sezione bresciana fu espletata dalle ALe 840, mentre quella veronese mantenne le automotrici diesel: i treni da Fornovo fino a Pisa erano ibridi, formati da materiale elettrico e diesel. Con l'entrata in vigore dell'orario invernale del 1991 entr\u00f2 in servizio il nuovo ponte sul Po della linea Cremona-Fidenza, che poteva reggere un peso massimo dei convogli superiore a quello precedente, e ci\u00f2 rese possibile l'effettuazione del treno attestato a Brescia con materiale ordinario.\nA seguito dell'eliminazione della sezione veronese, la relazione si svolge su un tracciato interamente elettrificato ed \u00e8 operata principalmente con materiale ordinario composto da locomotive E.464 e carrozze passeggeri MDVE, MDVC."}
{"id": "3783922", "revid": "45387459", "url": "https://it.wikipedia.org/wiki?curid=3783922", "title": "Piscialetta", "text": ""}
{"id": "3783927", "revid": "1543377", "url": "https://it.wikipedia.org/wiki?curid=3783927", "title": "Kashiwa Reysol 2011", "text": "Questa voce raccoglie le informazioni riguardanti il Kashiwa Reysol nelle competizioni ufficiali della stagione 2011.\nStagione.\nAppena risalito dalla seconda divisione, il Kashiwa Reysol si propose immediatamente tra le candidate al titolo nazionale: dopo aver guidato la classifica per gran parte del girone di andata, subito dopo il giro di boa accus\u00f2 un lieve calo che sembr\u00f2 lasciare il via libera alle altre concorrenti (Yokohama Marinos, Gamba Osaka e i campioni in carica del Nagoya Grampus). Con una graduale rimonta, il Reysol recuper\u00f2 le posizioni perse e, a cinque giornate dal termine del campionato, prese definitivamente il comando della classifica: vincendo quasi tutte le gare restanti pot\u00e9 assicurarsi, all'ultima giornata, il secondo titolo nazionale (il primo da squadra professionistica) del proprio palmar\u00e8s.\nLa vittoria del campionato diede alla squadra la possibilit\u00e0 di partecipare alla Coppa del mondo per club FIFA, partendo dal turno preliminare. Sconfitti per 2-0 i campioni oceaniani dell'Auckland City, il Reysol incontr\u00f2 agli ottavi di finale i campioni nordamericani del Monterrey, sui quali prevalse grazie alla buona prestazione del portiere Kirihata (autore di due salvataggi nel corso della sequenza dei tiri di rigore). Nelle semifinali il Reysol riport\u00f2 una netta sconfitta contro il Santos campione del Sudamerica, accedendo alla finale per il terzo posto contro l'Al-Sadd: anche in questo caso il Reysol rimedi\u00f2 una sconfitta, a causa di un rigore di Ry\u014dhei Hayashi parato da Mohamed Saqr nel corso della sequenza dei tiri di rigore.\nMaglie e sponsor.\nDopo tredici stagioni, la societ\u00e0 decide di interrompere le forniture tecniche della Umbro per passare alla Yonex. Lo sponsor ufficiale \u00e8 Hitachi."}
{"id": "3783933", "revid": "729019", "url": "https://it.wikipedia.org/wiki?curid=3783933", "title": "Vickers Type 123", "text": "Il Vickers Type 123 (a volte designato anche Vickers Type 123 Scout) era un biplano monoposto realizzato dall'azienda britannica Vickers nella seconda met\u00e0 degli anni venti del XX secolo.\nRealizzato su iniziativa privata da parte del costruttore, fu costruito in un singolo esemplare che (con la sostituzione del motore originariamente installato) venne sviluppato nel successivo Vickers Type 141.\nStoria del progetto.\nI responsabili della Vickers, sul finire del 1925, ritennero che vi fossero le condizioni per realizzare un nuovo aereo da caccia da proporre alla Royal Air Force per i propri reparti.\nSu iniziativa privata decisero quindi di dare vita ad un nuovo progetto, orientandosi verso una macchina propulsa da un motore raffreddato a liquido; la scelta cadde su un propulsore V-12 della Rolls-Royce all'epoca allo stadio di sviluppo: il Rolls-Royce F.XI, che sarebbe in seguito divenuto noto come Rolls-Royce Kestrel.\nNel corso del 1926 il velivolo venne ultimato mentre il motore Rolls-Royce non era ancora disponibile; per ovviare a questo problema la Vickers adatt\u00f2 la fusoliera del Type 123 ad un altro motore V-12 allora disponibile: l'Hispano-Suiza Type 52 (in seguito noto come Hispano Suiza 12J).\nIl primo volo del Type 123 (con matricola civile G-EBNQ) ebbe luogo nell'autunno successivo (secondo alcune fonti l'11 settembre, secondo altre il 9 novembre).\nNel maggio del 1927, quando fu possibile installare il nuovo motore Rolls-Royce, il Type 123 fu sottoposto a nuove modifiche, destinate prevalentemente ad accogliere la diversa unit\u00e0 motrice, e ricevette la nuova designazione di Vickers Type 141.\nTecnica.\nIl Type 123 era un biplano dalla struttura interamente metallica con rivestimento in tela; le ali erano della medesima dimensione e si presentavano tra loro sfalsate, con quella superiore sensibilmente pi\u00f9 avanzata verso il muso del velivolo. Gli impennaggi erano di tipo tradizionale, con lo stabilizzatore orizzontale collocato alla base della deriva.\nIl carrello d'atterraggio era fisso, disposto sotto la sezione anteriore della fusoliera (poco prima del bordo d'entrata dell'ala inferiore); posteriormente era presente un pattino disposto all'estremit\u00e0 della fusoliera.\nIl motore era il 12 cilindri Hispano Suiza Type 52 che sviluppava una potenza di 400\u00a0hp (pari a circa 298 kW).\nL'armamento era costituito da due mitragliatrici Vickers calibro .30 in, che sparavano (mediante sincronizzatore) attraverso il disco dell'elica."}
{"id": "3783936", "revid": "661526", "url": "https://it.wikipedia.org/wiki?curid=3783936", "title": "Ercole Massimiliano Sforza", "text": ""}
{"id": "3783937", "revid": "287204", "url": "https://it.wikipedia.org/wiki?curid=3783937", "title": "Provincia di Gorizia (disambigua)", "text": ""}
{"id": "3783938", "revid": "124808", "url": "https://it.wikipedia.org/wiki?curid=3783938", "title": "XL (rivista)", "text": ""}
{"id": "3783942", "revid": "45387801", "url": "https://it.wikipedia.org/wiki?curid=3783942", "title": "Re di Iugoslavia", "text": ""}
{"id": "3783945", "revid": "510436", "url": "https://it.wikipedia.org/wiki?curid=3783945", "title": "Battaglia di Beaurevoir", "text": ""}
{"id": "3783946", "revid": "1522738", "url": "https://it.wikipedia.org/wiki?curid=3783946", "title": "Imperatore del Brasile", "text": ""}
{"id": "3783953", "revid": "154893", "url": "https://it.wikipedia.org/wiki?curid=3783953", "title": "Kathmandu", "text": ""}
{"id": "3783961", "revid": "729019", "url": "https://it.wikipedia.org/wiki?curid=3783961", "title": "Regno del Brasile", "text": "Il Regno del Brasile \u00e8 stato un regno dell'America meridionale esistito tra il 1815 e il 1822. Fu una nazione costitutiva del Regno Unito di Portogallo, Brasile e Algarves.\nStoria.\nNel Congresso di Vienna il Brasile, che per 13 anni aveva ospitato la corte portoghese in fuga dalle truppe napoleoniche, fu elevato a condizione di regno. il 16 dicembre del 1815 il principe reggente Giovanni di Braganza un\u00ec formalmente le tre corone che costituivano lo Stato portoghese, che assunse la denominazione ufficiale di Regno Unito di Portogallo, Brasile e Algarves. La madre di Giovanni, la regina Maria I, divenne cos\u00ec la prima sovrana del Regno Unito. Rio de Janeiro, conseguentemente, assumeva lo status di Corte e Capitale, le antiche capitanerie divennero province. Pochi mesi dopo la regina Maria mor\u00ec e Giovanni fu incoronato re con il nome di Giovanni VI. Diede al Brasile come blasone la sfera manuelina con le \"Quinas\" (i cinque scudi d'armi del Portogallo), che si trovava gi\u00e0 nel secolo precedente (1770) nelle monete dell'Africa portoghese. Nel 1817 il regno occup\u00f2 la Provincia Orientale del R\u00edo de la Plata, che entr\u00f2 a far parte del regno come Provincia Cisplatina. Il nuovo regno ebbe per\u00f2 vita breve a causa dei contrasti tra Portogallo e Brasile, con quest'ultimo che proclam\u00f2 l'indipendenza dalla madrepatria nel 1822. Nacque cos\u00ec l'Impero del Brasile."}
{"id": "3783962", "revid": "599013", "url": "https://it.wikipedia.org/wiki?curid=3783962", "title": "Miroslav Bar\u010d\u00edk", "text": ""}
{"id": "3783980", "revid": "100387492", "url": "https://it.wikipedia.org/wiki?curid=3783980", "title": "Ned Irish", "text": "Fu uno dei pionieri e pi\u00f9 attivi promotori della pallacanestro collegiale statunitense. Il 29 dicembre 1934 riusc\u00ec ad organizzare due incontri nello stesso giorno presso il Madison Square Garden di New York: (New York University contro University of Notre Dame e Westminster College contro St. John's University), richiamando oltre 16.000 spettatori. Nel biennio 1934-1935 riusc\u00ec ad organizzare altre 8 sfide \"doppie\" di college basket, che portarono al Garden quasi 100.000 spettatori. Nel 1934 Irish divenne il direttore degli eventi cestistici dello stesso Madison Squadre Garden.\nLa doppie sfide organizzate da Irish continuarono anche tra il 1942 ed il 1949, e gli spettatori furono circa 500.000. Col passare degli anni l'interesse ando lentamente diminuendo, finch\u00e9 gli eventi cessarono definitivamente nel 1951.\nNel 1946 fond\u00f2 i New York Knickerbockers, ne divenne presidente e rimase in carica fino al 1974. Irish fu inoltre l'ideatore del National Invitation Tournament."}
{"id": "3783991", "revid": "767487", "url": "https://it.wikipedia.org/wiki?curid=3783991", "title": "La carovana dell'alleluia", "text": "La carovana dell'alleluia (\"The Hallelujah Trail\") \u00e8 un film western del 1965, diretto da John Sturges e interpretato da Burt Lancaster, Lee Remick, Pamela Tiffin e Jim Hutton.\nLiberamente ispirato al romanzo di William Gulick da cui \u00e8 tratto, \"La carovana dell'alleluia\" \u00e8 un film western, che tende pi\u00f9 al comico e al picaresco, con situazioni di ogni tipo, in cui Sturges si diverte a mescolare ingredienti d'avventura, con altri pi\u00f9 ironici e divertenti.\nTrama.\nUn commerciante di Denver intende rifornire la citt\u00e0 di whisky e champagne in vista del lungo e rigido inverno. Protetta dai soldati, la carovana deve vedersela con i Sioux, interessati al carico, e con le agguerrite componenti della Lega della Temperanza. Come non bastasse, la confusione \u00e8 accresciuta dall'intervento della milizia cittadina decisa a difendere ad oltranza le preziose bottiglie. Dopo la mischia in una tempesta di sabbia, tutto si risolve con un patteggiamento che consente tra l'altro ai Sioux di scolarsi lo champagne.\nProduzione.\nRiprese.\nLe riprese si sono svolte in prevalenza nel Nuovo Messico, tra cui nei comuni di Gallup, Santa Rosa, Shiprock, Tohatchi, Twin Lakes e nel Coyote Canyon, nelle Alabama Hills in California e a Portal in Arizona."}
{"id": "3783994", "revid": "287204", "url": "https://it.wikipedia.org/wiki?curid=3783994", "title": "Endless (Inna)", "text": "Endless \u00e8 un singolo dance-pop dell'artista rumena Inna, estratto come quarto singolo dal suo secondo album, \"I Am the Club Rocker\". \"Endless\" \u00e8 stata scritta, prodotta e arrangiata dal team discografico Play &amp; Win e la chitarra \u00e8 suonata da The Marker. Il brano \u00e8 stato registrato presso i Play &amp; Win Studios a Constan\u0163a, in Romania. La canzone parla di un amore violento e pericoloso ormai passato e la protagonista decide di iniziare la sua vita tutta da capo felice.\nInna aveva precedentemente caricato la canzone sul suo canale YouTube due settimane prima dell'uscita dell'album. Su Facebook, l'artista chiese ai suoi fan quale avrebbe dovuto essere il prossimo singolo. Gli elettori, pi\u00f9 di 10.000 fan, hanno decretato (oltre il 75% del totale) che \"Endless\" sarebbe stato il prossimo. Il 22 novembre 2011, \u00e8 stato annunciata che \"Endless\" sarebbe stato il quarto singolo estratto da \"I Am the Club Rocker\" il giorno in cui ricorre la giornata \"contro la violenza sulle donne\", ovvero il 25 novembre 2011.\nEsibizioni Live.\nInna ha tenuto una performance dal vivo di \"Endless\" al \"World Trade Center\" di Citt\u00e0 del Messico nel settembre 2012 insieme ad altro materiale di I Am the Club Rocker. Nel 2016, la cantante ha eseguito una versione ridotta della canzone al festival \"Alba Fest\" tenutosi ad Alba Iulia, in Romania. In entrambe le occasioni, la cantante ha anche cantato la cover \"Love Yourself\" di Justin Bieber (2015).\nVideo.\nIl 22 novembre, Inna ha rilasciato il teaser ufficiale per il suo video musicale. Il prologo recita: \"Ci sono momenti nella vostra vita/quando sentite che a nessuno interessa/A volte avete voglia di gridare ad alta voce/Ma siete impaurite/La vostra voce conta!/Niente violenza!/Mai pi\u00f9 dolore!\" Si tratta di un video contro la violenza domestica, in cui Inna si trova ad affrontare una relazione con un uomo violento. Il video musicale ufficiale ha debuttato il 25 novembre 2011 a mezzanotte (00:00 GMT +1) su YouTube."}
{"id": "3783998", "revid": "287204", "url": "https://it.wikipedia.org/wiki?curid=3783998", "title": "Yomiuri Football Club 1984", "text": "Questa voce raccoglie le informazioni riguardanti lo Yomiuri Football Club nelle competizioni ufficiali della stagione 1984.\nStagione.\nAssumendo il tedesco tedesco Rudi Gutendorf alla guida tecnica e integrando la rosa con alcuni giocatori europei, dopo un'eliminazione al secondo turno della coppa di Lega per mano del Mazda, in campionato lo Yomiuri mostr\u00f2 una continuit\u00e0 di risultati che gli permise di distanziare le altre avversarie, fra cui il Nissan Motors nettamente sconfitto nel secondo scontro diretto. Nonostante un finale balbettante, vincendo contro l'Hitachi all'ultima giornata lo Yomiuri pot\u00e9 confermarsi campione nazionale. Al termine della stagione lo Yomiuri ebbe modo di vincere la coppa nazionale, sconfiggendo in finale il Furukawa Electric.\nMaglie e sponsor.\nPer la stagione 1984 lo Yomiuri continuer\u00e0 a impiegare le divise adottate nel 1982."}
{"id": "3784010", "revid": "4252", "url": "https://it.wikipedia.org/wiki?curid=3784010", "title": "Vescovo di Myra", "text": ""}
{"id": "3784019", "revid": "729019", "url": "https://it.wikipedia.org/wiki?curid=3784019", "title": "UFC 131", "text": "UFC 131: Dos Santos vs. Carwin \u00e8 stato un evento di arti marziali miste tenuto dalla Ultimate Fighting Championship l'11 giugno 2011 alla Rogers Arena a Vancouver, Columbia Britannica, Canada.\nBackground.\nBrock Lesnar avrebbe dovuto affrontate originariamente Junior dos Santos dopo essere stati i coach degli opposti team a The Ultimate Fighter 13, ma a causa di una malattia cronica (diverticolite) Lesnar fu rimpiazzato da Shane Carwin. Originariamente Carwin avrebbe dovuto affrontare Jon Olav Einemo in questo evento. Einemo rimase nella card per affrontare Dave Herman che fu tolto dal suo incontro con Joey Beltran. Beltran affront\u00f2 invece Aaron Rosa.\nCourt McGee avrebbe dovuto combattere contro Jesse Bongfeldtma fu costretto a rinunciare a causa di un infortunio subito in allenamento venendo rimpiazzato da Chris Weidman.\nRani Yahya avrebbe dovuto affrontare Dustin Poirier ma fu costretto a rinunciare il 3 maggio 2011 a causa di un infortunio venendo sostituito dal debuttante in UFC Jason Young.\nAnthony Perosh avrebbe dovuto sfidare Krzysztof Soszynski in questo evento ma Perosh rinunci\u00f2 a causa di un infortunio venendo sostituito da Igor Pokrajac. In seguito anche Pokrajac dovette rinunciare a causa di infortuni venendo sostituto Mike Massenzio.\nIl 17 maggio, la rottura di un legamento forz\u00f2 Mac Danzig fuori dall'incontro con Donald Cerrone. Il debuttante Vagner Rocha rimpiazz\u00f2 Danzig.\nIl debuttante nell'UFC Dave Herman avrebbe dovuto affrontare Rob Broughton in questo evento ma Broughton fu in seguito sostituito da Joey Beltran, che in seguito fu nuovamente rimpiazzato da Jon Olav Einemo dal momento che Carwin sostitu\u00ec l'infortunato Lesnar.\nPremi.\nAi vincitori sono stati assegnati 70.000$ per i seguenti premi:"}
{"id": "3784029", "revid": "827882", "url": "https://it.wikipedia.org/wiki?curid=3784029", "title": "16\u00aa edizione dei Satellite Awards", "text": "La 16\u00aa edizione dei Satellite Awards si \u00e8 tenuta il 18 dicembre 2011 al di Los Angeles.\nDa questa edizione sono state ridotte alcune categorie, con l'annullamento della divisione tra opere cinematografiche drammatiche e commedia/musicale, sia per i film che per gli interpreti maschili e femminili. Questo ha decretato l'ampliamento del numero di candidati, salito da cinque a dieci candidati."}
{"id": "3784036", "revid": "318922", "url": "https://it.wikipedia.org/wiki?curid=3784036", "title": "J\u00e1n Solar", "text": ""}
{"id": "3784038", "revid": "52953", "url": "https://it.wikipedia.org/wiki?curid=3784038", "title": "KOATUU", "text": "KOATUU (in ucraino \u041a\u041e\u0410\u0422\u0423\u0423, \u041a\u043b\u0430\u0441\u0438\u0444\u0456\u043a\u0430\u0442\u043e\u0440 \u043e\u0431'\u0454\u043a\u0442\u0456\u0432 \u0430\u0434\u043c\u0456\u043d\u0456\u0441\u0442\u0440\u0430\u0442\u0438\u0432\u043d\u043e-\u0442\u0435\u0440\u0438\u0442\u043e\u0440\u0456\u0430\u043b\u044c\u043d\u043e\u0433\u043e \u0443\u0441\u0442\u0440\u043e\u044e \u0423\u043a\u0440\u0430\u0457\u043d\u0438, traslitterato \"Klasyfikator ob'yektiv administratyvno-terytorial'noho ustroyu Ukrayiny\", letteralmente \"Classificatore di oggetti dell'organizzazione amministrativo-territoriale dell'Ucraina\") \u00e8 un sistema di classificazione delle entit\u00e0 territoriali in Ucraina.\nStruttura.\nIl codice \u00e8 formato da dieci numeri secondo la struttura sotto indicata:"}
{"id": "3784041", "revid": "287204", "url": "https://it.wikipedia.org/wiki?curid=3784041", "title": "Petroupim", "text": "Petroupim \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784043", "revid": "110157", "url": "https://it.wikipedia.org/wiki?curid=3784043", "title": "Popovice (Boemia centrale)", "text": "Popovice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784044", "revid": "1543377", "url": "https://it.wikipedia.org/wiki?curid=3784044", "title": "Discografia dei Garbage", "text": "La discografia dei Garbage, gruppo musicale statunitense formatosi nel 1994, \u00e8 composta da 6 album in studio, due raccolte, un EP e 33 singoli.\nSingoli.\nA The Hot 100 airplay chart\nCover.\nSpesso i Garbage si sono esibiti con cover durante i loro concerti dal vivo. Nella loro prima tourn\u00e9e (1995-1996) suonarono una canzone di Vic Chesnutt, \"Supernatural\", mentre un'altra (\"Kick My Ass\") fu pubblicata su un album di tributo. Come lato B del singolo \"Queer\", i Garbage incisero una cover di \"Butterfly Collector\" dei Jam mentre quelli dei singoli di \"Push It\" e \"When I Grow Up\" registrarono rispettivamente le cover di \"Thirteen\" dei Big Star e \"Can't Seem To Make You Mine\" dei Seeds. Nella tourn\u00e9e del 1998 (Version 2.0 tour), la band esegu\u00ec \"Day Tripper\" dei Beatles e \"Black Sabbath\" dell'omonima band. Nel luglio del 1999 regalarono in un particolare concerto a Edimburgo, per celebrare l'apertura del Parlamento scozzese, \"John Anderson\" di Robert Burns, celebre ballata scozzese, e \"Don't Let Me Down\" dei Beatles.\nDopo \"Beautifulgarbage\", il gruppo si esib\u00ec con \"Suffocate Me\" degli Angelfish, la band di cui faceva parte Shirley prima di unirsi ai Garbage; e \"Can't Get You out of My Head\" di Kylie Minogue in diverse date del tour australiano. Alla fine del tour, i Garbage suonarono con i No Doubt e i Distillers la canzone dei Blondie \"Call Me\" come regalo di chiusura ai propri fan.\nInoltre i Garbage suonarono la canzone degli U2 \"Pride (In the Name of Love)\" per Bono nella serata di premiazione dei MusiCares Awards nel 2003, e anche \"I Fall to Pieces\" di Patsy Cline al teatro Ryman di Nashville (cover ripetuta a Columbus). Nel 2005, Manson ha spesso cantato alcuni versi di \"Singin' in the Rain\" durante l'intro di \"Only Happy When It Rains\". Nel 2003 su richiesta di Johnny Ramone, partecipano alla creazione di un album tributo ai Ramones, \"We're a Happy Family\", suonando la canzone \"I Just Wanna Have Something To Do\".\nNel 2011 i Garbage partecipano all'album di tributo AHK-toong BAY-bi Covered, un album di cover di vari artisti dedicato al 20\u00ba anniversario dell'album degli U2 \"Achtung Baby\", con una cover di \"Who's Gonna Ride Your Wild Horses\".\nGi\u00e0 si sapeva che Shirley eseguiva spesso sul palco, anche durante i concerti, prove di alcune canzoni tra cui:"}
{"id": "3784045", "revid": "767487", "url": "https://it.wikipedia.org/wiki?curid=3784045", "title": "Milan Malatinsk\u00fd", "text": "Biografia.\nEra il nipote di Anton Malatinsk\u00fd, anch'egli calciatore professionista.\nCarriera.\nDurante la sua carriera, tra il 1987 e il 2000, ha giocato per Spartak Trnava, Dukla Bansk\u00e1 Bystrica e Inter Bratislava totalizzando pi\u00f9 di 200 presenze.\nNel 1994 riesce ad indossare la divisa della Nazionale.\nNel 2010 diviene l'allenatore dello Spartak Trnava, incarico che perdura per un semestre."}
{"id": "3784052", "revid": "1543377", "url": "https://it.wikipedia.org/wiki?curid=3784052", "title": "Rocca dei Boiardo", "text": "La Rocca dei Boiardo \u00e8 un edificio che domina il centro storico dell'abitato di Scandiano, in provincia di Reggio Emilia. Scandiano, facente parte per secoli del territorio del Ducato di Reggio, fu collegata fino al 1598 al Ducato di Ferrara, Modena e Reggio e successivamente e fino al 1859 al Ducato di Modena e Reggio.\nLa costruzione, iniziata a partire dal XII secolo dalla famiglia dei Da Fogliano, prende il nome della famiglia Boiardo, che la abit\u00f2 dal 1423 al 1560. Fu costruita inizialmente come fortificazione di difesa, dotata di cinta muraria, di fossato con annesso ponte levatoio e di due torri di vedetta, di cui una mai terminata. Fa parte del circuito Associazione dei Castelli del Ducato di Parma, Piacenza e Pontremoli.\nStoria.\nL'edificazione del primo nucleo della Rocca dei Boiardo risale al 1315 ed ha evidenti scopi difensivi. Successivamente l'edificio viene riconvertito ad uso abitativo quando il governo della citt\u00e0 di Scandiano pass\u00f2 ai conti Boiardo dal 1423 al 1560. Fu in questo periodo che vennero affrescate dal pittore della scuola bolognese Nicol\u00f2 dell'Abate le scene dell'Eneide, rimosse nel 1772 e trasferite, nella \"Gran Sala\" del Palazzo Ducale di Modena, da dove, in seguito a un incendio che ne danneggi\u00f2 irreparabilmente una parte, vennero poi trasferiti nella Galleria Estense di Modena dove sono tuttora custodite.\nSaranno poi i Thiene, ad apportare modifiche sostanziali dell'edificio affidando il progetto all'architetto Giovan Battista Aleotti. L'architetto Aleotti progett\u00f2 l'imponente scalone che conduce ai piani superiori, ultim\u00f2 il torrione nel lato ovest e si occup\u00f2 della facciata sul lato sud. Con le modifiche dell'architetto, la Rocca dei Boiardo acquister\u00e0 cos\u00ec forme molto simili a quelle attuali. Nei secoli successivi l'edificio fu abitato prima dai Bentivoglio e successivamente dagli Este di Scandiano, ramo cadetto degli Este, i quali introdussero decorazioni barocche.\nDopo i marchesi D'Este, la Rocca di Scandiano sub\u00ec un periodo di abbandono e degrado prima di passare al marchese De Mari (1740-1777), per poi tornare nuovamente ai regnanti estensi. Durante il periodo della rivoluzione francese la rocca rimase di propriet\u00e0 dello Stato, per essere successivamente venduta a Paolo Braglia di Scandiano che la tenne fino alla Restaurazione, quando torn\u00f2 nuovamente agli estensi che la utilizzarono come sede estiva per i cadetti dell'accademia modenese.\nLa Rocca sub\u00ec un progressivo degrado fino al 1983 quando venne intrapreso il ciclo di lavori di restauro, da parte della Soprintendenza per i Beni Ambientali e Architettonici dell'Emilia Romagna..\nIl 20 ottobre 2007 la Rocca di Scandiano viene data in gestione all'amministrazione comunale per 50 anni.\nNel maggio 2011 \u00e8 stata allestita all'interno della rocca l'enoteca regionale , al fine di valorizzare i vini della zona (in particolare il Vino Spergola di Scandiano a denominazione comunale) e della regione Emilia-Romagna.\nArchitettura.\nGiovanni Battista Venturi illustr\u00f2 in un manoscritto dei primi del XIX secolo il cortile della Rocca dei Boiardo, riportando schizzi arricchiti da brevi commenti. Gli schizzi del Venturi danno un'idea di quello che poteva essere l'aspetto del cortile della struttura. In particolare, inoltre lo scritto descrive le pareti affrescate in cui sono rappresentati \"in due grandi compartimenti, alcuni dei fatti magici del poema del Boiardo con interposte figure colossali, diversi scudi con le arme delle famiglie alleate di sangue coi Boiardi e altri piccoli quadretti\".\nOsservando il cortile della rocca \u00e8 possibile riconoscere stili architettonici diversi che testimoniano i numerosi interventi artistici avvenuti nel corso dei secoli. Nella parete meridionale \u00e8 ancora conservata una colonna con il caratteristico capitello medioevale a \"foglia d'acqua\", appartenente all'originario portico quattro-cinquecentesco. Nella parete ovest sono presenti diversi stili e sono ancora riconoscibili frammenti di affreschi di epoca cinquecentesca.\nAppartamento estense.\nIl cosiddetto \"Appartamento Estense\", collocato al piano terra dell'edificio, \u00e8 certamente il pi\u00f9 raffinato di tutta la struttura. Esso si sviluppa su diverse sale che sono state oggetto di un recente restauro e opera di valorizzazione."}
{"id": "3784058", "revid": "110157", "url": "https://it.wikipedia.org/wiki?curid=3784058", "title": "Po\u0159\u00ed\u010d\u00ed nad S\u00e1zavou", "text": "Po\u0159\u00ed\u010d\u00ed nad S\u00e1zavou \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784059", "revid": "287204", "url": "https://it.wikipedia.org/wiki?curid=3784059", "title": "Porici nad Sazavou", "text": ""}
{"id": "3784065", "revid": "287204", "url": "https://it.wikipedia.org/wiki?curid=3784065", "title": "Postupice", "text": "Postupice \u00e8 un comune della Repubblica Ceca facente parte del distretto di Bene\u0161ov, in Boemia Centrale.\nIl castello di Jemni\u0161t\u011b.\nNella frazione di Jemni\u0161t\u011b si trova un castello barocco della prima met\u00e0 del XVIII secolo, edificato su progetto dell'architetto Franti\u0161ek Ka\u0148ka.\nAl primo piano, gli interni storici sono arredato con mobilia originale dell'epoca di costruzione del castello. \u00c8 presente una cappella, ma anche una pregevole collezione di arte moderna.\nIl castello \u00e8 tuttora di propriet\u00e0 degli Sternberg (\"\u0160ternberkov\u00e9\"), una delle pi\u00f9 antiche famiglie della nobilt\u00e0 boema."}
{"id": "3784066", "revid": "1442080", "url": "https://it.wikipedia.org/wiki?curid=3784066", "title": "Nairobi Challenger 1990 - Doppio", "text": "Il doppio del torneo di tennis Nairobi Challenger 1990, facente parte dell'ATP Challenger Series, ha avuto come vincitori Il tabellone di doppio del Nairobi Challenger 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Eduardo Masso e Christian Miniussi (tds n. 3). In finale hanno sconfitto Jo\u00e3o Cunha e Silva e Menno Oosting (tds n. 2) con il punteggio di 3-6, 7-5, 7-6."}
{"id": "3784068", "revid": "599013", "url": "https://it.wikipedia.org/wiki?curid=3784068", "title": "\u0160tefan Rusn\u00e1k", "text": ""}
{"id": "3784070", "revid": "125619119", "url": "https://it.wikipedia.org/wiki?curid=3784070", "title": "Centro Titanus Elios", "text": "Il Centro Titanus Elios, di propriet\u00e0 di Titanus Elios, societ\u00e0 a controllo congiunto di Titanus (70%) e Reti Televisive Italiane che detiene il 30%, \u00e8 un centro di produzione televisiva dal quale vanno in onda i programmi d'intrattenimento delle reti Mediaset realizzati a Roma. \u00c8 inoltre uno dei 4 principali centri di produzione Mediaset assieme al centro di produzione Mediaset di Cologno Monzese, al Technology Operative Center e al Centro Safa Palatino. Il centro si trova a Settecamini, frazione periferica nella zona est di Roma, in Via Tiburtina 1361.\nStruttura.\nIl complesso ospita 7 studi, utilizzati sia per ospitare programmi televisivi d'intrattenimento sia come set per varie pellicole cinematografiche, fiction televisive e film TV; a questi 7 studi si aggiunge il teatro 8, che invece \u00e8 una tensostruttura.\nDa questo centro di produzione vanno attualmente in onda: il court-show \"Forum\", \"L'intervista\", il quiz \"Avanti un altro!\", il dating show \"Uomini e donne\", il people show \"C'\u00e8 posta per te\" ed i talent-show \"Amici di Maria De Filippi\" e \"T\u00fa s\u00ed que vales\".\nIl centro di produzione ospita anche le strutture dove alloggiano gli allievi delle diverse squadre della scuola di \"Amici di Maria De Filippi\" che hanno avuto accesso alla fase serale del programma.\nStudi e programmi.\nStudi e programmi dalla stagione televisiva 2021/2022:\nProgrammi realizzati dal CPTV di Roma presso studi televisivi esterni.\nStudi e programmi dalla stagione televisiva 2021/2022:\nProgrammi del passato.\nNegli anni passati il centro ha ospitato \"Buona Domenica\" (dalla stagione 2003-2004 alla stagione 2007-2008), \"La talpa\" (seconda e terza edizione), le edizioni Mediaset di \"Italia's Got Talent\", \"La Corrida - Dilettanti allo sbaraglio\" (le edizioni dal 2002 al 2011), le edizioni de \"La ruota della fortuna\" condotte da Enrico Papi, \"Lo show dei record\" (terza e quinta edizione), \"Bring the noise,\" \"Peque\u00f1os gigantes, Sarabanda\" (solo edizioni 1-6 e 7 da settembre ad ottobre e quelle estive del 2009 e del 2017) e la 7\u00aa ed 8\u00aa edizione di \"Ciao Darwin\"."}
{"id": "3784073", "revid": "34392", "url": "https://it.wikipedia.org/wiki?curid=3784073", "title": "Genealogista", "text": ""}
{"id": "3784074", "revid": "12458", "url": "https://it.wikipedia.org/wiki?curid=3784074", "title": "Citadis", "text": ""}
{"id": "3784076", "revid": "110157", "url": "https://it.wikipedia.org/wiki?curid=3784076", "title": "Pravon\u00edn", "text": "Pravon\u00edn \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784077", "revid": "287204", "url": "https://it.wikipedia.org/wiki?curid=3784077", "title": "Pravonin", "text": ""}
{"id": "3784080", "revid": "110157", "url": "https://it.wikipedia.org/wiki?curid=3784080", "title": "P\u0159estavlky u \u010cer\u010dan", "text": "P\u0159estavlky u \u010cer\u010dan \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784082", "revid": "287204", "url": "https://it.wikipedia.org/wiki?curid=3784082", "title": "Prestavlky u Cercan", "text": ""}
{"id": "3784084", "revid": "228587", "url": "https://it.wikipedia.org/wiki?curid=3784084", "title": "Alberico di Porta Ravegnana", "text": "Di lui restano glosse a varie parti del \"Corpus iuris civilis\", una \"Summula de testibus\" e una raccolta di \"Distinctiones\" della quale sembra che sia stato per\u00f2 soltanto il riordinatore."}
{"id": "3784086", "revid": "330545", "url": "https://it.wikipedia.org/wiki?curid=3784086", "title": "Giulio Marra", "text": "Studioso di fama internazionale si distingue per il suo impegno in ambito critico-letterario, teatrale, divulgativo e narrativo.\nBiografia.\nGiulio Marra, professore ordinario di Lingua e Letteratura Inglese all'Universit\u00e0 Ca' Foscari di Venezia dal 1981 al 2010. Dal 1987 al 1994, e dal 2002 al 2008 \u00e8 stato direttore del Dipartimento di Studi Europei e Postcoloniali.\nNel 1995 fonda e dirige la rivista letteraria Il Tolomeo che pubblica inediti, interviste, recensioni di ci\u00f2 che viene pubblicato e tradotto in Italia nel settore anglofono e francofono (Africa, Canada, Australia, India, Caraibi, Nuova Zelanda, Irlanda, Scozia).\nNel 1999 in collaborazione con le universit\u00e0 di Bologna, Lecce, Macerata, Milano, Padova, Pisa, Roma, Siena, Torino, Trento, Udine, Venezia, Vercelli contribuisce a fondare l'AISLI, (Associazione Italiana per lo Studio delle Letterature in Inglese), della quale ricopre l'incarico di Presidente dal 2001 al 2006. AISLI \u00e8 divenuta nel 2010 l'AISCLI (Associazione Italiana di Studi sulle Culture e Letterature di lingua Inglese). \nDa molti anni \u00e8 promotore di messe in scena di opere teatrali contemporanee (scelta dei testi e traduzioni inedite) presso il Teatro Goldoni di Venezia, il Teatro Universitario Giovanni Poli ed altri teatri. Fra le opere vanno ricordate: Baby Blues, Il caso Farhadi, Una linea nella sabbia, Joe Beef, Whylah Falls, Il villaggio degli idioti, Jessica, Office Hours.\nOpere.\nL'elenco completo \u00e8 disponibile qui.\nSaggistica.\nFra le pubblicazioni di carattere letterario, oltre ai numerosi saggi, ha pubblicato i seguenti studi: "}
{"id": "3784087", "revid": "4252", "url": "https://it.wikipedia.org/wiki?curid=3784087", "title": "Concili", "text": ""}
{"id": "3784088", "revid": "4252", "url": "https://it.wikipedia.org/wiki?curid=3784088", "title": "Sinodi", "text": ""}
{"id": "3784089", "revid": "599013", "url": "https://it.wikipedia.org/wiki?curid=3784089", "title": "Martin Ob\u0161itn\u00edk", "text": ""}
{"id": "3784090", "revid": "767487", "url": "https://it.wikipedia.org/wiki?curid=3784090", "title": "Ps\u00e1\u0159e", "text": "Ps\u00e1\u0159e \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784091", "revid": "287204", "url": "https://it.wikipedia.org/wiki?curid=3784091", "title": "Psare", "text": ""}
{"id": "3784095", "revid": "767487", "url": "https://it.wikipedia.org/wiki?curid=3784095", "title": "Copa Ericsson Brazil 1990", "text": "Il Copa Ericsson Brazil 1990 \u00e8 stato un torneo di tennis facente parte della categoria ATP Challenger Series nell'ambito dell'ATP Challenger Series 1990. Il montepremi del torneo era di $50\u00a0000 ed esso si \u00e8 svolto nella settimana tra il 12 febbraio e il 18 febbraio 1990 su campi in cemento. Il torneo si \u00e8 giocato nella citt\u00e0 di San Paolo in Brasile.\nVincitori.\nSingolare.\n Miguel Nido ha sconfitto in finale C\u00e1ssio Motta 6-3, 6-4.\nDoppio.\n Javier Frana / Gustavo Luza hanno sconfitto in finale Ricardo Camargo / Ivan Kley 6-3, 7-6."}
{"id": "3784097", "revid": "1904508", "url": "https://it.wikipedia.org/wiki?curid=3784097", "title": "Maria di Francia (1198-1224)", "text": "Biografia.\nInfanzia.\nOrigini.\nSecondo la \"Chronica Albrici Monachi Trium Fontium\", Maria era la figlia primogenita del re di Francia Filippo Augusto e della sua terza moglie Agnese di Merania, come ci conferma ancora la \"Chronica Albrici Monachi Trium Fontium\" (anche se la cita come Maria), che era la figlia, sempre secondo la \"Chronica Albrici Monachi Trium Fontium\", del conte di Andechs, primo duca di Merania e marchese d'Istria, Bertoldo IV d'Andechs e della moglie, Agnese di Rochlitz (\u202025 marzo 1195), della famiglia dei Wettin, figlia di Dedo V dei Feisten, conte di Groitzsch e signore di Rochlitz.&lt;br&gt;Filippo Augusto era figlio e successore di Luigi VII il Giovane e della sua terza moglie Ad\u00e8le di Champagne, che era figlia di Teobaldo IV, conte di Blois e di Champagne (come Teobaldo II), e di Matilde di Carinzia.\nNascita.\nSuo padre Filippo II aveva deciso, per motivi mai chiariti, di divorziare dalla sua seconda moglie Ingeburge di Danimarca pochi giorni dopo averla sposata. Sebbene papa Celestino III si fosse rifiutato di concedergli il divorzio, il sovrano decise di convolare egualmente a nuove nozze. La sua prima scelta cadde su Margherita di Ginevra, considerata una delle donne pi\u00f9 belle dell'epoca, ma le nozze non avvennero mai in quanto la fanciulla venne rapita durante il suo viaggio verso Parigi dal conte Tommaso I di Savoia, che s'era invaghito di lei e successivamente la spos\u00f2. Il conte motiv\u00f2 il suo gesto proprio con il fatto che Filippo era sposato con Ingerburge. Il re francese prese poi in moglie Agnese nel 1196 e, due anni dopo, Maria fu la prima figlia nata da quell'unione, cui segu\u00ec nel 1200 un maschio, Filippo.\nPapa Innocenzo III dichiar\u00f2 il matrimonio di Filippo II nullo ed invalido, essendo egli ancora sposato con Ingeburge, e ordin\u00f2 al re di allontanare Agnese. Non avendo il sovrano ottemperato al suo ordine, il pontefice pose il regno sotto interdetto nel 1199 fino al 7 settembre 1200. Pressato dal papa e dal fratello di Ingerburge, Canuto VI di Danimarca, Filippo acconsent\u00ec infine a riprendere con s\u00e9 la sua seconda consorte. Di conseguenza Maria e Filippo furono dichiarati bastardi. Agnese si spense nel 1201 e nello stesso anno Maria e il fratello vennero legittimati dal papa, su richiesta del re Filippo II.\nFidanzamenti.\nMaria venne fidanzata due volte prima di sposarsi. La prima volta, nel 1200, quando sia lei che il possibile consorte avevano solo due anni, fu promessa in sposa all'allora principe Alessandro di Scozia, ma dopo due anni l'impegno venne rotto ed in seguito Alessandro avrebbe sposato Giovanna, figlia di Giovanni d'Inghilterra.\nSubito dopo la rottura del primo fidanzamento Maria fu promessa al duca Arturo I di Bretagna, che all'epoca stava combattendo proprio contro Giovanni, nemico di Filippo, per il possesso del reame inglese. Filippo II conferm\u00f2 i diritti di Arturo su molti dei feudi francesi dei Plantageneti (come l'Angi\u00f2, il Maine e il Poitou), ma fin\u00ec per riconoscere Giovanni come legittimo re d'Inghilterra. Il matrimonio comunque non venne mai celebrato a causa della scomparsa e della supposta morte di Arturo, la cui responsabilit\u00e0 venne imputata al re Giovanni.\nPrimo matrimonio.\nNel 1206, Filippo I di Namur cadde prigioniero e pot\u00e9 liberarsi solo concludendo un contratto col re di Francia, Filippo Augusto, che prevedeva il matrimonio con Maria (1\u00ba agosto 1206); con lo stesso contratto, Filippo, che gi\u00e0 aveva fatto parte del consiglio di reggenza sia durante l'assenza del fratello, Baldovino (impegnato nella IV crociata), e, dopo la conferma della morte di quest'ultimo (1206), era divenuto reggente delle contee delle Fiandre e dell'Hainaut, per conto della nipote, Giovanna, ancora minorenne, mantenne la carica di reggente ed entrambe le figlie di Baldovino, Giovanna e Margherita, furono condotte a Parigi per essere educate.&lt;br&gt;Il matrimonio, confermato dalla \"Chronique de Guillaume de Nangis\", venne celebrato nel gennaio del 1211, tra Maria e Filippo, che, sia secondo la \"Flandria Generosa (Continuatio Bruxellensis)\", che secondo la \"Chronica Albrici Monachi Trium Fontium\", era il figlio maschio secondogenito del Conte di Hainaut, Marchese di Namur e Conte di Fiandra, Baldovino V di Hainaut e della Contessa di Fiandra, Margherita d'Alsazia.\nFilippo mor\u00ec l'anno dopo. La morte di Filippo I, Marchese di Namur ci viene confermato dalla \"Historia Walciodorensis Monasterii Continuata\", quando ricorda la morte del marchese Filippo, che a margine precisa la data: 15 ottobre 1212.Dopo la sua morte, nel marchesato di Namur, dato che non aveva discendenza, gli succedette la sorella, Yolanda, come ci viene confermato dalla \"Chronica Albrici Monachi Trium Fontium a monacho novi monasterii hoiensis interpolata\" quando afferma che Pietro II di Courtenay, divenne marchese di Namur, per diritto matrimoniale.\nSecondo matrimonio.\nDopo la morte del marito nel 1212, il 24 aprile 1213 Maria spos\u00f2 in seconde nozze a Soissons il duca Enrico I di Brabante, pi\u00f9 anziano di lei di oltre trent'anni, rimasto vedovo circa due anni prima di Matilde di Lorena (secondo il \"Trophees tant sacres que profanes de la duch\u00e9 de Brabant ..., Volume 1\" la morte di Matilde \u00e8 avvenuta nel 1211).&lt;br&gt;Per rafforzare l'alleanza tra il regno di Francia ed il ducato di Brabante, suo padre, Filippo Augusto, l'aveva sposata con Enrico I di Brabante, che, secondo la \" Genealogia Ducum Brabanti\u00e6 Heredum Franci\u00e6\", era figlio del Langravio e poi duca del Brabante, conte di Lovanio e Bruxelles, Margravio di Anversa e Duca della Bassa Lorena (Lotaringia), Goffredo II e della moglie Margherita di Limburgo, che ancora secondo la \" Genealogia Ducum Brabanti\u00e6 Heredum Franci\u00e6\", era figlia di Enrico II, Duca di Limburgo, come ci viene confermato anche dai \"Troph\u00e9es tant sacr\u00e9s que profanes du duch\u00e9 de Brabant\".\nSuo marito, Enrico fu al fianco di Filippo II Augusto alla dieta di Soissons, quando decise di radunare una flotta per invadere l'Inghilterra.&lt;br&gt;Dopo che la flotta francese era stata annientata e molti suoi sudditi erano fautori di una alleanza con il re d'Inghilterra, Giovanni senza terra, Enrico si riavvicin\u00f2 a Ottone IV, che capeggiava l'alleanza con Giovanni.\nMorte.\nDi Maria non si conosce l'anno esatto della morte: mor\u00ec il 15 agosto 1223 oppure 1238 e venne sepolta nell'abbazia di Affligem, come riporta la \"Chronique des ducs de Brabant, Volume 2\".\nDiscendenza.\nDal primo matrimonio con Filippo I di Namur non erano nato figli.\nDal secondo matrimonio con Enrico I di Brabante Maria ebbe due figlie:"}
{"id": "3784101", "revid": "767487", "url": "https://it.wikipedia.org/wiki?curid=3784101", "title": "Pavol Di\u0148a", "text": "Carriera.\nNazionale.\nNel 1994 ha giocato 3 partite nella nazionale slovacca."}
{"id": "3784102", "revid": "287204", "url": "https://it.wikipedia.org/wiki?curid=3784102", "title": "Rabyn\u011b", "text": "Rabyn\u011b \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784104", "revid": "287204", "url": "https://it.wikipedia.org/wiki?curid=3784104", "title": "Rabyne", "text": ""}
{"id": "3784111", "revid": "287204", "url": "https://it.wikipedia.org/wiki?curid=3784111", "title": "Ha Jung-won", "text": "Carriera.\nRappresent\u00f2 la sua nazione ai mondiali di Inghilterra del 1966. Gioc\u00f2 anche per l'August 8 Club."}
{"id": "3784112", "revid": "1522738", "url": "https://it.wikipedia.org/wiki?curid=3784112", "title": "Izzy", "text": ""}
{"id": "3784114", "revid": "287204", "url": "https://it.wikipedia.org/wiki?curid=3784114", "title": "Radosovice", "text": ""}
{"id": "3784115", "revid": "287204", "url": "https://it.wikipedia.org/wiki?curid=3784115", "title": "Letter 2 My Unborn", "text": "Letter 2 My Unborn \u00e8 il secondo singolo di Tupac Shakur estratto dall' album postumo \"Until the End of Time\", ed \u00e8 stato pubblicato il 27 marzo 2001.\nLa canzone \u00e8 basata su un campionamento della canzone del 1987 \"Liberian Girl\" di Michael Jackson."}
{"id": "3784117", "revid": "287204", "url": "https://it.wikipedia.org/wiki?curid=3784117", "title": "Han Bong-zin", "text": "Carriera.\nRappresent\u00f2 la sua nazione ai mondiali di Inghilterra del 1966. Gioc\u00f2 anche per il February 8."}
{"id": "3784119", "revid": "110157", "url": "https://it.wikipedia.org/wiki?curid=3784119", "title": "Rado\u0161ovice (Boemia centrale)", "text": "Rado\u0161ovice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784120", "revid": "481666", "url": "https://it.wikipedia.org/wiki?curid=3784120", "title": "Lucien Andriot", "text": "Biografia.\nNato a Parigi da una famiglia modesta (suo padre era tintore, sua madre una fioraia), ultimo di sei figli, Lucien si avvicina al cinema lavorando insieme alla sorella Josette che, negli anni dieci, diventa una diva del primo cinema muto francese, interpretando personaggi di eroina avventurosa. Accanto alla sorella, esordisce nel 1909 come operatore in \"R\u00e9demption\" e, quindi, nei film della serie di \"Zigomar\", sotto la direzione del regista Victorin-Hippolyte Jasset per cui girer\u00e0 una quarantina di cortometraggi. Dopo la morte di Jasset nel 1913, Andriot si trasferir\u00e0 a lavorare negli Stati Uniti. Stabilito definitivamente a Hollywood, vi girer\u00e0 pi\u00f9 di 150 film, conosciuto con il nome americanizzato di Lucien N. Andriot.\nDivent\u00f2 uno dei collaboratori abituali di registi francesi che lavoravano a Hollywood, come Albert Capellani, \u00c9mile Chautard, Maurice Tourneur, L\u00e9onide Moguy, L\u00e9once Perret. Ma fu anche direttore della fotografia in pellicole firmate da Edward H. Griffith, William K. Howard, Edgar George Ulmer, Charles Vidor, Raoul Walsh."}
{"id": "3784123", "revid": "481666", "url": "https://it.wikipedia.org/wiki?curid=3784123", "title": "Lucien N. Andriot", "text": ""}
{"id": "3784124", "revid": "110157", "url": "https://it.wikipedia.org/wiki?curid=3784124", "title": "Malican padre e figlio", "text": "Malican padre e figlio (\"Malican p\u00e8re et fils\") \u00e8 una serie televisiva francese in 12 episodi trasmessi per la prima volta nel corso di una sola stagione nel 1967.\nProduzione.\nLa serie fu prodotta da Office de Radiodiffusion T\u00e9l\u00e9vision Fran\u00e7aise e Technisonor.\nRegisti.\nTra i registi della serie sono accreditati:\nDistribuzione.\nIn Italia la serie and\u00f2 in onda con il titolo \"Malican padre e figlio\" sul canale Nazionale a met\u00e0 degli anni 70."}
{"id": "3784125", "revid": "46931", "url": "https://it.wikipedia.org/wiki?curid=3784125", "title": "Malican p\u00e8re et fils", "text": ""}
{"id": "3784130", "revid": "599013", "url": "https://it.wikipedia.org/wiki?curid=3784130", "title": "Jean-Luc Th\u00e9rier", "text": "Biografia.\nHa partecipato al campionato del mondo rally dal 1973 al 1984 ed alla prima edizione del mondiale, il 1973, vinse 3 delle 13 gare in programma, pi\u00f9 di tutti gli altri concorrenti, ma non si pot\u00e9 aggiudicare il titolo piloti, poich\u00e9 a quel tempo si assegnava solamente il titolo costruttori.\n\u00c8 morto all'et\u00e0 di 73 anni il 31 luglio 2019."}
{"id": "3784131", "revid": "110157", "url": "https://it.wikipedia.org/wiki?curid=3784131", "title": "Rataje (Boemia centrale)", "text": "Rataje \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784132", "revid": "481666", "url": "https://it.wikipedia.org/wiki?curid=3784132", "title": "Edgar George Ulmer", "text": ""}
{"id": "3784133", "revid": "287204", "url": "https://it.wikipedia.org/wiki?curid=3784133", "title": "Jean-Luc Therier", "text": ""}
{"id": "3784144", "revid": "466539", "url": "https://it.wikipedia.org/wiki?curid=3784144", "title": "Festa di Maria Santissima dell'Alto Mare", "text": "La festa in onore di Maria Santissima dell'Alto Mare e san Fantino \u00e8 un secolare evento religioso e civile che si svolge annualmente a Taureana di Palmi, il 24 luglio e l'ultima domenica di luglio. \nLa festa \u00e8 rinomata, a livello regionale, per la caratteristica processione a mare della statua della Madonna, a ricordo della distruzione di una flotta di saraceni che volevano assediare l'antica Tauriana nell'VI secolo.\nStoria.\nIl culto del territorio verso Maria Santissima dell'Alto Mare e san Fantino risale al I millennio dell'era cristiana, nell'antica Tauriana, come conseguenza di un evento che le persone dell'epoca definirono miracoloso. L'evento \u00e8 descritto nella biografia della vita di san Fantino, redatta dal vescovo della diocesi di Tauriana, Pietro, nell'813 (miracolo n. 18). Tra i miracoli avvenuti per intercessione del santo vi sarebbe quello della sua apparizione, insieme alla Madonna, su di uno scoglio immerso nel mare, nei pressi di Tauriana. Il vescovo narr\u00f2 che mentre veniva festeggiata la memoria del santo, nativo di Tauriana, gli abitanti del luogo videro arrivare delle navi saracene. L'esercito cittadino si prepar\u00f2 per la battaglia e molti taurianensi si recarono sulla tomba del santo per chiedere la sua protezione. Di l\u00ec a poco scoppi\u00f2 una tempesta che fece naufragare le navi. I pochi saraceni che si salvarono, una volta arrestati, raccontarono di aver visto sullo scoglio una donna vestita di porpora ed un giovane con i capelli al vento e con in mano un tizzone fumigante che, ad un cenno della donna, lanci\u00f2 in mare lo stesso tizzone facendo scoppiare una tempesta. La gente riconobbe in quella donna la madre di Ges\u00f9 e nel giovane la figura di san Fantino. Da questo prodigio, databile intorno al 560 d.C., nacque a Tauriana anche il culto verso la Madonna appellata con il titolo dell'\u00abAlto Mare\u00bb. Anche la chiesa di San Fantino, caduta in abbandono nel XV secolo, venne riedificata nel 1552 dal conte di Seminara Pietro Antonio Spinelli, feudatario di Palmi, intitolandola a \u00abSanta Maria ab alto Mari\u00bb.\nA met\u00e0 del XIX secolo, \u00e8 attestata la celebrazione di una festivit\u00e0 a Palmi dedicata a \u00abSanta Maria di Altomare\u00bb, celebrata \u00abcon gran concorso\u00bb.\nLa festa celebrata con le modalit\u00e0 attuali risale invece agli anni trenta dello scorso secolo, periodo nel quale venne realizzata la statua a tutt'oggi al centro delle celebrazioni. Quest'ultima, negli anni sessanta, venne spostata dall'altare maggiore della piccola chiesa di San Fantino a quello della nuova chiesa parrocchiale dedicata anch'essa al santo locale.\nNel 1994 venne realizzata dall'artista palmese Loredana La Capria un dipinto raffigurante san Fantino e, nel corso del XXI secolo, \u00e8 stata ripristinata anche la millenaria festa in onore del santo.\nPer ricordare il prodigio dell'anno 560, il 24 luglio 2010 l'effigie della Maria Santissima dell'Alto Mare \u00e8 stata incoronata con un diadema, realizzato interamente in oro e benedetto da Papa Benedetto XVI il 26 maggio 2010. \nI festeggiamenti del 2020 sono coincisi con il decennale dell'incoronazione della statua della Vergine e con la presentazione e benedizione della nuova scultura raffigurante san Fantino, opera della ditta Ferdinand Stufflesser.\nLa statua di Maria Santissima dell'Alto Mare.\nStoria.\nL'attuale gruppo scultoreo di \"Maria Santissima dell'Alto Mare e angeli\" venerato a Taureana di Palmi \u00e8 un'opera del 1931 di artista sconosciuto di bottega dell'Italia meridionale, presubilmente attribuibile alla ditta Giuseppe Malecore di Lecce.\nIl 4 gennaio 2020 iniziarono i lavori di restauro dell'opera da parte dell'arch. Amedeo Lico della Bretia Restauri. Il gruppo scultoreo \u00e8 stato riconsegnato alla venerazione dei fedeli il 23 luglio dello stesso anno.\nDescrizione.\nL'opera policroma raffigurante \"Maria Santissima dell'Alto Mare e angeli\" \u00e8 realizzata, con proporzioni quasi a grandezza naturale, in cartapesta modellata e dipinta ripercorrendo l'iconografia classica con la quale \u00e8 rappresentata l'Immacolata Concezione, alla quale sono affiancati due angeli (1931) realizzati anch'essi in cartapesta modellata e dipinta.\nCollocazione.\nDurante l'anno la statua della Maria Santissima dell'Alto Mare \u00e8 conservata nella chiesa di San Fantino, sopra l'altare maggiore della Santissima Trinit\u00e0, realizzato nel 2016 in travertino e granito da maestranze locali su progetto dell'ingegner Paolo Martino.\nLa statua e l'icona di san Fantino.\nLa statua.\nL'attuale statua di \"san Fantino\" venerata a Taureana di Palmi \u00e8 un'opera del 2020, realizzata dalla ditta Ferdinand Stufflesser di Ortisei e donata alla parrocchia dai familiari del sacerdote don Salvatore D'Agostino, parroco di Taureana dal 1957 al 2000, anno della sua morte.\nL'opera policroma raffigurante il santo di Tauriana \u00e8 realizzata, con proporzioni quasi a grandezza naturale, in legno di tiglio scolpito e dipinto ripercorrendo l'iconografia classica dei due eventi principali eventi riconducibili alla memoria del santo. Seguendo le indicazioni del parroco Don Vittorio Castagna ed il parere dell\u2019Ufficio artistico della diocesi di Oppido Mamertina-Palmi, il santo pi\u00f9 antico della Calabria \u00e8 rappresentato nell'atto di attraversare il fiume M\u00e8tauros, apertosi al suo passaggio per impedire che venisse raggiunto dal suo persecutore (evento accadutogli in vita), e in una mano tiene un tizzone a ricordo del pi\u00f9 celebre miracolo compiuto dopo la morte, il salvataggio della popolazione locale contro gli agareni.\nL'icona.\nL'icona raffigurante \"san Fantino\" venerata attualmente \u00e8 stata realizzata nel 1994 dall'artista palmese Loredana La Capria, in collaborazione con il Movimento Culturale san Fantino ed il professor Domenico Minuto, traduttore del \"bios\" del santo. L'icona rappresenta il miracolo dell'attraversamento del fiume M\u00e8tauros con apertura della acque, e lo stesso san Fantino \u00e8 raffigurato per come descritto nel \"bios\": \u00abgiovane e bello, di buona statura, dai capelli neri e lisci, in aspetto da cavaliere, avvolto d'una clamide (mantelletta) come un atleta, montato su un forte cavallo (da cui forse oggi deriva il fantino), nel medesimo aspetto e nella medesima forma con cui di solito appare in sogno alla gente del luogo.\u00bb.\nLo stile \u00e8 tipico dell'iconografia bizantina, cio\u00e8 quella maggiormente in voga nel periodo di massima diffusione del culto verso san Fantino.\nDurante l'anno il dipinto \u00e8 affisso sulla parete di fondo della chiesa di San Fantino, laterale all'altare maggiore della \"Santissima Trinit\u00e0\".\nLa base processionale.\nLa base processionale, localmente chiamata \"varetta\" quale diminutivo di vara, ha la funzione di supporto per il trasporto della statua di Maria Santissima dell'Alto Mare in processione per le vie cittadine e in barca, il giorno della festa, e di esporre l'icona alla venerazione dei fedeli nel periodo festivo. La varetta \u00e8 in legno intagliato e dipinto con i colori bianco e oro, realizzata nel XX secolo ad opera di maestranze locali.\nIl giorno della festa la base processionale viene addobbata di fiori e le vengono inserite alla base due stanghe in legno di sei metri ciascuna (rivestite di cuscini), che servono ai \"Portatori di Maria Santissima dell'Alto Mare\" per alzare e trasportare a spalla il fercolo in processione.\nI portatori.\nIl compito del trasporto a spalla per le vie cittadine della base processionale sulla quale \u00e8 posta la statua di Maria Santissima dell'Alto Mare spetta a quattordici portatori, dei quali dodici posizionati sotto le due stanghe pi\u00f9 altri due denominati \"timonieri\", uno davanti e uno dietro alla varetta, che hanno il compito di dare indicazioni sulle manovre da effettuare durante il percorso processionale. Seguono la base processionale ulteriori portatori in sostituzione, durante il tragitto, di quelli sotto le stanghe. \nI portatori appartengono principalmente alla Parrocchia di san Fantino e la loro divisa, in occasione della processione, \u00e8 composta da pantaloni scuri, una maglietta blu scura con raffigurata l'icona della Vergine ed un fazzoletto azzurro annodato al collo. Negli anni passati \u00e8 stata utilizzata anche una maglietta bianca, oppure una divisa completa da marinaio.\nTradizioni religiose.\nLe funzioni religiose iniziano con la novena dedicata a Maria Santissima dell'Alto Mare, celebrata ogni giorno nella chiesa di San Fantino. Nel periodo della novena, il gruppo scultoreo di \"Maria Santissima dell'Alto Mare e angeli\" viene esposto alla venerazione dei fedeli, traslandolo dall'altare maggiore, nel quale \u00e8 collocato durante l'anno, alla base processionale che viene posizionata nella navata, lato destro, a ridosso dei gradini del presbiterio.\nLa processione di San Fantino con i cavalli.\nSempre nel periodo della novena viene celebrata la festa del patrono della parrocchia e di Taureana, san Fantino il cavallaro, il 24 luglio, giorno nel quale il calendario liturgico celebra la ricorrenza della data di morte del santo. L'evento \u00e8 organizzato dai \u00abcavalieri di san Fantino\u00bb e dal Comitato festeggiamenti della Madonna dell'Alto Mare e consiste nella benedizione dei cavalli (nel numero di 24) e dei cavalieri, a cui fa seguito una processione a cavallo dell'icona del santo. La benedizione avviene, dopo la celebrazione eucaristica, nella piazza antistante la chiesa di San Fantino. La processione invece percorre il tragitto dalla chiesa parrocchiale fino all'antica chiesa ottocentesca, entrambe dedicate al santo, ed \u00e8 composta in apertura dai cavalieri a cavallo ai quali fa seguito un calesse, dove trova posto il parroco che reca in mano l'icona di san Fantino. I fedeli, che seguono il calesse durante la processione, una volta arrivati alla cripta di san Fantino che si trova sotto la chiesa del XIX secolo, procedono ad un tradizionale bacio dell'icona del santo.\nLa processione \"per terra e per mare\".\nIl giorno dedicato a Maria Santissima dell'Alto Mare \u00e8 come detto il sabato che precede l'ultima domenica di luglio. Durante la mattinata vengono svolte in chiesa varie celebrazioni liturgiche.\nNel tardo pomeriggio della festa viene invece celebrato l'evento principale della giornata, che consiste nella tradizionale e secolare processione per le vie cittadine e per mare della base processionale con il gruppo scultoreo dedicato a Maria Santissima dell'Alto Mare. Da qualche anno sul fercolo, ai piedi del gruppo scultoreo, viene posta anche l'icona di san Fantino;\nLa composizione della processione, elencata in ordine di sfilata, \u00e8 la seguente:\nIl percorso della processione si sviluppa nelle strade della Parrocchia di San Fantino (Taureana di Palmi, Pietrenere e Tonnara di Palmi). Arrivato il corteo nel borgo marinaro di Pietrenere, dopo aver attraversato le contrade di Taureana ed un antico sentiero, si procede all'imbarco su di uno scafo della base processionale di Maria Santissima dell'Alto Mare, per proseguire con la \"processione a mare\". Il punto di imbarco \u00e8 solitamente la spiaggia antistante lo scoglio dell'Isola, con sbarco nei pressi dello scoglio dell'Ulivo dopo aver rasentato per tutto il tragitto le spiagge dell'intera baia della Tonnara di Palmi (circa 1,7\u00a0km). Invece negli ultimi anni l'imbarco e lo sbarco avvengono entrambi nel porto di Palmi. La processione a mare \u00e8 composta da una barca principale nella quale \u00e8 collocato il fercolo della Madonna con i portatori ed il clero, da una barca sulla quale si trova la banda musicale e da altre imbarcazioni dei fedeli, che seguono la scia delle due barche principali. Dopo lo sbarco della base processionale della Madonna la processione riprende il suo tragitto via terra per il rientro in chiesa.\nTradizioni civili.\nIl programma dei festeggiamenti civili in onore di Maria Santissima dell'Alto Mare prevede alcuni eventi specifici, concentrati essenzialmente nel triduo che si conclude l'ultima domenica di luglio:\nInoltre, nei giorni della festa la facciata della chiesa, la \"via del Mare\" e la \"via Saletta\", strade adiacenti al luogo di culto, vengono addobbate con delle luminarie e nelle suddette vie viene anche svolta una piccola fiera di venditori ambulanti.\nPrima della processione di san Fantino, il 24 luglio, viene svolto il premio \"don Salvatore D'Agostino e Nino Punturiero\", che viene consegnato annualmente ad una personalit\u00e0 di spicco della citt\u00e0 di Palmi."}
{"id": "3784146", "revid": "110157", "url": "https://it.wikipedia.org/wiki?curid=3784146", "title": "Ratm\u011b\u0159ice", "text": "Ratm\u011b\u0159ice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784147", "revid": "287204", "url": "https://it.wikipedia.org/wiki?curid=3784147", "title": "Ratmerice", "text": ""}
{"id": "3784155", "revid": "599013", "url": "https://it.wikipedia.org/wiki?curid=3784155", "title": "Dinei", "text": "\u00c8 noto per essere stato il primo giocatore nella storia del Corinthians a vincere tre campionati brasiliani (1990, 1998, 1999). \u00c8 stato tra i primi atleti professionisti della sua generazione a posare nudo per la rivista \"G Magazine\", dedicata principalmente ad un pubblico gay.\nBiografia.\nFiglio dell'attaccante Nei, un ex giocatore di calcio degli anni sessanta del XX secolo, Dinei \u00e8 cresciuto nel Corinthians, club della sua citt\u00e0 natale. Ha iniziato a giocare al Parque S\u00e3o Jorge nel 1986, guidato da Serv\u00edlio de Jesus Filho.\nAll'et\u00e0 di diciannove anni ha esordito nel campionato brasiliano, nel ruolo di attaccante. Nel suo primo incontro da professionista ha segnato la rete della vittoria contro Santos. Grazie anche a questo risultato la sua squadra \u00e8 riuscita a qualificarsi per la fase finale del torneo e, un mese dopo, ha vinto il suo primo titolo nazionale brasiliano.\nNel 1996, durante il suo passaggio al Coritiba, Dinei \u00e8 risultato positivo ad un test antidoping. Il refeto mostr\u00f2 l'uso di cocaina, che il giocatore ammise di aver assunto. Come punizione, l'attaccante \u00e8 stato sospeso per 240 giorni.\nTornato al Corinthians nel campionato 1998, Dinei \u00e8 stato determinante per la qualificazione alla fase finale del torneo. Nelle ultime tre partite contro il Cruzeiro \u00e8 andato a segno nella finale di andata conclusasi con un pareggio per 2-2. Nelle tre gare decisive per l'attribuzione del titolo ha effettuato quattro assist che gli hanno permesso di vincere il secondo scudetto.\nPer le sue prestazioni \u00e8 stato omaggiato dai tifosi del Corinthians con i canti \"El El El o Dinei \u00e9 da Fiel\" di Gavi\u00f5es da Fiel dei quali il giocatore \u00e8 membro.\nNel 1999 ha posato nudo per il numero di marzo della rivista gay \"G Magazine\", \u00e8 stato il secondo calciatore professionista a farlo, dopo il connazionale Vampeta. Alla fine della stagione 1999 ha vinto il suo terzo titolo nazionale.\nNel 2008, si \u00e8 candidato al consiglio comunale della citt\u00e0 di San Paolo nelle file del Partito Democratico Laburista (\"Partido Democr\u00e1tico Trabalhista\", PDT), ma non \u00e8 stato eletto.\nNel 2011 ha partecipato alla quarta edizione del reality show \"A Fazenda\" (\"La Fattoria\"), prodotto da Rede Record, ed \u00e8 stato eliminato alla nona puntata del 22 settembre."}
{"id": "3784157", "revid": "125083909", "url": "https://it.wikipedia.org/wiki?curid=3784157", "title": "Chael Sonnen", "text": "Dal 2005 al 2014 ha combattuto a pi\u00f9 riprese nella prestigiosa organizzazione UFC, nella quale \u00e8 stato per due volte (nel 2010 e nel 2012) contendente al titolo dei pesi medi durante il suo noto \"feud\" con il campione brasiliano Anderson Silva. Ha combattuto anche per il titolo dei pesi mediomassimi nel 2013 contro Jon Jones e ha fatto da allenatore nella diciassettesima stagione statunitense e nella terza brasiliana del reality show \"The Ultimate Fighter\". Dal 2017 al 2019 ha combattuto nella Bellator MMA mentre dal 2014 compete anche nell'organizzazione statunitense di grappling Metamoris.\nNel 2007 \u00e8 stato un contendente al titolo dei pesi medi WEC e vanta successi in organizzazioni minori come Dangerzone e Gladiator Challenge. Nella lotta collegiale \u00e8 stato un all-american nell'NCAA Division I, due volte campione nazionale universitario nella lotta greco-romana e medaglia d'argento ai campionati mondiali universitari a Tokyo. Vanta inoltre due partecipazioni, nel 2001 e nel 2003, nella prestigiosa competizione di grappling ADCC Submission Wrestling World Championship.\n\u00c8 molto noto anche per la sua forte personalit\u00e0 e la sua attitudine al trash-talking, tanto da vincere il premio \"Personality of the Year\" ai \"Fighters Only World MMA Awards\" nel 2013.\nCaratteristiche tecniche.\nSonnen ha dimostrato con il tempo di essere uno dei migliori artisti marziali misti nella lotta libera: basa infatti il suo \"gameplan\" su takedown tipici del wrestling, contro i quali anche i pi\u00f9 forti avversari hanno faticato a difendersi.\nUn suo grande punto debole \u00e8 la difesa nella lotta a terra contro validi \"grappler\", tant'\u00e8 che buona parte delle sue sconfitte in carriera sono avvenute tramite tecniche di sottomissione.\nCarriera nelle arti marziali miste.\nSonnen inizi\u00f2 la sua carriera nelle arti marziali miste a diciannove anni, nel 1997, sconfiggendo Ben Hailey; l'incontro successivo fu contro il futuro campione dei pesi medi ICON Sport e contendente al titolo Strikeforce Jason \"Mayhem\" Miller. Sonnen vinse i primi sei match in carriera fino alla sconfitta con Trevor Prangley, che venne in seguito vendicata all'evento \"UFC Ultimate Fight Night 4\" nel 2006; combatt\u00e9 inoltre col vincitore della prima stagione del reality \"The Ultimate Fighter\" e futuro campione UFC dei pesi massimi leggeri Forrest Griffin.\nUltimate Fighting Championship.\nSonnen fece il suo debutto in UFC contro l'ex campione dei pesi mediomassimi IFC e Strikeforce Renato Sobral a \"UFC 55\", dove combatt\u00e9 per la prima volta nella categoria dei mediomassimi e perse tramite una triangle choke al secondo round. In seguito vendic\u00f2 la sua prima sconfitta in carriera battendo Trevor Prangley a UFC Ultimate Fight Night 4 per decisione unanime. Successivamente, per la terza volta, combatt\u00e9 contro Jeremy Horn a \"UFC 60\" perdendo via armbar: avendo un record di 1\u20132 nell'ottagono, a Sonnen non fu rinnovato il contratto.\nBodog Fight.\nDopo aver lasciato la UFC, Sonnen firm\u00f2 con la Bodog Fight e vinse il primo match contro Tim Credeur per TKO. In seguito lott\u00f2 contro Alexey Oleinik, vincendo per decisione unanime, e contro Tim McKenzie, sconfitto tramite una brabo choke dopo nemmeno quindici secondi dall'inizio del match. Dopo la rapidissima vittoria su McKenzie, Sonnen lott\u00f2 contro il veterano di UFC e Pride Amar Suloev, vincendo per TKO. Successivamente Sonnen batt\u00e9 il futuro partecipante al reality \"The Ultimate Fighter\" Kyacey Uscola all'evento \"SuperFight 20: Homecoming\".\nWorld Extreme Cagefighting.\nNel dicembre 2007 Sonnen combatt\u00e9 contro Paulo Filho per il titolo dei pesi medi WEC e perse per sottomissione al minuto 4:55 del secondo round. L'esito del match fu tuttavia molto controverso: Sonnen non cedette ma url\u00f2 e l'arbitro interpret\u00f2 tale gesto come una sottomissione verbale. Nell'intervista post-match, Sonnen disse che aveva urlato all'arbitro di non interrompere il combattimento e di aver continuamente esclamato \"No\" quando l'arbitro gli stava chiedendo se volesse arrendersi.\nUn rematch tra i due era previsto per il 2008 ma fu cancellato quando Filho decise di entrare in terapia egli stesso per l'abuso di una sostanza sconosciuta; Sonnen invece affront\u00f2 l'imbattuto contendente al titolo Bryan Baker, dominandolo per i primi tre round e vincendo per decisione unanime. Sonnen e Filho si incontratono nuovamente il 5 novembre 2008 e in tale occasione Sonnen batt\u00e9 sonoramente Filho per decisione unanime: prima del match, tuttavia, Filho non rientr\u00f2 nel peso limite, pesando oltre sette libbre sopra il limite consentito di 185, cosa che rese la contesa un incontro non valido per il titolo e bruciando quindi la chance di Sonnen per un rematch per la cintura. Dopo la sconfitta Filho annunci\u00f2 che avrebbe spedito il titolo a Sonnen.\nRitorno in UFC.\nIn seguito all'eliminazione della categoria dei pesi medi dalla WEC, Sonnen fu riportato nel roster della UFC ma nel suo primo combattimento perse tramite una triangle choke contro Demian Maia a \"UFC 95\". Successivamente sconfisse Dan Miller a \"UFC 98\" per decisione unanime.\nSonnen mostr\u00f2 la sua determinazione e la sua forza come fighter quando venne scelto come rimpiazzo dell'ultimo minuto al posto di Yushin Okami quando quest'ultimo si ruppe un legamento in allenamento: Sonnen affront\u00f2 il combattimento dopo ventidue giorni dalla notizia del suo coinvolgimento e perse ben sedici chili per competere. Casualmente il suo combattimento successivo fu proprio contro Okami, a \"UFC 104\", vincendo per decisione unanime e dominandolo nel wrestling; nelle settimane che seguirono il match, Okami chiese ed ottenne di allenarsi con Sonnen e il suo team per un certo numero di settimane. Sonnen comment\u00f2 questi allenamenti congiunti parlando del rapporto con Okami, simile a quello con un fratello.\nSonnen avrebbe dovuto quindi affrontare Nate Marquardt il 21 febbraio 2010 a \"UFC 110\", ma il combattimento fu anticipato a \"UFC 109\", il 6 febbraio, da cui Sonnen emerse vincitore per decisione unanime dopo aver dominato nel wrestling il pi\u00f9 pesante Marquardt per tre round. Marquardt intrappol\u00f2 Sonnen in due potenti guillotine chokes nel primo e nel terzo round, ma Sonnen riusc\u00ec a liberarsi. Con questa vittoria, Sonnen consolid\u00f2 la sua posizione di prossimo sfidante del campione Wanderlei Silva per il titolo dei pesi medi UFC.\nIncontro per il titolo.\nSonnen sfid\u00f2 Anderson Silva per il titolo il 7 agosto 2010 a \"UFC 117\" facendo uso del suo classico trash-talking prima del match, cosa che caus\u00f2 alcune controversie come quando dichiar\u00f2 che stava per far ritirare Silva. Sonnen vinse ognuno dei primi quattro round nei punteggi dei giudici ma nel round finale si trov\u00f2 intrappolato in una combinazione di triangle/armbar dal campione; Sonnen cedette a causa di un triangolo al minuto 3:10 nel quinto round e in seguito, in un'intervista, dichiar\u00f2 di essersi trovato in una choke e non in un'armbar. Sonnen fu il terzo uomo nella storia della UFC a portare il fenomeno Silva al quinto round e fu sicuramente uno di quelli che lo mise maggiormente in difficolt\u00e0 durante le sue nove vittoriose difese consecutive del titolo dei pesi medi; tale combattimento venne premiato come \"Fight of the Year\" ai \"Fighters Only World MMA Awards\" nel 2010.\nScottato per questa sconfitta di misura, Sonnen disse di volere un rematch con Silva ma di non voler aspettare che il brasiliano si riprendesse dal suo infortunio alle costole: l'anticipato rematch avrebbe dovuto aver luogo all'inizio del 2011, ma fu infine annullato dopo che Sonnen fu sospeso per essere stato trovato positivo ad una sostanza proibita.\nRitorno dopo la sospensione.\nDopo la fine della sospensione, collegata alla elevata quantit\u00e0 di testosterone/epitestosterone riscontrata nel suo sangue, Sonnen ritorn\u00f2 in UFC battendo Brian Stann nel secondo round tramite un'arm triangle choke l'8 ottobre 2011 a \"UFC 136\". Nell'intervista post-match con Joe Rogan, Sonnen sfid\u00f2 pubblicamente Anderson Silva, che si trovava tra il pubblico, urlandogli che faceva schifo e proponendogli un rematch nel weekend del Super Bowl con una posta in palio molto alta: se avesse perso avrebbe lasciato l'UFC per sempre, mentre se Silva fosse risultato sconfitto avrebbe dovuto lasciare la divisione dei pesi medi. Nell'intervista dopogara conferm\u00f2 che avrebbe mantenuto la parola e che anche Silva, presumibilmente, avrebbe dovuto essere d'accordo su tali termini; ad ogni modo Silva non rispose cos\u00ec, una settimana dopo, Sonnen afferm\u00f2 che l'offerta era scaduta.\nIl match successivo per Sonnen avrebbe dovuto essere contro Mark Mu\u00f1oz il 28 gennaio 2012 ad \"UFC on FOX 2\" e il vincente avrebbe guadagnato una chance per il titolo contro Silva verso la met\u00e0 del 2012; Munoz per\u00f2, meno di due settimane prima dell'evento, si infortun\u00f2, venendo sostituito da Michael Bisping. Nel co-main event della serata, Sonnen super\u00f2 Bisping per decisione unanime.\nSonnen ebbe cos\u00ec per la seconda volta la possibilit\u00e0 di lottare per il titolo dei pesi medi UFC contro il campione Anderson Silva, imbattuto dal 2006: come la volta precedente Sonnen caric\u00f2 a dismisura l'incontro con il suo trash-talking, portando il match ad essere il pi\u00f9 atteso del 2012. L'incontro volse positivamente per Sonnen nel primo round, in quanto riusc\u00ec a portare Silva a terra e a controllarlo per ottenere una unanime vittoria ai punti per tale ripresa; nel secondo round, tuttavia, un errore nello striking di Sonnen stesso caus\u00f2 la caduta a terra dello statunitense, con Silva che ne approfitt\u00f2 andando di ground and pound e rifilandogli una ginocchiata al petto: Silva termin\u00f2 l'incontro per KO tecnico, difendendo cos\u00ec la cintura per la decima volta consecutiva.\nRitorno ai pesi mediomassimi.\nDopo la seconda sconfitta subita per mano di Silva, Sonnen decise di tornare nella categoria dei pesi mediomassimi; qui venne subito organizzato un incontro con Forrest Griffin, ma dopo un grave infortunio capitato a Dan Henderson, che gli imped\u00ec di competere per il titolo contro il campione Jon Jones, Dana White indic\u00f2 proprio Sonnen come il possibile sfidante per la cintura: Jones tuttavia rifiut\u00f2 di lottare con cos\u00ec poco preavviso.\nA quel punto venne scelto come avversario di Sonnen l'ex campione di categoria Forrest Griffin, ma a due mesi dall'incontro programmato verso fine 2012 Dana White scelse proprio Sonnen come uno degli allenatori per la diciassettesima stagione del reality show \"The Ultimate Fighter\": l'altro allenatore scelto fu proprio Jon Jones. La sfida per il titolo venne programmata per aprile 2013 ma Sonnen perse il match per KO tecnico al primo round.\nIn luglio Sonnen firm\u00f2 un nuovo contratto con la UFC valido per cinque incontri e afferm\u00f2 di voler tornare nei pesi medi dopo il match contro Mauricio Rua programmato per agosto, incontro che vinse per sottomissione durante il primo round ottenendo il premio \"Submission of the Night\". In novembre continu\u00f2 a combattere nei mediomassimi contro l'ex campione di categoria Rashad Evans, perdendo il confronto nella lotta e venendo sconfitto per KO tecnico durante il primo round.\nNel 2014 venne scelto come allenatore per la terza stagione brasiliana di \"The Ultimate Fighter\" opposto a Wanderlei Silva; al termine della stagione i due coach avrebbero dovuto sfidarsi, ma Silva non si present\u00f2 ad un'udienza della commissione atletica del Nevada per ottenere la licenza per combattere e venne sostituito dall'ex campione dei pesi mediomassimi V\u00edtor Belfort. Successivamente lo stesso Sonnen risult\u00f2 positivo ad un test antidoping a sorpresa e venne escluso dal match; in seguito a ci\u00f2 annunci\u00f2 il proprio ritiro dalle MMA.\nSonnen chiuse cos\u00ec una carriera che durava dal 1997 con un record di ventotto vittorie, quattordici sconfitte e un pareggio; in UFC ha prima avuto una parentesi di tre incontri tra il 2005 e il 2006 e poi vi ha combattuto ininterrottamente dal 2009 al 2014, il tutto con un record parziale di 6-7.\nA poca distanza di tempo, Sonnen fall\u00ec un ulteriore controllo risultando positivo all somatotropina e alla eritropoietina; sia la UFC che Fox Sports presero la decisione di interrompere i rapporti con l'ormai ex atleta di MMA, il quale venne punito con una sospensione di due anni.\nNell'agosto del 2014 si dedica al grappling prendendo parte ad un evento della promozione statunitense Metamoris, dove affronta il pluricampione ADCC Andr\u00e9 Galv\u00e3o venendo sconfitto per sottomissione.\nBellator MMA.\nIl 15 settembre 2016 viene annunciato che Sonnen ha firmato un contratto per pi\u00f9 incontri con la Bellator MMA: il 21 gennaio 2017 debutta nella federazione affrontando nel main event del pay-per-view Bellator 170 l'ex campione dei pesi mediomassimi UFC Tito Ortiz, che aveva sconfitto in una gara di lotta libera ai tempi del college, ma viene battuto per sottomissione (rear-naked choke) al primo round.\nIl 24 giugno affronta nel main event di Bellator NYC (noto anche come Bellator 180) il rientrante Wanderlei Silva, ex campione dei pesi medi Pride e suo rivale ai tempi di \"The Ultimate Fighter\". Dopo tre round molto combattuti Sonnen vince l'incontro per decisione unanime.\nIl 20 gennaio 2018 affronta, nel main event di Bellator 192, un altro ex campione dei pesi mediomassimi UFC, Quinton \"Rampage\" Jackson, nel primo turno del torneo a otto uomini indetto per incoronare il nuovo campione dei pesi massimi: Sonnen vince per decisione unanime alla fine dei tre round. In semifinale, tenutasi all'evento Bellator 208, viene sconfitto per KO tecnico alla prima ripresa dalla leggenda Fedor Emilianenko.\nIl 14 giugno 2019 affronta l'ex campione dei pesi mediomassimi UFC Lyoto Machida venendo battuto per KO tecnico nei primi istanti della seconda ripresa; al termine dell'incontro annuncia il ritiro.\nTrash-talking.\nSonnen \u00e8 noto, oltre che per le sue doti tecniche come wrestler, anche per il suo duro e talvolta imbarazzante trash-talking nei confronti di altri lottatori professionisti, grazie al quale sfrutta la sua visibilit\u00e0 mediatica per provocare e burlare anche pesantemente i suoi rivali.\nTra gli episodi pi\u00f9 eclatanti si pu\u00f2 citare quello precedente alla sfida contro Anderson Silva all'evento \"UFC 117: Silva vs. Sonnen\", nel quale ha messo in dubbio le qualit\u00e0 del campione dei pesi medi e ha insultato il Black House Team, i gemelli Ant\u00f4nio Rodrigo e Ant\u00f4nio Rog\u00e9rio Nogueira - insegnanti di BJJ di Silva - e in generale i cittadini brasiliani.\nHa spesso preso di mira i lottatori brasiliani, come Wanderlei Silva, Jos\u00e9 Aldo e Lyoto Machida, ma ha virtualmente lanciato la sfida anche a Georges St-Pierre."}
{"id": "3784158", "revid": "729019", "url": "https://it.wikipedia.org/wiki?curid=3784158", "title": "Volo Alitalia 045", "text": "Il volo Alitalia 45 era un volo di linea effettuato dall'Alitalia e operato da un Vickers Viscount 785D che il 28 marzo 1964 in fase di atterraggio all'aeroporto di Napoli-Capodichino si schiant\u00f2 sulle pendici del Monte Somma, nel complesso vulcanico Somma-Vesuvio, a causa delle cattive condizioni meteorologiche, causando la morte di tutte le persone a bordo: 40 passeggeri e 5 membri dell'equipaggio.\nIl velivolo.\nIl velivolo coinvolto nell'incidente era un Vickers Viscount 785D con numero di registrazione I-LAKE e motorizzato da quattro Rolls Royce Dart 510. Effettu\u00f2 il primo volo il 18 agosto 1957 e venne consegnato all'Alitalia il primo ottobre dello stesso anno. Fu il primo Viscount ad operare nella compagnia di bandiera italiana.\nIl volo.\nUn primo Vickers Viscount, volo AZ 004, era partito da Caselle alle 19.15 diretto a Fiumicino con 49 passeggeri a bordo ed era atterrato con un ritardo di circa 25 minuti, alle 20.20, a Roma dove erano scesi tutti i passeggeri. Di questi provenienti da Torino, solo 4 erano stati reimbarcati sul Vickers Viscount I-LAKE, insieme ad altre 36 persone in partenza da Fiumicino, per ripartire alla volta di Capodichino.\nA causa del maltempo e per un inconveniente tecnico che port\u00f2 alla sostituzione dell'indicatore della temperatura dell'olio della turbina del motore nr. 1, il decollo, previsto per le 21.25, era stato ritardato fino alle 22.10. ed era avvenuto dalla pista 25 con autorizzazione dell'ACC di Roma a seguire la rotta Pratica di Mare - Latina - Napoli.\nAlle 22.11 il pilota, su invito della Torre di Fiumicino, aveva stabilito regolare collegamento con l'ACC di Roma sulla frequenza 123.7 (settore partenza). Alle 22.17 il Viscount aveva raggiunto il livello di volo 70.\nAlle 22.28 il pilota aveva preso contatto con Napoli APP sulla frequenza 120.7 e chiesto il bollettino meteo che era il seguente: \"6/8 copertura - 2/8 CU a 2000 ft. - 3/8 SC a 3000 ft. - 2/8 AC a 7000 ft. - visibilit\u00e0 6 Km - QNH 29.65 - Pista in uso 24 - QFE 29.31 - vento da Sud 180/210 12 nodi con pista 24 - temperatura 11\u00b0\".\nAlle 22.32 l'aereo era stato autorizzato a scendere da 7.000 a 5.000 piedi e poi alle 22.34 a 4.000 e gli era stato chiesto se intendeva utilizzare l'ILS. Dall'aeromobile avevano risposto: \"Non crediamo perch\u00e9 si vede \". Alle 22.35 l'aeromobile aveva riportato la verticale del radiofaro LD. Napoli APP aveva chiesto quale tipo di avvicinamento intendesse effettuare ed aveva ottenuto come risposta: \"\"Vediamo, adesso viriamo sottovento lasciando 4000 direttamente on visual\".\" Alle 22.36 Napoli APP aveva risposto: \"\"Ricevuto...avendo la pista in vista da LD autorizzato al visual. Riportate sottovento e in finale vento da 180/210\u00b0 12 nodi\".\" Alle 22.37 il Viscout aveva comunicato di lasciare la verticale del radiofaro LD. Era stata l'ultima comunicazione radio dell'equipaggio dell'aereo con il quale il comandante Pasquale Umana conferma la scelta del volo di approccio a vista anzich\u00e9 utilizzare l'ILS.\nSubito dopo le 22.37 il Viscount I-LAKE aveva lasciato il cielo della citt\u00e0 di Napoli diretto verso il mare passando all'incirca sulla verticale del monumento a Diaz in Via Caracciolo ad una quota stimata di circa 5.000/6.000 piedi con rotta circa Sud-Est. Alle 22.39, 30 secondi prima dell'impatto, l'aeromobile aveva sorvolato l'abitato di San Sebastiano al Vesuvio con rotta 90\u00b0, carrello d'atterraggio retratto, motori a regime, fari di atterraggio accesi, in ambiente di forti piovaschi. Alle 22.39',30\" circa avvenne l'impatto del velivolo contro il costone di Monte Somma, che era ammantato di nubi, in localit\u00e0 Cresta del Cardo ad una quota topografica di circa 610 metri con prua di circa 90\u00b0 ed assetto inclinato di circa 20\u00b0 a sinistra. L'ora dell'impatto fu stabilita facendo la media delle letture di tre orologi reperiti tra i rottami e tenendo conto delle testimonianze e della sequenza cronologica della fase finale del volo. Nell'urto l'aeromobile si disintegr\u00f2 proiettando rottami per un tratto lungo circa 80 metri, orientato per circa 90\u00b0 e provocando parziali focolai di incendio.\nAlcuni contadini sentirono il rumore dello schianto dell'aereo individuandolo come avvenuto nella zona boscosa del comune di Somma Vesuviana ed avvertirono la stazione dei Carabinieri di Sant'Anastasia facendo scattare le ricerche ed i soccorsi che si rivelarono ardui, a causa del maltempo, e purtroppo inutili per le 45 persone tutte morte nell'impatto dell'aereo e nell'incendio conseguente.\nLa mancata interruzione del volo a vista, nonostante l'assenza delle minime condizioni di visibilit\u00e0 necessarie, aveva causato l'errore di manovra del pilota che, sulla via di avvicinamento all'aeroporto di Napoli, aveva compiuto una virata troppo ampia portandosi pi\u00f9 a sud e ad un'altitudine troppo bassa, in corrispondenza del Vesuvio dove poi \u00e8 avvenuto l'impatto.\nLe cause.\nLa Commissione d'inchiesta ha ritenuto che il comportamento del pilota e le manovre da lui effettuate siano state condizionate dai seguenti fattori:\nVittime.\nElenco dei passeggeri e dei membri dell'equipaggio:"}
{"id": "3784164", "revid": "767487", "url": "https://it.wikipedia.org/wiki?curid=3784164", "title": "Friedrich Konrad Beilstein", "text": "Biografia.\nBeilstein nacque in una famiglia tedesca di ceto medio, figlio di Karl Friedrich Beilstein. Prest\u00f2 la famiglia si rec\u00f2 a San Pietroburgo per rilevare un'attivit\u00e0 dello zio di Beilstein.\nDopo aver condotto gli studi elementari e medi a San Pietroburgo, ripart\u00ec per la Germania, ove studi\u00f2 chimica a Heidelberg sotto la guida di Robert Wilhelm Bunsen e di Friedrich August Kekul\u00e9 von Stradonitz. Dopodich\u00e9 pass\u00f2 a Monaco di Baviera, dove fu allievo del celebre chimico Justus von Liebig e da qui a Gottinga, dove ebbe come docente Friedrich W\u00f6hler.\nDopo un soggiorno alla Sorbona di Parigi con i professori Charles Friedel e Charles-Adolphe Wurtz, si rec\u00f2 a Breslavia.\nDal 1865 insegn\u00f2 a Gottinga, ma si ritrasfer\u00ec poi a San Pietroburgo ed ottenne la cittadinanza russa. Succedette a Mendeleev all'Istituto Tecnologico di San Pietroburgo, ma cess\u00f2 l'insegnamento nel 1896.\nSi occup\u00f2 per lo pi\u00f9 dei composti aromatici e dei processi di alogenazione. A lui dobbiamo una peculiare prova per i composti aromatici, denominata \"Prova di Beilstein\"."}
{"id": "3784168", "revid": "767487", "url": "https://it.wikipedia.org/wiki?curid=3784168", "title": "Bernhard Tollens", "text": "Studi\u00f2 ad Amburgo, dove sub\u00ec l'influenza del suo maestro Karl M\u00f6bius. Dopo essersi diplomato, studi\u00f2 chimica farmaceutica all'Universit\u00e0 di Gottinga e divenne assistente di laboratorio di Friedrich W\u00f6hler, sotto la supervisione dei celebri chimici Friedrich Konrad Beilstein e Rudolph Fittig.\nTra gli altri lavor\u00f2 anche con Emil Erlenmeyer a Heidelberg e con Charles-Adolphe Wurtz a Parigi. Dal 1872 al 1918 fu a Gottinga.\n\u00c8 ricordato per vari lavori di chimica organica, tra cui lo studio dei carboidrati e degli zuccheri e scopr\u00ec il celebre saggio di Tollens."}
{"id": "3784169", "revid": "179980", "url": "https://it.wikipedia.org/wiki?curid=3784169", "title": "Claudinei Alexandre Pires", "text": ""}
{"id": "3784170", "revid": "1566286", "url": "https://it.wikipedia.org/wiki?curid=3784170", "title": "Scott Wilson (attore)", "text": "Carriera.\nWilson \u00e8 apparso in molti film dagli anni sessanta in poi, tra cui \"La calda notte dell'ispettore Tibbs\", \"Il grande Gatsby\", \"La nona configurazione\", \"Dredd - La legge sono io\", \"Dead Man Walking - Condannato a morte\", \"Pearl Harbor\" e \"The Host\". \u00c8 stato nominato al Golden Globe per la sua interpretazione nel film \"La nona configurazione\". In campo televisivo ha avuto un ruolo ricorrente nella famosa serie televisiva \"CSI - Scena del crimine\", dove interpretava Sam Braun, padre di Catherine Willows. Dal 2011 al 2014 ha preso parte alla serie televisiva \"The Walking Dead\", dove ha interpretato il ruolo di Hershel Greene.\n\u00c8 morto all'et\u00e0 di 76 anni per complicanze dovute alla leucemia, malattia da cui era affetto da tempo. \u00c8 stato sepolto nel Forest Lawn Memorial Park di Hollywood Hills, California.\nDoppiatori italiani.\nNelle versioni in italiano dei suoi film, Scott Wilson \u00e8 stato doppiato da:"}
{"id": "3784171", "revid": "56620", "url": "https://it.wikipedia.org/wiki?curid=3784171", "title": "Jeanne de Penthi\u00e8vre", "text": ""}
{"id": "3784172", "revid": "695564", "url": "https://it.wikipedia.org/wiki?curid=3784172", "title": "Switchblade Smiles", "text": "Switchblade Smiles \u00e8 un singolo promozionale pubblicato per anticipare il quarto album in studio dei Kasabian, \"Velociraptor!\". Pubblicato il 7 giugno 2011, il singolo \u00e8 stato inoltre reso disponibile per il download gratuito a coloro che hanno prenotato \"Velociraptor!\".\nDescrizione.\nIn uno speciale \"Track by Track\", il cantante, chitarrista e mente principale dei Kasabian Sergio Pizzorno ha detto a proposito del brano:\nIl \"NME\" ha posizionato \"Switchblade Smiles\" al terzo posto nella sua classifica delle migliori canzoni dei Kasabian.\nVideo musicale.\nIl video del brano \u00e8 stato pubblicato in anteprima sul canale VEVO della band il 15 luglio 2011. Prodotto da Charlie Lightening, \u00e8 stato diretto dal designer Aitor Throup, autore della copertina dell'album di provenienza della canzone, \"Velociraptor!\", ispirata proprio a questo video.\nTracce.\nTesti e musiche di Sergio Pizzorno."}
{"id": "3784174", "revid": "599013", "url": "https://it.wikipedia.org/wiki?curid=3784174", "title": "Mirka Jarchovsk\u00e1", "text": ""}
{"id": "3784176", "revid": "287204", "url": "https://it.wikipedia.org/wiki?curid=3784176", "title": "Mirka Jarchovska", "text": ""}
{"id": "3784178", "revid": "300067", "url": "https://it.wikipedia.org/wiki?curid=3784178", "title": "Mirka Dettmann", "text": ""}
{"id": "3784188", "revid": "394", "url": "https://it.wikipedia.org/wiki?curid=3784188", "title": "Winx Club - Rockstars", "text": "Winx Club - Rockstars \u00e8 un videogioco del 2010 sviluppato dalla Rainbow e pubblicato dalla Namco Bandai Games per Nintendo DS. Il gioco \u00e8 ispirato al cartone animato \"Winx Club\".\nModalit\u00e0 di gioco.\nNel videogioco ci si pu\u00f2 cimentare in un'avventura tutta musicale. Con microfoni e chitarre si pu\u00f2 seguire il ritmo. \u00c8 inoltre possibile personalizzare la propria Winx e ascoltare ed eseguire i dodici brani all'interno del gioco."}
{"id": "3784189", "revid": "767487", "url": "https://it.wikipedia.org/wiki?curid=3784189", "title": "Au\u0161ra Bimbait\u0117", "text": "Carriera.\nCon la ha disputato i Campionati mondiali del 2006 e quattro edizioni dei Campionati europei (2001, 2005, 2009, 2011)."}
{"id": "3784190", "revid": "287204", "url": "https://it.wikipedia.org/wiki?curid=3784190", "title": "Ausra Bimbaite", "text": ""}
{"id": "3784209", "revid": "729019", "url": "https://it.wikipedia.org/wiki?curid=3784209", "title": "Bilbao (metropolitana di Madrid)", "text": "Bilbao \u00e8 una stazione delle linee 1 e 4 della Metropolitana di Madrid.\nSi trova sotto alla Glorieta de Bilbao, nel distretto di Chamber\u00ed.\nStoria.\nInaugurata da Alfonso XIII il 17 ottobre 1919, \u00e8 una delle otto stazioni pi\u00f9 antiche della metropolitana di Madrid. I binari della linea 4 furono aperti nel 1944.\nAccessi.\nIngresso Central\nIngresso Luchana"}
{"id": "3784212", "revid": "199991", "url": "https://it.wikipedia.org/wiki?curid=3784212", "title": "Rompere l'incantesimo. La religione come fenomeno naturale", "text": ""}
{"id": "3784226", "revid": "1005847", "url": "https://it.wikipedia.org/wiki?curid=3784226", "title": "Elezioni comunali a Milano", "text": ""}
{"id": "3784228", "revid": "1005847", "url": "https://it.wikipedia.org/wiki?curid=3784228", "title": "Elezioni comunali a Napoli", "text": ""}
{"id": "3784229", "revid": "1005847", "url": "https://it.wikipedia.org/wiki?curid=3784229", "title": "Elezioni comunali a Roma", "text": ""}
{"id": "3784237", "revid": "661526", "url": "https://it.wikipedia.org/wiki?curid=3784237", "title": "Gradazioni di grigio", "text": ""}
{"id": "3784248", "revid": "228587", "url": "https://it.wikipedia.org/wiki?curid=3784248", "title": "Stanis\u0142aw Batavia", "text": "Biografia.\nFiglio di Maksymilian e di Eugenia Neumark, negli anni 1918-1923 ha studiato giurisprudenza e medicina dal 1924 al 1929 all'Universit\u00e0 di Varsavia; \u00e8 stato tra i suoi maestri, tra gli altri, Leon Petra\u017cycki. Ha completato il tirocinio formativo nel Terzo Reparto \"Bambino Ges\u00f9\" dell'Ospedale di Varsavia (1929-1930). Nel 1931 ha discusso la sua tesi di dottorato \"Introduzione al lavoro allo studio di criminali\". In seguito, \u00e8 stato assistente \"senior\" presso il Dipartimento di Criminologia (1929-1939) e professore ordinario presso il Dipartimento di malattie nervose (1929-1931). \u00c8 stato responsabile del Centro di Formazione reparto psichiatrico dell'ospedale sanitario a Varsavia (1931-1934), assistente presso il dipartimento di neuropsichiatria infantile dell'Istituto Igiene Mentale a Varsavia (1935-1939), esperto legale nel campo della psichiatria, curatore della rivista scientifica \"Archivi di criminologia\". \nDurante la guerra fu tenente al servizio medico. Negli anni 1940-1944 ha lavorato presso il Centro per la Salute \"Jeziorna\" vicino a Varsavia.\nDopo la guerra torn\u00f2 a lavorare presso la Universit\u00e0 di Varsavia dove, dopo aver presentato il lavoro \"Bias alla luce dei gemelli\" (preparato ancora nel 1939) \u00e8 stato professore associato di criminologia (1945). Dal 1946 \u00e8 stato professore e capo del Dipartimento di Criminologia presso la Facolt\u00e0 di Diritto Penale, nel 1958 ha ricevuto il titolo di professore. Ha svolto lezioni sulla criminologia e psichiatria forense e sul comportamento (al 1949) alla Universit\u00e0 di \u0141\u00f3d\u017a. \u00c8 stato membro del \"Central Bureau of Investigation\" sui crimini perpetrati nel secondo dopoguerra (1946-1951), ha servito come consulente nazionale nel campo della psichiatria forense presso il Ministero della Salute (1951-1954), ha lavorato anche con il Dipartimento di Scienze Giuridiche (dal 1956 che ha preso il nome di Istituto di Scienze Giuridiche) e Istituto Psico-neurologico in Pruszk\u00f3w. \u00c8 andato in pensione nel 1968.\nIl suo campo di ricerca spazia dalla criminologia al diritto penale, dalla psichiatria alla patologia sociale. \u00c8 considerato il fondatore della scuola polacca di criminologia clinica. Ha condotto un'analisi sociologica della criminologia e della criminalit\u00e0 nazista, oltre alla documentazione raccolta dei crimini nazisti in territorio polacco. Interessato al problema della delinquenza minorile, anche negli anni trenta, ha condotto uno studio su giovani delinquenti nelle istituzioni e nelle carceri di Varsavia, in numerose pubblicazioni ha evidenziato l'impatto negativo sulla psiche dei giovani in carcere. Grazie al suo interesse sul fenomeno del alcolismo, ha organizzato degli studi ambientali nelle famiglie degli alcolisti in Polonia, dove ha introdotto il concetto di \u201cstato di intossicazione sullo sfondo di patologico\u201d ad un caso forense psichiatrico, \u00e8 stato l'iniziatore di record per il trattamento degli alcolisti e delle loro cure familiari di cui alla legge sulla lotta contro l'alcolismo nel 1956. Inoltre, ha avviato la ricerca sull'abuso di droghe tra gli adolescenti e sulla tossicomania in Polonia. \nDal 1969 \u00e8 membro dell'Accademia polacca delle scienze. \u00c8 stato anche membro della Societ\u00e0 Internazionale di Criminologia. Nel 1975 ha vinto il premio per l'\u00e9quipe di segretario scientifico di studio delle Scienze dei problemi sociali dei giovani e l'alcolismo. \u00c8 stato insignito, tra gli altri della Croce di ufficiale e di commendatore dell'Ordine della Polonia Restituta e dell'Ordine della Bandiera del lavoro."}
{"id": "3784249", "revid": "132406", "url": "https://it.wikipedia.org/wiki?curid=3784249", "title": "Antonio Catara Lettieri", "text": "Biografia.\nProfessore di diritto naturale ed etica all'Universit\u00e0 di Messina, fu presidente della Real Accademia Peloritana dei Pericolanti. Molto apprezzato da Terenzio Mamiani, Vincenzo Gioberti e Pasquale Galluppi, fu sepolto nel famedio del cimitero monumentale di Messina. La citt\u00e0 natale ha intitolato al suo nome una via cittadina."}
{"id": "3784253", "revid": "57342", "url": "https://it.wikipedia.org/wiki?curid=3784253", "title": "Pietro Marcello (regista)", "text": "Biografia.\nStudia pittura all'Accademia di Belle Arti di Napoli. Nel 2002 realizza il radiodocumentario \"Il tempo dei magliari\", trasmesso da Radio 3. Nel 2003 gira a Napoli i cortometraggi \"Carta\" e \"Scampia\". Nel 2004 il suo documentario \"Il cantiere\" vince l'11\u00aa edizione del Festival Libero Bizzarri. L'anno seguente gira \"La baracca\", film documentario su un senzatetto che vive nel centro storico di Napoli. Collabora poi come volontario per un'ONG in Costa d'Avorio per la realizzazione del documentario \"Grand Bassan\".\nNel 2007 gira \"Il passaggio della linea\", documentario girato di notte sui treni espressi che attraversano l'Italia. Nel 2009, grazie anche alla fondazione gesuita San Marcellino di Genova, realizza il documentario drammatico \"La bocca del lupo\", che vince il Torino Film Festival. Il film, presentato in vari festival internazionali, vince anche il Nastro d'argento, il David di Donatello per il miglior documentario e il premio Vittorio De Seta al Bif&amp;st 2010 per il miglior documentario.\nL'anno seguente presenta al Festival di Venezia due documentari sul cinema: \"Il silenzio di Pele\u0161jan\", sul regista d'avanguardia Artavazd Pele\u0161jan, e \"Marco Bellocchio, Venezia 2011\", un breve ritratto del regista piacentino. Nel 2015 presenta il lungometraggio \"Bella e perduta\" al Festival di Locarno. Nel 2019 presenta \"Martin Eden\" alla Mostra del cinema di Venezia; l'interpretazione di Luca Marinelli viene premiata con la Coppa Volpi."}
{"id": "3784257", "revid": "6923", "url": "https://it.wikipedia.org/wiki?curid=3784257", "title": "Andrzej Rzepli\u0144ski", "text": "Biografia.\nNato a Ciechan\u00f3w, nel voivodato della Masovia, da Helena e Klemens Rzepli\u0144ski, si \u00e8 laureato nel 1971 presso la facolt\u00e0 di legge e amministrazione all'Universit\u00e0 di Varsavia. Nel 1978 ha portato a termine il dottorato in criminologia e nel 1990 ha ricevuto l'abilitazione professionale.\nNegli anni settanta ha lavorato presso l'Istituto di prevenzione e riabilitazione sociale dell'universit\u00e0, venendo promosso professore e poi preside della Facolt\u00e0 di Scienze Sociali Applicate e Risocializzazione tra il 2002 e il 2005.\nNel marzo 1981 si \u00e8 iscritto al partito comunista, dimettendosi nel dicembre dello stesso anno. Inoltre negli anni ottanta ha fatto parte del sindacato Solidarno\u015b\u0107, partecipando al Centro per le iniziative dei diritti cittadini.\nFa parte del Comitato di Helsinki per la Polonia, ed \u00e8 stato nominato segretario del consiglio della Fondazione Helsinki per i diritti umani. Collabora come esperto con le Nazioni Unite, con il Consiglio d'Europa e con l'Organizzazione per la sicurezza e la cooperazione in Europa.\n\u00c8 specializzato nel campo della criminologia, del diritto penale e dei diritti umani. Come esperto parlamentare ha lavorato sulla legge della Memoria Nazionale ed \u00e8 presidente del Consiglio per l'Istituto della Memoria Nazionale di Leon Kieres.\nNei mesi di giugno e luglio 2005 si candida, su raccomandazione della Piattaforma Civica, per la posizione di mediatore, in relazione alla scadenza del mandato di Andrzej Zoll. Al primo tentativo, nel mese di giugno 2005 non riceve l'approvazione dalla Dieta, tuttavia, una volta respinta la sua candidatura dal comitato dell'Alleanza della Sinistra Democratica si dimette dal Senato della Repubblica Polacca.\nIl 18 dicembre 2007 viene nominato giudice del Tribunale costituzionale polacco, diventandone presidente il 3 dicembre 2010. Ha terminato il proprio mandato, sia come presidente che giudice, il 19 dicembre 2016."}
{"id": "3784267", "revid": "729019", "url": "https://it.wikipedia.org/wiki?curid=3784267", "title": "Raccordo ferroviario di Torre Annunziata", "text": "Il raccordo di Torre Annunziata \u00e8 una linea ferroviaria che collega la stazione di Torre Annunziata Centrale con la stazione di Torre Annunziata Marittima. La linea non \u00e8 stata mai soppressa ufficialmente, ma non \u00e8 pi\u00f9 utilizzata dalla fine degli anni ottanta. Non \u00e8 stato mai utilizzato per il trasporto dei passeggeri.\nStoria.\nFu inaugurato il 15 aprile 1886, ed era un raccordo di grande importanza in quanto smaltiva l'intenso traffico merci che arrivavano via mare, nel porto di Torre Annunziata. Fu utilizzato senza interruzioni fino agli anni sessanta, poi con l'avvento del trasporto su gomma, il traffico ferroviario and\u00f2 via via scemando, fino a cessare del tutto verso la fine degli anni ottanta. In seguito, a circa met\u00e0 raccordo, fu installata una diramazione che consentisse il trasporto dei convogli nella vicina officina delle Ferrovie dello Stato, elettrificata dalla stazione di Torre Annunziata Centrale fino all'officina. Precedentemente i trasporti venivano effettuati con degli automotori. Negli anni novanta il raccordo venne utilizzato come parcheggio di materiale rotabile, da avviare alle OGR di S. Maria la Bruna per le bonifiche dall'amianto. Con i lavori di ristrutturazione del molo di levante del porto di Torre Annunziata, alla fine degli anni novanta, furono rimossi alcuni binari che raggiungevano tale sito. Verso il 1999, a seguito di numerose denunce, il raccordo fu bonificato dai residui di amianto accumulatisi negli anni che ammontavano a circa 3600 tonnellate. Da allora \u00e8 in uno stato di totale abbandono ed utilizzato solo per le manovre da e per la stazione di Torre Annunziata Centrale."}
{"id": "3784272", "revid": "300067", "url": "https://it.wikipedia.org/wiki?curid=3784272", "title": "Lenke Jacs\u00f3", "text": ""}
{"id": "3784273", "revid": "300067", "url": "https://it.wikipedia.org/wiki?curid=3784273", "title": "Lenke Jacs\u00f3-Kiss", "text": ""}
{"id": "3784274", "revid": "300067", "url": "https://it.wikipedia.org/wiki?curid=3784274", "title": "Lenke Jacs\u00f3 Kiss", "text": ""}
{"id": "3784276", "revid": "287204", "url": "https://it.wikipedia.org/wiki?curid=3784276", "title": "Lenke Jacso Kiss", "text": ""}
{"id": "3784277", "revid": "287204", "url": "https://it.wikipedia.org/wiki?curid=3784277", "title": "Lenke Jacso-Kiss", "text": ""}
{"id": "3784278", "revid": "287204", "url": "https://it.wikipedia.org/wiki?curid=3784278", "title": "Lenke Jacso", "text": ""}
{"id": "3784280", "revid": "300067", "url": "https://it.wikipedia.org/wiki?curid=3784280", "title": "Lenke Kiss", "text": ""}
{"id": "3784281", "revid": "118118249", "url": "https://it.wikipedia.org/wiki?curid=3784281", "title": "Pawe\u0142 Moczyd\u0142owski", "text": " \nVita.\nSi \u00e8 laureato in scienze sociali sul Universit\u00e0 di Varsavia. Nel 1987 ha conseguito il diploma di dottorato in discipline umanistiche e del lavoro dal titolo \"Second Life\": istituzioni totali ovvero come accedere ai segreti delle relazioni umane (con la supervisione del Prof. Jacek Kurczewski).\nNegli anni 1977-2001 ha lavorato nel Istituto di Riabilitazione Sociale e Dipartimento di Scienze Sociali Applicate e di risocializzazione all'Universit\u00e0 di Varsavia, poi presso l'Istituto di Scienze Sociali Applicate Universit\u00e0. Negli anni ottanta ha partecipato come consulente al Centro per le iniziative dei diritti dei cittadini di Solidarno\u015b\u0107. Nel 2002 divenne docente presso la Scuola di Societ\u00e0 per l'Educazione Nazionale.\nDal 1990 al 1994 ha ricoperto il ruolo Direttore Generale e Direttore del Consiglio Centrale della Penitenzieria con il grado di colonnello. Si sedette nel Comitato consultivo per la riforma della sicurezza nazionale nel Ministero degli affari interni e dell'amministrazione (1990) e la Commissione per la Riforma del Diritto Penale presso il Ministero della Giustizia (1991), e consigliere del Ufficio il presidente polacco Lech Wa\u0142\u0119sa (1995).\nDal 1995 opera nel settore delle ONG. Nel 1995-1999 ha diretto l'Associazione del \"patrocinio\" Penitenziaria. A partire dal 2000, gestisce una propria attivit\u00e0 di consulenza. Ha collaborato con Open Society Institute come un esperto di carceri nei paesi ex comunisti dell'Asia: Azerbaigian o (1999), Mongolia (2000), Tagikistan o (2000-2001), Kirghizistan o (2000-2004) e Georgia (2000-2004). Ha condotto ricerche in molti paesi in Europa, Asia e nelle Americhe.\nNel 2011 \u00e8 stato insignito del Croce di Cavaliere dell'Ordine della Rinascita polacco."}
{"id": "3784282", "revid": "212348", "url": "https://it.wikipedia.org/wiki?curid=3784282", "title": "Rick Larsen", "text": "Biografia.\nAllievo dell'Universit\u00e0 del Minnesota, Larsen entr\u00f2 in politica con piccoli incarichi, fra cui quello di consigliere della contea di Snohomish.\nNel 2001 venne eletto deputato alla Camera dei Rappresentanti come membro del Partito Democratico. Fu poi rieletto altre cinque volte.\nLarsen \u00e8 un democratico moderato e fa parte della New Democrat Coalition. Tuttavia \u00e8 sensibile ad alcune tematiche progressiste come l'aborto e la riforma sanitaria."}
{"id": "3784288", "revid": "297059", "url": "https://it.wikipedia.org/wiki?curid=3784288", "title": "Alberico di Reims", "text": "Biografia.\nAllievo di Guglielmo di Champeaux, e successivamente di Anselmo di Laon della Scuola di Reims. Interessato alla logica cerc\u00f2 di applicarne il metodo alla teologia.\nAlberico fu condiscepolo di Pietro Abelardo, ma nel 1121 durante il concilio di Soissons, fu un suo tenace avversario, sostenendo il realismo di Guglielmo di Champeaux contro il nominalismo di Roscellino.\nDal 1120 al 1122, si trasfer\u00ec a Parigi dove insegn\u00f2 dialettica sul colle di Sainte Genevi\u00e8ve e Giovanni di Salisbury fu suo allievo.\nNel 1126 venne eletto vescovo di Ch\u00e2lons, ma non fu confermato da papa Onorio II, malgrado l'appoggio di Bernardo di Chiaravalle. Dopo questa delusione, si ritir\u00f2 a Liegi in qualit\u00e0 di canonico e continu\u00f2 a dare lezioni pubbliche.\nNel 1137 fu nominato arcivescovo di Bourges e partecip\u00f2 al Concilio Lateranense II (1139)."}
{"id": "3784299", "revid": "300067", "url": "https://it.wikipedia.org/wiki?curid=3784299", "title": "\u00c9va Guly\u00e1s", "text": "\u00c8 la sorella di Ildik\u00f3 Guly\u00e1s."}
{"id": "3784301", "revid": "300067", "url": "https://it.wikipedia.org/wiki?curid=3784301", "title": "\u00c9va Beloberk", "text": ""}
{"id": "3784302", "revid": "287204", "url": "https://it.wikipedia.org/wiki?curid=3784302", "title": "Eva Beloberk", "text": ""}
{"id": "3784303", "revid": "287204", "url": "https://it.wikipedia.org/wiki?curid=3784303", "title": "Eva Gulyas", "text": ""}
{"id": "3784304", "revid": "767487", "url": "https://it.wikipedia.org/wiki?curid=3784304", "title": "Apparato zonulare di Zinn", "text": "L'apparato zonulare di Zinn, noto anche come zonula ciliare o Apparato sospensore del cristallino, \u00e8 un sistema di fibre tese fra il cristallino e il corpo ciliare. Prende il nome dallo scopritore Johann Gottfried Zinn.\nAnatomia.\nLe fibre zonulari si dispongono a raggiera intorno all'equatore lenticolare, sulla membrana pericapsulare, formando un anello a sezione triangolare che si inarca seguendo la curva del bulbo oculare, fino ad inserirsi con un vertice molto acuto nell'ora serrata; definisce quindi il confine posteriore della camera posteriore. \nI filamenti, che hanno un diametro medio di 5 \u00b5m, originano sia dall'ora serrata (\"orbicolo- capsulari\" posteriori e anteriori), sia dall'epitelio chiaro dei processi ciliari (\"cilio-capsulari posteriori\" e \"cilio-equatoriali\"). Le fibre non sono molto fitte , ma lasciano una serie di spazi interstiziali vicino al cristallino, che vengono chiamati \"canale di Petit\", in cui s'infiltra l'umor acqueo.\nFisiologia.\nTali fibre hanno funzione principale di sostegno e mantenimento della posizione del cristallino, anche se esistono anche fibre di supporto al muscolo sospensore: in stato di riposo del muscolo ciliare, le fibre si tendono, distendendo il cristallino in senso radiale; con la contrazione del muscolo, le fibre si rilasciano. Le fibre sono pi\u00f9 elastiche e spesse nei giovani, e perdono progressivamente robustezza ed elasticit\u00e0 con l'avanzare dell'et\u00e0.\nPatologia.\nAlcune patologie, come la sindrome di Marfan, provocano delle alterazioni della zonule che hanno come conseguenza una sublussazione del cristallino, un decentramento della lente, e di conseguenza problemi visivi anche gravi."}
{"id": "3784305", "revid": "132406", "url": "https://it.wikipedia.org/wiki?curid=3784305", "title": "Silvestro La Farina", "text": "Professore di geometria analitica all'Universit\u00e0 di Messina come il padre Carmelo, professore di aritmetica e geometria, patriota e politico come il fratello Giuseppe. \nFu direttore del Museo Peloritano e membro dell'Accademia Peloritana dei Pericolanti.\nFu tumulato nel famedio del cimitero monumentale di Messina."}
{"id": "3784308", "revid": "155634", "url": "https://it.wikipedia.org/wiki?curid=3784308", "title": "Campionati mondiali di pugilato dilettanti 2011 - Pesi mediomassimi", "text": ""}
{"id": "3784312", "revid": "1005847", "url": "https://it.wikipedia.org/wiki?curid=3784312", "title": "Elezioni comunali a Torino", "text": ""}
{"id": "3784314", "revid": "216537", "url": "https://it.wikipedia.org/wiki?curid=3784314", "title": "Toyota Celica Turbo 4WD", "text": ""}
{"id": "3784315", "revid": "287204", "url": "https://it.wikipedia.org/wiki?curid=3784315", "title": "Chrono Champenois", "text": "La Chrono Champenois \u00e8 una cronometro maschile e femminile di ciclismo su strada che si svolge ogni settembre a B\u00e9theny, nel dipartimento della Marna, in Francia. La prova femminile fa parte del calendario internazionale UCI, quella maschile dal 2005 \u00e8 inserita nel circuito UCI Europe Tour come evento di classe 1.2 (fino al 2004 era riservata ai dilettanti).\nAlbo d'oro.\nMaschile.\n\"Aggiornato all'edizione 2019.\"\nFemminile.\n\"Aggiornato all'edizione 2016.\""}
{"id": "3784316", "revid": "92723", "url": "https://it.wikipedia.org/wiki?curid=3784316", "title": "Perlat Musta", "text": "Carriera.\nNazionale.\nVanta 23 presenze con la Nazionale albanese, dove ha giocato dal 1981 al 1993."}
{"id": "3784317", "revid": "858648", "url": "https://it.wikipedia.org/wiki?curid=3784317", "title": "Governo Boc I", "text": "Il Governo Boc I \u00e8 stato il dodicesimo governo della Romania post-comunista, il primo della VI legislatura. Rimase in carica dal 22 dicembre 2008 fino al 23 dicembre 2009. Il governo successivo fu il Governo Boc II.\nCronologia del mandato.\nConseguenze delle elezioni parlamentari del 2008.\nI risultati delle elezioni parlamentari in Romania del 2008 videro un sostanziale pareggio tra le due forze pi\u00f9 votate, il Partito Democratico Liberale (PD-L) e il Partito Social Democratico (PSD) (che concorse in alleanza con il Partito Conservatore). I primi ottennero 115 seggi alla camera dei deputati (con il 32,4% dei voti) e 51 al senato (33,6% dei voti), mentre i secondi ottennero 114 seggi alla camera dei deputati (33,1% dei voti) e 49 al senato (34,1% dei voti). Vista l'impossibilit\u00e0 di formare individualmente una maggioranza, il PD-L, che aveva ottenuto un risicato vantaggio, si vide costretto a intavolare le trattative per la formazione di un'ampia coalizione di governo con altre forze politiche.\nIl 10 dicembre 2008 il presidente della repubblica Traian B\u0103sescu incaric\u00f2 il candidato del PD-L Theodor Stolojan di formare il governo. Fallita la possibilit\u00e0 di un'alleanza con il Partito Nazionale Liberale (PNL) (centro-destra), il primo ministro designato si rivolse a PSD e Unione Democratica Magiara di Romania (UDMR) (rappresentante della minoranza ungherese), riuscendo a siglare un accordo con i primi, che port\u00f2 alla creazione del \"Partenariato per la Romania\", protocollo di collaborazione firmato il 14 dicembre dai presidenti di partito Emil Boc (PD-L) e Mircea Geoan\u0103 (PSD).\nRitiro di Stolojan e incarico a Emil Boc.\nIl 16 dicembre Theodor Stolojan annunci\u00f2 a sorpresa l'intenzione di deporre il mandato nelle mani del presidente rifiutando, in tal modo, l'incarico di primo ministro. Senza fornire motivazioni politiche per le dimissioni, Stolojan precis\u00f2 che lasciava il posto a una pi\u00f9 giovane generazione di uomini politici. B\u0103sescu si dichiar\u00f2 triste per la decisione di Stolojan e affid\u00f2 l'incarico di nuovo primo ministro a Emil Boc, leader del PD-L ed elemento ritenuto vicino al presidente della repubblica.\nIl 19 dicembre 2008 Boc comunic\u00f2 pubblicamente la formazione del nuovo governo, composto da 18 ministri (9 del PD-L, 8 del PSD e un indipendente), un ministro delegato (Victor Ponta del PSD ai rapporti con il parlamento) e un vice primo ministro (Dan Nica del PSD). Il 22 dicembre il nuovo esecutivo ricevette il voto di investitura da parte del parlamento (324 voti a favore, 115 contro) e prest\u00f2 giuramento al presidente della repubblica. Lo stesso B\u0103sescu defin\u00ec il governo Boc come \u00abil risultato di un compromesso politico nel pubblico interesse\u00bb.\nCritiche alle nomine della squadra di governo.\nFrutto di un compromesso volto a garantire un governo al paese, il gabinetto Boc fu aspramente criticato da C\u0103lin Popescu T\u0103riceanu, primo ministro uscente e leader del principale partito di opposizione, il PNL. T\u0103riceanu lo defin\u00ec un matrimonio di interesse, immorale dal punto di vista politico e incapace di fornire reali garanzie sul futuro del paese. Lo paragon\u00f2, inoltre, alla \"mostruosa coalizione\" che nel 1866 rovesci\u00f2 il principe di Romania Alexandru Ioan Cuza.\nNomina del ministro degli interni.\nIl ministro degli interni e della pubblica amministrazione Gabriel Oprea mantenne l'incarico per appena 20 giorni, come risultato dello scontro interno al PSD relativo alle nomine dei sottosegretari del ministero elaborate da Oprea. La scelta di Virgil Ardelean a capo del DGIPI, la direzione generale per l'intelligence e la sicurezza interna, fu malvista dai colleghi socialdemocratici Liviu Dragnea e Marian Vanghelie, dall'ex presidente Ion Iliescu e dal leader del PSD e presidente del senato Mircea Geoan\u0103, che lo accus\u00f2 apertamente di procedere alle nomine senza consultarlo e ignorando le norme di disciplina interna del partito. La questione cre\u00f2 problemi anche in seno alla coalizione, in quanto anche il premier Boc aveva approvato i decreti di nomina senza confrontarsi con Geoan\u0103. Il 13 gennaio 2009, contrariato dalle reazioni che minavano l'indipendenza delle sue scelte, Oprea rassegn\u00f2 le proprie dimissioni e lasci\u00f2 il PSD.\nIl coordinatore del gruppo dei ministri del PSD Liviu Dragnea fu designato come suo successore, principalmente su insistenza di Marian Vanghelie, leader della sezione del PSD di Bucarest. Tra gli obiettivi del suo mandato pose un programma di forte decentralizzazione amministrativa che prevedeva il trasferimento di competenze in materia di finanze, lavoro e protezione sociale ai consigli di distretto. Il 2 febbraio 2009, tuttavia, a 12 giorni dalla nomina, Dragnea present\u00f2 le proprie dimissioni da ministro. Queste furono ufficialmente motivate con l'impossibilit\u00e0 di portare a termine gli obiettivi prefissati in base al budget messo a disposizione del governo. Diversi osservatori, comunque, videro l'origine della scelta anche nella conclamata diffidenza di Dragnea nei confronti dei ministri PD-L e nello scontro con Vanghelie e Geoan\u0103 che premevano per la nomina a sottosegretario ministeriale di Mincu Silvestru.\nIl 2 febbraio, Dan Nica (PSD), gi\u00e0 vice primo ministro, prelev\u00f2 il portafogli degli interni, divenendone il terzo titolare in due mesi.\nScontri interni alla maggioranza.\nIl funzionamento della maggioranza fu costantemente compromesso da dissensi interni a causa di normali divergenze ideologiche. La struttura organizzativa dei partiti, inoltre, replicava la struttura dalla squadra di governo, con una doppia e conflittuale leadership che costringeva, alternativamente, i vertici dei due partiti a richiamare i propri membri all'ordine e al rispetto del protocollo d'intesa stipulato nel dicembre 2008.\nBasando la propria alleanza su un generico programma di governo elaborato per far convivere le due anime della coalizione, PD-L e PSD si scontrarono sin dall'inizio sulla questione della nomina dei sottosegretari dei ministeri. Sul piano politico una parte del PSD, specialmente la corrente facente capo ad Adrian N\u0103stase, invoc\u00f2 per mesi il ritiro dell'appoggio a Boc, reputato colpevole di intraprendere iniziative di governo senza consultarsi con gli alleati, appoggiandosi esclusivamente al presidente B\u0103sescu, che era malvisto dai socialdemocratici. Nel giugno 2009 Geoan\u0103 attacc\u00f2 pubblicamente il PD-L, accusandolo di essere un partito senza ideologia. Il presidente del PSD afferm\u00f2 pi\u00f9 volte di ritenere insoddisfacenti le politiche economiche dell'esecutivo, auspicando un cambio nella strategia di governo.\nMarian Vanghelie, inoltre, accus\u00f2 direttamente B\u0103sescu e il PD-L di voler mettere le mani sul ministero degli interni, poich\u00e9 nei suoi archivi sarebbero stati contenuti dati compromettenti per la figura del presidente.\nContemporaneamente, i due partiti concorsero come rivali tanto alle elezioni per il parlamento europeo del giugno 2009, quanto alle elezioni presidenziali del novembre 2009 (che ebbero come candidati B\u0103sescu per il PD-L e Geoan\u0103 per il PSD).\nNel luglio 2009 il ministro dello sport Monica Iacob-Ridzi (PD-L) rassegn\u00f2 le proprie dimissioni per non danneggiare l'immagine del partito in seguito a uno scandalo che l'aveva coinvolta. In occasione della giornata della giovent\u00f9 del 2 maggio, il ministero aveva assegnato a due piccole societ\u00e0 collegate fra loro (\"Artisan\" e \"Mark\") appalti per 600 000 euro per l'organizzazione di eventi, senza bandire un'asta e senza specificare i criteri di selezione. Per fare luce sulla questione, fu istituita una commissione parlamentare d'inchiesta, che chiese al premier la revoca del ministro e l'avvio di un'indagine ai suoi danni per appropriazione indebita e abuso d'ufficio. Iacob-Ridzi prefer\u00ec abbandonare il ministero, lasciandolo in mano a Lumini\u021ba Pl\u0103cint\u0103, gi\u00e0 senatrice PD-L.\nNell'autunno del 2009 fu condotta un'ulteriore commissione d'inchiesta contro il ministro del turismo Elena Udrea (PD-L), chiamata a rispondere delle accuse di abuso d'ufficio, negligenza, conflitto di interessi e istigazione al reato di abuso d'ufficio contro il pubblico interesse in relazione alla gestione dei fondi del ministero. L'inchiesta non port\u00f2 ad alcun risultato, mentre Udrea contest\u00f2 alla commissione il ricorso a misure anticostituzionali e contrarie al regolamento interno della camera dei deputati. La stessa Udrea ritenne che questa fosse stata istituita con scopo politico da parte dei suoi avversari facenti capo a PSD e PNL.\nUscita del PSD dal governo.\nCon l'approssimarsi delle elezioni presidenziali, previste per novembre, crebbe il tono degli scontri. A fine settembre 2009 il ministro degli interni Dan Nica dichiar\u00f2 di essere preoccupato dall'organizzazione di possibili frodi elettorali da parte del PD-L volte a favorire la rielezione di B\u0103sescu (con il ricorso alla cosiddetta \"operazione autobus\"). La durezza delle dichiarazioni spinse Boc a richiedere al PSD il ritiro di Nica e la nomina di un nuovo ministro, ma Geoan\u0103 non fece alcuna nuova proposta aprendo, di fatto, una crisi di governo. Contemporaneamente, B\u0103sescu firm\u00f2 i decreti di revoca di Nica e di nomina di Vasile Blaga (PD-L) in sua sostituzione.\nIl 1\u00ba ottobre 2009 Geoan\u0103 annunci\u00f2, quindi, l'uscita del PSD dalla maggioranza dichiarando \u00abl'intero gruppo ministeriale PSD, per solidariet\u00e0 con Dan Nica, annuncia oggi le dimissioni dal governo. Traian B\u0103sescu \u00e8 riuscito a fare di nuovo quello che fa da 5 anni: provocare una crisi politica sovrapposta alla crisi economica. \u00c8 lui il responsabile principale\u00bb.\nDopo le dimissioni dei ministri PSD, Boc manifest\u00f2 l'intenzione di assumersi il peso della conduzione di un governo minoritario. I ministeri vacanti vennero riassegnati ai ministri PD-L gi\u00e0 facenti parte del governo.\nLe opposizioni, in ogni caso, organizzarono una mozione di sfiducia che fu sottoposta al voto del parlamento il 13 ottobre. La mozione pass\u00f2 con 254 voti contro 176, con il parere favorevole di PSD, PNL e UDMR, che premevano per la formazione di un governo tecnico provvisorio fino alle elezioni presidenziali e presieduto da Klaus Iohannis, allora indipendente sindaco di Sibiu. La caduta del governo Boc, primo esecutivo nella storia della Romania postrivoluzionaria costretto a dimettersi per un voto di sfiducia, port\u00f2 a nuove consultazioni per la scelta di un nuovo primo ministro.\nGoverno ad interim ed elezioni presidenziali del 2009.\nIl governo Boc mantenne l'incarico ad interim, mentre B\u0103sescu cerc\u00f2 una soluzione credibile da proporre al parlamento.\nIl 15 ottobre l'economista Lucian Croitoru, vicino al PD-L, fu incaricato di avviare le consultazioni per la formazione di una maggioranza, ma le opposizioni rifiutarono la proposta, bocciando l'investitura in parlamento il 4 novembre 2009 (250 voti contrari, 189 a favore).\nNonostante la preferenza espressa dalle opposizioni per la formazione di un eventuale governo Iohannis, il 6 novembre B\u0103sescu propose il nome del sindaco del settore 3 di Bucarest Liviu Negoi\u021b\u0103 (PD-L). Il 9 novembre Negoi\u021b\u0103 present\u00f2 la lista dei nuovi ministri e incominci\u00f2 a cercare un accordo con le altre forze politiche.\nIl 27 novembre 2009 la corte d'appello del tribunale di Bucarest accolse il ricorso presentato dal PSD riguardante la nomina di Vasile Blaga a ministro degli interni, ordinandone la sospensione. Secondo le norme costituzionali, infatti, in seguito alla revoca dell'incarico a un ministro, non era possibile nominare un ministro ad interim come fatto con Blaga (opzione percorribile solo in caso di dimissioni), ma un ministro titolare. La decisione diede lo spunto al PSD di contestare la validit\u00e0 costituzionale del governo Boc ancora in carica ad interim, mentre il dibattito politico era animato dalla corsa alle elezioni presidenziali.\nIl 22 novembre si svolse il primo turno delle elezioni presidenziali, che videro B\u0103sescu ottenere il 32,44% delle preferenze, contro il 31,15% di Geoan\u0103. Al ballottaggio del 6 dicembre B\u0103sescu ottenne un ridottissimo vantaggio su Geoan\u0103 (50,34% contro 49,66%), che spinse il PSD a contestare la validit\u00e0 delle elezioni di fronte alla corte costituzionale, richiedendo la ripetizione del voto, mentre questa ammise solamente il riconteggio delle circa 138.000 schede annullate. Il 14 dicembre l'ufficio elettorale centrale ultim\u00f2 il riconteggio delle schede (rivalidando 2.247 voti inizialmente considerati nulli) e trasmise i dati alla corte costituzionale, incaricata di convalidare i risultati del voto. Nella sera del 14 dicembre la corte costituzionale riconobbe la rielezione di B\u0103sescu.\nLa vittoria di B\u0103sescu ebbe effetti immediati anche sul governo. Il 16 dicembre, a due giorni dalla convalida del voto, Negoi\u021b\u0103 rimise il mandato nelle mani del presidente, incolpando le opposizioni di aver rimandato la formazione del suo governo e dichiarando \u00abCi troviamo in un'altra realt\u00e0 politica dopo le elezioni presidenziali\u00bb.\nVisti i fallimenti di Croitoru e Negoi\u021b\u0103, il 17 dicembre il presidente design\u00f2 nuovamente Emil Boc (per il cui governo ad interim i termini sarebbero scaduti il 23 dicembre) per la formazione di un governo incaricato di approvare rapidamente la legge sul bilancio per il 2010. Vista la nuova situazione politica nata all'indomani del voto presidenziale, Boc riusc\u00ec a costruire una nuova maggioranza in alleanza con l'UDMR e con l'appoggio di una parte di parlamentari indipendenti dissidenti del PSD (tra i quali Gabriel Oprea e Cristian Diaconescu). Il 23 dicembre 2009 nacque il governo Boc II.\nAppoggio parlamentare e composizione.\nIl governo Boc I fu il risultato dell'alleanza tra i due partiti pi\u00f9 votati alle elezioni parlamentari in Romania del 2008, il Partito Democratico Liberale (PD-L) (centro-destra) e il Partito Social Democratico (PSD) (centro-sinistra, alle cui liste era collegato anche il piccolo Partito Conservatore), che decisero di formare un'ampia coalizione per garantire la formazione di un governo, altrimenti impossibile.\nInsieme la maggioranza disponeva di 229 deputati su 332 (pari al 68,9% dei seggi alla camera dei deputati della Romania) e di 100 senatori su 137 (pari al 72,9% dei seggi al senato della Romania).\nIl 1\u00ba ottobre 2009 il PSD si ritir\u00f2 dalla coalizione di governo e pass\u00f2 all'opposizione. Le funzioni ministeriali precedentemente attribuite ai membri del PSD vennero redistribuite ad interim ai ministri del PD-L che gi\u00e0 facevano parte del gabinetto dell'esecutivo."}
{"id": "3784318", "revid": "1005847", "url": "https://it.wikipedia.org/wiki?curid=3784318", "title": "Provincia di Santa Cruz (Per\u00f9)", "text": "La provincia di Santa Cruz \u00e8 una provincia del Per\u00f9, situata nella regione di Cajamarca.\nGeografia antropica.\nSuddivisioni amministrative.\n\u00c8 suddivisa in undici distretti "}
{"id": "3784322", "revid": "767487", "url": "https://it.wikipedia.org/wiki?curid=3784322", "title": "Abraham Colles", "text": "Nel 1811 scrisse un importante trattato di anatomia chirurgica e introdusse alcuni termini che sono sopravvissuti nella nomenclatura chirurgica fino ad oggi. Egli \u00e8 ricordato per la descrizione della frattura dell'epifisi distale del radio, chiamata frattura di Colles. "}
{"id": "3784324", "revid": "891358", "url": "https://it.wikipedia.org/wiki?curid=3784324", "title": "Agustin Kola", "text": ""}
{"id": "3784326", "revid": "62004", "url": "https://it.wikipedia.org/wiki?curid=3784326", "title": "Ekaterina Karsten", "text": ""}
{"id": "3784327", "revid": "599013", "url": "https://it.wikipedia.org/wiki?curid=3784327", "title": "Ildik\u00f3 Guly\u00e1s", "text": "\u00c8 la sorella di \u00c9va Guly\u00e1s."}
{"id": "3784328", "revid": "47767", "url": "https://it.wikipedia.org/wiki?curid=3784328", "title": "Ildiko Gulyas", "text": ""}
{"id": "3784332", "revid": "62004", "url": "https://it.wikipedia.org/wiki?curid=3784332", "title": "Yuliya Bichyk", "text": ""}
{"id": "3784333", "revid": "767487", "url": "https://it.wikipedia.org/wiki?curid=3784333", "title": "Doc Hastings", "text": "Biografia.\nNato a Spokane, Hastings lavor\u00f2 per alcuni anni nella piccola imprenditoria e negli anni ottanta fu eletto alla \"Camera dei Rappresentanti di Washington\" come repubblicano.\nNel 1992 si candid\u00f2 alla Camera dei Rappresentanti nazionale contro il democratico Jay Inslee, ma perse per soli due punti percentuali. Due anni dopo Hastings ritent\u00f2 e stavolta batt\u00e9 Inslee per sei punti percentuali.\nNel 2014 Hastings annunci\u00f2 il suo ritiro dalla Camera e lasci\u00f2 il seggio dopo vent'anni di permanenza e dieci mandati consecutivi.\nIdeologicamente Hastings si configura come conservatore."}
{"id": "3784334", "revid": "767487", "url": "https://it.wikipedia.org/wiki?curid=3784334", "title": "Magdolna Szabics", "text": ""}
{"id": "3784335", "revid": "287204", "url": "https://it.wikipedia.org/wiki?curid=3784335", "title": "Magdolna Gulyas", "text": ""}
{"id": "3784338", "revid": "1429175", "url": "https://it.wikipedia.org/wiki?curid=3784338", "title": "Ricardo Galeazzi", "text": "Biografia.\nDurante la sua carriera ha ricoperto la carica di direttore della clinica ortopedica presso l'Universit\u00e0 di Milano per 35 anni. Era conosciuto per il suo lavoro sulla dislocazione congenita dell'anca, sugli studi sulla scoliosi, sulla tubercolosi scheletrica e sull'osteocondrite giovanile, ed ha contribuito alla comprensione patologica dell'osteite fibrosa cistica e della acondroplasia.\nHa descritto la frattura che porta il suo nome nel 1934, pubblicando la sua esperienza di 18 casi, sebbene il modello di lesione era stata descritta in precedenza da Sir Astley Cooper nel 1842.\nHa inoltre diretto l'Archivio di Ortopedia, la pi\u00f9 antica rivista dedicata alla chirurgia ortopedica, per 35 anni."}
{"id": "3784339", "revid": "2215637", "url": "https://it.wikipedia.org/wiki?curid=3784339", "title": "Toyota Celica GT-Four", "text": "La Toyota Celica GT-Four \u00e8 una versione sportiva della Celica, prodotta dalla casa automobilistica giapponese Toyota in varie versioni, tra 1986 e il 1999.\nStoria.\nDopo le prime tre generazioni di Celica prodotte a partire dal 1970, con la quarta generazione, introdotta nel 1986, si ebbe una rivoluzione concettuale della vettura stessa con il passaggio dalla trazione posteriore a quella anteriore; non solo, nell'ottobre 1986, nacque la ST165, meglio conosciuta come GT-Four o All-Trac Turbo, che venne equipaggiata con la trazione integrale (da qui il nome) e dal motore 3S-GTE da 2 litri di cilindrata.\nLe versioni precedenti della Celica destinate alle corse erano state omologate nel gruppo B ed avevano preso parte soprattutto alle gare di rally raid, ma \u00e8 con questo modello che Toyota inizi\u00f2 l'impegno continuativo nel mondiale rally, dopo aver previsto la fabbricazione della GT-Four nel numero di esemplari sufficiente ad ottenere l'omologazione nel Gruppo A.\nSeguendo l'evoluzione delle altre versioni Celica, anche per la GT-Four, nel 1989 entr\u00f2 in produzione la V generazione (ST185), seguita dalla VI (ST205) nel 1994; entrambe vennero utilizzate anche per le competizioni fino al 1996.\nIl nome \"Celica GT Four\" venne utilizzato dalla casa automobilistica giapponese fino all'introduzione della VII serie di Celica.\nL'impiego delle tre diverse versioni della GT-Four nel campionato mondiale rally, ha prodotto sei titoli (quattro piloti e due costruttori) e 30 successi (13 con la ST165, 16 con la ST185 ed 1 con la ST205).\nToyota Celica GT-Four ST165.\nLa Celica GT-Four ST165 (nota anche col nome Toyota Celica GT-4) \u00e8 una versione elaborata per partecipare al Campionato del mondo rally, campionato in cui ha gareggiato dal 1988 al 1991 vincendo un titolo mondiale.\nStoria.\nLa vettura rappresent\u00f2 il modello di punta del team ufficiale Toyota nei rally, il Toyota Team Europe, dal campionato del mondo rally 1988, allorch\u00e9 sostitu\u00ec la Toyota Supra Turbo, che lo era stata sino all'anno precedente.\nPalmar\u00e8s.\nFurono 13 i successi di questa vettura nelle cinque stagioni, dal 1988 al 1992, del campionato mondiale rally alle quali questo modello ha partecipato per il team Toyota Motorsport GmbH.\nToyota Celica GT-Four ST185.\nLa Celica GT-Four ST185 (meglio nota con il nome Toyota Celica Turbo 4WD) \u00e8 una seconda versione elaborata per partecipare al Campionato del mondo rally, campionato in cui ha gareggiato dal 1992 al 1994 vincendo cinque titoli mondiali.\nStoria.\nLa vettura rappresent\u00f2 il modello di punta del Toyota Team Europe, dal campionato del mondo rally 1992, allorch\u00e9 sostitu\u00ec la \"ST165\", che lo era stata sino all'anno precedente. Fu sostituita dalla Toyota Celica ST205 che partecip\u00f2 al campionato 1995 piazzandosi al terzo posto per poi essere squalificata.\nPalmar\u00e8s.\nFurono 16 i successi di questa vettura nelle tre stagioni, dal 1992 al 1994, del campionato mondiale rally alle quali questo modello ha partecipato per il team Toyota Motorsport GmbH.\nToyota Celica GT-Four ST205.\nLa Celica GT-Four ST205 fu la terza ed ultima versione della GT-Four, elaborata per partecipare al Campionato del mondo rally, in cui ha gareggiato, vincendo una sola gara, dal 1994 al 1996.\nIl debutto avvenne nell'ottobre 1994 al Rally di Sanremo, penultima gara del campionato, la vettura disput\u00f2 l'intero mondiale 1995, anche se il Team Toyota fu squalificato dalla classifica costruttori, ove era finito terzo con 260 punti.\nPalmar\u00e8s.\nQuest'ultima versione della Gt-Four colse un unico successo nel mondiale."}
{"id": "3784346", "revid": "767487", "url": "https://it.wikipedia.org/wiki?curid=3784346", "title": "Provincia di Mariscal C\u00e1ceres", "text": "La provincia di Mariscal C\u00e1ceres \u00e8 una provincia del Per\u00f9, situata nella regione di San Mart\u00edn.\nGeografia antropica.\nSuddivisioni amministrative.\n\u00c8 divisa in cinque distretti:"}
{"id": "3784347", "revid": "767487", "url": "https://it.wikipedia.org/wiki?curid=3784347", "title": "Petro Ru\u00e7i", "text": "Carriera.\nIl 30 marzo 1983 gioc\u00f2 l'incontro Albania-Germania Ovest conclusosi per 1-2."}
{"id": "3784349", "revid": "62004", "url": "https://it.wikipedia.org/wiki?curid=3784349", "title": "Olesya Babushkina", "text": ""}
{"id": "3784351", "revid": "767487", "url": "https://it.wikipedia.org/wiki?curid=3784351", "title": "Provincia di Moyobamba", "text": "La provincia di Moyobamba \u00e8 una provincia del Per\u00f9, situata nella regione di San Mart\u00edn.\nGeografia antropica.\nSuddivisioni amministrative.\n\u00c8 divisa in sei distretti:"}
{"id": "3784352", "revid": "1543377", "url": "https://it.wikipedia.org/wiki?curid=3784352", "title": "Carteggio Churchill-Mussolini", "text": "Con l'espressione carteggio Churchill-Mussolini ci si riferisce comunemente a una serie di documenti, la cui effettiva esistenza non \u00e8 mai stata provata, concernenti una supposta corrispondenza intrattenuta dal Primo ministro italiano Benito Mussolini con il Primo ministro britannico Winston Churchill, con particolare riferimento al periodo della seconda guerra mondiale, che il capo del fascismo avrebbe avuto cura di portare con s\u00e9 all'atto di lasciare Milano il 25 aprile 1945, e che avrebbe custodito personalmente al momento della cattura.\nNell'immediato dopoguerra, Churchill e i servizi segreti britannici, si sarebbero mossi con successo per recuperare gli originali e gran parte delle copie del carteggio. Pertanto, poich\u00e9 questa presunta documentazione \u00e8 inaccessibile agli storici, o sarebbe andata distrutta, \u00e8 impossibile definirne l'eventuale contenuto, pur essendone state formulate numerose ipotesi e ricostruzioni.\nSi \u00e8 cos\u00ec sviluppata una vulgata giornalistica costruita su azzardate presunzioni e patenti falsificazioni che ha finito per contaminare e inquinare la ricostruzione storiografica. Si tratterebbe in pratica di una falsificazione additiva, prodotta dall\u2019aggiunta di varie ipotesi mai documentate storiograficamente, ma basate sui si dice o sul si \u00e8 detto, del tutto indimostrabili. Per esempio il libro di Peter Tompkins nel ricostruire tutta la vicenda delle Carte segrete del Duce, fin dagli albori della loro storia, fondato su documenti statunitensi, difficilmente riscontrabili, in realt\u00e0 non produce nessuna prova nel corso della lunga narrazione. Nel libro di Tompkins, infatti non c\u2019\u00e8 nemmeno una nota. \nDi questa vulgata qui di seguito troviamo la sua pi\u00f9 completa articolazione.\nLa vicenda.\nIl 27 aprile 1945, al momento della sua cattura, Benito Mussolini aveva con s\u00e9 due borse piene di documenti contenenti, tra l'altro - secondo le testimonianze di coloro che hanno dichiarato di averle ispezionate in quei giorni (partigiani, funzionari, ecc.) - parte della sua corrispondenza con Churchill, ma di cui - al momento - non fu accertata n\u00e9 la datazione, n\u00e9 l'esatto contenuto. Le due borse, di cui una temporaneamente affidata dall'ex-duce al colonnello Vito Casalinuovo, proprio al momento dell'arresto, furono subito requisite dai partigiani della 52\u00aa Brigata Garibaldi \"Luigi Clerici\" e ne fu fatta una sommaria ispezione.\nIn particolare, la borsa ancora nelle mani di Mussolini era a quattro scomparti, e conteneva cartelle con trecentocinquanta documenti riservatissimi; un milione e settecentomila lire in assegni e centossessanta sterline d'oro. Le cartelle erano marcate: \u201cMussolini. Segreto\u201d; una di esse conteneva \u2013 appunto \u2013 il carteggio riguardante Churchill e un'altra i rapporti dei servizi segreti sulla vita sessuale dell'erede al trono Umberto. Anche l'altra borsa conteneva parte del carteggio con Churchill; entrambe pesavano \u2013 piene \u2013 4,8 chilogrammi l'una, e 5,4 l'altra.\nQuella stessa sera le borse furono messe in due sacchi di tela e depositate presso la filiale della Cassa di Risparmio delle Provincie Lombarde di Domaso dal partigiano Urbano Lazzaro \"Bill\", accompagnato dal collaboratore e interprete svizzero Alois Hofman, e dal partigiano Stefano Tunesi. Successivamente i due sacchi furono affidati al parroco di Gera Lario, don Franco Gusmeroli, che li nascose nella cripta della chiesa. Infine, i due sacchi pervennero al comando del CVL di Como, privi, peraltro, del fascicolo relativo al principe Umberto, che \u201dPedro\u201d Bellini delle Stelle, il comandante della 52\u00aa Brigata, aveva curato di far pervenire all'interessato.\nIl 4 maggio 1945 tutto il materiale, a cui erano stati uniti altri documenti di Mussolini provenienti da una terza borsa sequestrata a Marcello Petacci e consegnati da Aldo Lampredi al comando comasco, furono esaminati da una commissione formata, tra l'altro, dal segretario della Federazione comunista locale, Dante Gorreri e dal nuovo prefetto di Como, Virginio Bertinelli. Il carteggio constava di 62 lettere, di cui 31 a firma Churchill e 31 a firma Mussolini.\nDopo la visione degli stessi, fu commissionata la fotoriproduzione di tutti i documenti alla Fototecnica Ballarate di Como, che ne effettu\u00f2 alcune copie, di cui l'originale rimase in possesso di Dante Gorreri, una copia fu consegnata a Bertinelli \u2013 che la nascose all'interno di un \"cavallo con maniglie\" di una palestra di Como - e un'altra fu riposta nella cassaforte della federazione comunista.\nIl carteggio in mani britanniche.\nIl 2 settembre 1945, a nemmeno quattro mesi dalla conclusione della guerra in Europa, dopo aver perso le elezioni nazionali e non pi\u00f9 primo ministro, Winston Churchill si rec\u00f2 sul lago di Como, a trascorrere una breve vacanza nella Villa Apraxin di Moltrasio, dietro il falso nome di colonnello Waltham. Nella villa si era installata una sezione del controspionaggio britannico (Field security service). L'ex premier britannico si rec\u00f2 nella sede del comando della 52\u00aa Brigata Garibaldi e poi incontr\u00f2 il direttore della filiale CARIPLO di Domaso, che per alcune ore aveva custodito le borse contenenti il carteggio; infine, fece contattare Dante Gorreri dal capitano dei servizi segreti britannici Malcolm Smith.\nIl 15 settembre 1945, nella trattoria \"La pergola\" di Como, Dante Gorreri consegn\u00f2 gli originali delle 62 lettere del carteggio Churchill-Mussolini al capitano Smith, in cambio della somma di due milioni e mezzo di lire in contanti. Le copie del carteggio in possesso del prefetto Virginio Bertinelli erano gi\u00e0 state recuperate dal capitano inglese, il precedente 22 maggio.\nLa copia del carteggio riposta nella cassaforte della federazione comunista fu trafugata nel 1946 da Luigi Carissimi Priori, ex capo dell'ufficio politico della questura di Como. In un'intervista rilasciata nel 1998 al giornalista Roberto Festorazzi, Carissimi Priori dichiar\u00f2 di aver consegnato il plico contenente le 62 lettere al presidente del Consiglio Alcide De Gasperi, resistendo a un'offerta di 100 000 sterline di alcuni agenti segreti inglesi. De Gasperi avrebbe trasferito l'intero carteggio in una cassetta di sicurezza in Svizzera; alla scadenza del contratto, l'intero contenuto del deposito, in accordo con la legislazione svizzera in materia di desecretazione dei documenti storici, sar\u00e0 riversato nell'Archivio storico confederale.\nCarissimi Priori ha comunque dichiarato di aver preso sommariamente visione del carteggio, prima di consegnarlo allo statista trentino, e lo ha riferito al periodo anteriore all'ingresso in guerra dell'Italia (giugno 1940); la documentazione avrebbe riguardato le offerte fatte da Churchill per il mantenimento della non belligeranza: Tunisia, Dalmazia, Nizzardo, e la conferma di tutte le colonie in contestazione (Etiopia, Dodecaneso).\nIn contrasto con quanto sostenuto da Carissimi Priori, Pietro Carradori, ex-autista del duce, ha testimoniato che almeno due contatti segreti tra Mussolini ed emissari britannici erano avvenuti a Porto Ceresio (VA), presso il confine svizzero, il 21 settembre 1944 e il 21 gennaio 1945.\nFotoriproduzioni precedenti alla cattura di Mussolini.\nI documenti contenuti nelle borse sequestrate a Mussolini e a Petacci dai partigiani della 52\u00aa Brigata, erano originariamente conservati nell'archivio personale del duce a Gargnano, da cui il 18 aprile 1945, Mussolini medesimo ne aveva selezionati i pi\u00f9 importanti, prima di trasferirsi a Milano. In precedenza, il capo del fascismo aveva gi\u00e0 curato la fotoriproduzione in pi\u00f9 copie di alcuni atti e missive particolarmente importanti, da distribuire a elementi di cui riponeva la massima fiducia.\nTali copie risultano essere state consegnate:\nDe Toma, infatti, asserir\u00e0 che nessuno si sia presentato all'appuntamento di Lugano e che i suoi contatti con i nuovi governi democratici per la riconsegna del carteggio si sarebbero rivelati infruttuosi. Una parte dei documenti furono ceduti da De Toma al Corriere Lombardo e poi al Candido di Giovanni Guareschi che li pubblic\u00f2. Comprendevano anche una falsa nota datata 1944 di Alcide De Gasperi, all'epoca rifugiato in Vaticano, che avrebbe chiesto agli Alleati anglo-americani di bombardare la periferia della citt\u00e0 di Roma, allo scopo di demoralizzare i collaborazionisti dei tedeschi. Querelato dal Presidente del Consiglio, il tribunale constat\u00f2 la falsit\u00e0 della lettera pubblicata da Guareschi. Questi sar\u00e0 condannato nel 1954 per diffamazione a mezzo stampa e incarcerato. Tutto il \"carteggio De Toma\" sar\u00e0 poi distrutto per ordine della magistratura. Guareschi non present\u00f2 appello n\u00e9 volle mai richiedere la grazia al Capo dello Stato e scont\u00f2 409 giorni di pena, oltre a sei mesi di libert\u00e0 vigilata.\nTuttavia, il testo delle intercettazioni telefoniche effettuate dai servizi segreti tedeschi a Sal\u00f2, sulle conversazioni di Mussolini, confermano l'esistenza di tentativi segreti di accordo e lo scambio di lettere tra il dittatore italiano e il Primo ministro inglese Winston Churchill, anche nel periodo successivo all'entrata in guerra dell'Italia."}
{"id": "3784359", "revid": "1005847", "url": "https://it.wikipedia.org/wiki?curid=3784359", "title": "Provincia di Picota", "text": "La provincia di Picota \u00e8 una provincia del Per\u00f9, situata nella regione di San Mart\u00edn.\nGeografia antropica.\nSuddivisioni amministrative.\n\u00c8 divisa in dieci distretti:"}
{"id": "3784360", "revid": "1516566", "url": "https://it.wikipedia.org/wiki?curid=3784360", "title": "Camicia nera (disambigua)", "text": ""}
{"id": "3784362", "revid": "62004", "url": "https://it.wikipedia.org/wiki?curid=3784362", "title": "Natallia Helakh", "text": ""}
{"id": "3784365", "revid": "767487", "url": "https://it.wikipedia.org/wiki?curid=3784365", "title": "Sulejman Demollari", "text": ""}
{"id": "3784366", "revid": "74801", "url": "https://it.wikipedia.org/wiki?curid=3784366", "title": "Astley Cooper", "text": "I suoi contributi sono stati diffusi e hanno migliorato ed avanzato la comprensione e il trattamento delle malattie del seno, degli aneurismi vascolari e delle ernie della parete addominale, insieme alla chirurgia ortopedica e otologica. I suoi studi ed esperimenti sono ancora oggi divulgati ed utilizzati come spunti per ricerche mediche. A lui si deve la scoperta di diverse strutture anatomiche che hanno persino preso il suo nome.\nBiografia.\nL'infanzia.\nAstley Cooper nacque il 23 agosto del 1768 a Brooke, nel Norfolk. Il padre, Samuel Cooper, dopo aver intrapreso gli studi di teologia nel Magdalene College a Cambridge, ottenne successo nella carriera ecclesiastica; Maria Susanna Bransby, la madre di Astley, conobbe Samuel nella Chiesa che egli stesso frequentava. I due giovani nel 1768 si trasferirono a Broke Hall dove coltivarono il loro comune amore per la scrittura. Maria ebbe sei gravidanze, ma l'ultima, quella in cui nacque Astley fu la pi\u00f9 difficile. Egli infatti, subito dopo essere stato battezzato il 9 settembre 1768, venne affidato ad una balia: Mrs Love (alla quale, nei suoi libri, si rivolger\u00e0 con il diminutivo di madre adottiva). Non \u00e8 chiaro quanto tempo rimase dalla famiglia della nutrice ma la relazione con la famiglia Love fu molto significativa nella sua vita. Una volta terminata la difficile gravidanza della madre, Astley torn\u00f2 cosi a vivere di nuovo a Broke Hall.\nLa famiglia Cooper fu una delle tante famiglie colpite dalla tubercolosi e Astley ebbe un incontro ravvicinato con la malattia, dapprima indirettamente, perch\u00e9 ne furono vittime le sue sorelle, e poi direttamente, questo perch\u00e8 si ammal\u00f2 anche lui stesso. Astley ebbe fin da piccolo un'educazione completa da parte della madre e del padre, dalla prima apprese la lingua inglese e la storia, dal secondo invece proviene l'impronta cattolica e la buona conoscenza delle antiche lingue del latino e del greco. Nello stesso periodo, dal maestro del villaggio locale, impar\u00f2 a leggere e a scrivere e la matematica, ma la sua insegnante preferita fu quella di danza.\nLe storie riguardo la vita di Astley ci pervengono dalla biografia scritta dal nipote Bransby, figlio di Samuel Lovick, nella quale inserisce un aneddoto della sua infanzia: Bransby racconta di quando John Love, all'et\u00e0 di 13 anni venne investito da un carro. Mentre giaceva a terra il carro si ferm\u00f2 con una delle sue ruote sopra la sua gamba e quando finalmente si liber\u00f2, il sangue inizi\u00f2 a sgorgare dalla parte posteriore del ginocchio.\n' All was alarm and confusion, when the young Astley, in the midst of the distressing scene, alone capable of deliberating, and perceiving the necessity of instantly preventing further loss of blood, had the presence of mind to encircle the limb with his pocket handkerchief above the wound ... and stopped the bleeding. To these means his foster-brother owed a prolongation of life until the arrival of the surgeon who had been sent for ... '\nMentre John Love giaceva sanguinante nella terra di Norfolk, furono inviate richieste urgenti ai chirurghi locali, tutti improvvisamente occupati e John mor\u00ec.\nNel 1781 Astley e la sua famiglia si trasferirono nella citt\u00e0 costiera di Great Yarmounth, in una casa accanto alla Chiesa di San Nicola (la chiesa esiste ancora e in una finestra della soffitta \u00e8 inciso il nome 'Samuel Cooper').\nLa carriera.\nI Cooper erano ben contenti di investire nell'educazione dei loro figli ma Astley non mostrava piacere nei libri, tant'\u00e8 vero che, per un periodo, sembr\u00f2 attratto dalla carriera militare. Ma i familiari di Cooper aprivano la porta verso altre possibilit\u00e0: non solo lo zio William era un chirurgo, ma lo era anche il padre.\nQuando la famiglia si trasfer\u00ec a Yarmounth, Astley inizi\u00f2 il suo addestramento da Francis Turner, un farmacista e chirurgo del luogo. In quel periodo la professione medica era divisa in tre lavori: al primo posto della gerarchia vi era il farmacista, che aveva la funzione di somministrare farmaci e pozioni su istruzioni del medico; successivamente vi erano i chirurghi e infine gli apotecari.\nTra il 1782 e il 1783 egli fu chiamato per fare apprendistato da Edward Rigby, un chirurgo di Norfolk, nell'ospedale di Norwich, nel cuore della citt\u00e0. Prima del suo 15esimo compleanno, Astley viveva con Rigby in qualit\u00e0 di apprendista. In seguito al tirocinio di prova, arriv\u00f2 a presenziare nell'ospedale facendo esperienza in sala operatoria. La sua unica esperienza formativa professionale fu un'operazione di routine in cui vi era un uomo operato per dei calcoli.\nL'operazione impression\u00f2 cosi tanto Cooper che lo spinse a intraprendere la carriera di chirurgo a Londra.\nNel 1784 inizi\u00f2 a lavorare e a studiare nel Guy's Hospital e gi\u00e0 all'inizio della sua prima sessione fu eletto membro della Guy's Hospital Medical Society dove present\u00f2 un articolo sul cancro al seno, malattia che interess\u00f2 tutta la sua carriera personale. Il secondo anno non solo spese molte ore sulla dissezione e sullo studio, ma divent\u00f2 anche una specie di dimostratore non ufficiale, non soltanto per la sua bravura, ma anche per l'impopolarit\u00e0 del dimostratore ufficiale Haighton e fu eletto membro del comitato di gestione della Physical Society. Nell'ottobre del 1787, all'inizio del suo quarto anno, and\u00f2 ad Edimburgo dove apprese molte importanti nozioni e impar\u00f2 il lavoro da molti professori, tra cui Alexander Monro.\nTornato a Londra ritrov\u00f2 il suo compagno di apprendistato Holland e conobbe uno dei suoi migliori amici, Edward Coleman che successivamente diventer\u00e0 un importante veterinario. Nel 1789 venne assunto come dimostratore in anatomia al St. Thomas Hospital al posto di Haighton. Nel 1791 Henry Clyne chiese ad Hastley Cooper di dividere con lui le lezioni e di svolgerle insieme. Quest'occasione fu un grande obiettivo per lui perch\u00e9 segn\u00f2 la fine del suo essere studente e l'inizio della sua carriera professionale, all'et\u00e0 di soli 23 anni.\nDopo essere scappato da Parigi, nel 1792, torn\u00f2 a Londra dove tenne le prime lezioni di anatomia e chirurgia: esse furono quasi un fallimento poich\u00e9 Cooper utilizzava alcuni principi ed espressioni che erano quasi incomprensibili agli studenti e questo gli caus\u00f2 ansia e delusione. Ben presto per\u00f2, riusc\u00ec a capire quale fosse il problema nei suoi insegnamenti e inizi\u00f2 a spiegare introducendo casi reali direttamente presi dall'ospedale. Cos\u00ec facendo il successo fu immediato e il numero degli studenti che assistevano alle sue lezioni inizi\u00f2 a crescere sempre di pi\u00f9.\nNel 1793 ebbe la nomina di docente di anatomia al Surgeons' Hall. Il mestiere di professore di anatomia consisteva nel dissezionare pubblicamente i corpi dei criminali giustiziati e spiegarne l'anatomia. La nomina annuale fu rinnovata per l'anno successivo ma egli decise di non continuare per il terzo anno.\nNel 1798 fu pubblicato il libro \u201cMedical Records and Researches\u201d; il libro contiene le prime pubblicazioni chirurgiche di Cooper, questi sono due saggi, uno che riporta un caso di ernia diaframmatica e l'altro su osservazioni ed esperimenti sull'ostruzione del dotto toracico. Nel 1800 William Cooper diede le dimissioni dal suo posto come chirurgo al Guy's Hospital e Astley Cooper lo rimpiazz\u00f2. Nel frattempo egli eseguiva nel suo magazzino dissezioni umane rischiando di essere scoperto.\nSempre nel 1800 pubblic\u00f2 un articolo su due pazienti nei quali riscontr\u00f2 una perforazione di entrambi i timpani e scopr\u00ec che non solo i suoi pazienti sentivano bene, ma l'orecchio di uno dei due pazienti era sensibile alle note musicali. Nel 1801 scrisse un secondo articolo nel quale suggeriva che certe forme di sordit\u00e0 potevano essere attenuate con la miringotomia: perforando la membrana timpanica, l'aria riesce ad entrare nell'orecchio medio ristabilendone la funzione. Per questo articolo fu premiato con la medaglia Copley dalla Royal Society.\nNel 1804 pubblic\u00f2 il primo volume del suo importante lavoro: il suo trattato \"Hernia\" che dedic\u00f2 all'amico Henry Cline. Il successo del libro fu immediato e le copie furono vendute tutte. Nel 1805 Astley esegu\u00ec la prima legatura della carotide comune per un aneurisma; il paziente per\u00f2 mor\u00ec tre settimane dopo l'operazione. Circa tre anni dopo esegu\u00ec nuovamente la stessa operazione e il paziente visse per altri tredici anni. Queste operazioni non erano solo dei semplici interventi chirurgici, ma erano frutto di esperimenti fatti sugli animali e sulle osservazioni sugli uomini.\nNel 1817 l'apice del suo lavoro sulla chirurgia arteriosa fu la legatura dell'aorta addominale, forse la pi\u00f9 importante operazione della sua carriera.\nNel 1820 il re Giorgio IV soffr\u00ec a causa di una cisti infiammata alla testa e decise di chiamare Astley Cooper. Quando egli vide per la prima volta la cisti not\u00f2 che era delicata e infiammata. Nella primavera del 1821 Cooper oper\u00f2 il re e chiese all'amico Henry Cline di essere presente durante l'operazione. L'intervento and\u00f2 molto bene e per il suo servizio il re lo nomin\u00f2 baronetto. Successivamente il re e Cooper si incontrarono molte volte e diventarono buoni amici, tant'\u00e8 che nel 1828 fu nominato capo chirurgo di Giorgio IV e successivamente anche di Guglielmo IV e anche della giovane Regina Vittoria.\nNel 1840 esegu\u00ec l'ultima operazione importante su Lady Jersey. Nel periodo di Natale la salute di Astley peggior\u00f2 sempre di pi\u00f9 e le difficolt\u00e0 respiratorie divennero molto gravi. Il 12 febbraio 1841, all'et\u00e0 di 72 anni, mor\u00ec. Le ultime parole furono \u201cAddio, che Dio vi benedica\u201d. Dopo la sua morte Joseph Towne scolp\u00ec un busto in marmo che si erge su un grande plinto recante un rilievo di tre uomini che trasportano un malato. Questo busto \u00e8 attualmente all'entrata della scuola di medicina del Guy's Hospital e copie di esso si trovano al Royal College of Surgeons e alla Royal Society of Medicine.\nVita privata.\nPoco dopo il suo arrivo a Londra, all'inizio dei suoi studi, Astley Cooper conobbe un ricco mercante di nome Mr. Cook e si innamor\u00f2 subito di sua figlia Ann; una volta finito l'apprendistato i due si fidanzarono e decisero di sposarsi. Il matrimonio, che all'inizio doveva svolgersi il 21 novembre 1791, fu spostato in gran segreto a dicembre a causa della morte del padre della sposa. La coppia ha vissuto in una casa a Jefferies Square. Nell'estate 1792 si rec\u00f2 a Parigi con la moglie dove sperava di assistere alle lezioni dei grandi chirurghi francesi. Inoltre egli frequent\u00f2 le lezioni di Dessault e Chopart e partecip\u00f2 anche agli incontri dell'assemblea nazionale dove presenziarono: Danton, Marat e Robespierre. Rimase a Parigi per vari mesi e si trov\u00f2 ad assistere ai massacri di settembre del 1792. Astley e sua moglie riuscirono a scappare da Parigi verso la prima met\u00e0 di Settembre.\nNel novembre 1792 nacque la sua prima figlia Anna Maria. Nel 1793 si ammal\u00f2 e, dopo vari tentativi per far migliorare la sua salute, mor\u00ec nel 1794 per un acuto attacco di idrocefalo. La morte della figlia sconvolse Astley ma soprattutto sua moglie, i quali non ebbero pi\u00f9 figli ma decisero di adottare una bambina di nome Sarah.\nContributi chirurgici.\nNel 1818 Cooper pubblic\u00f2 i suoi \u201cSurgical Essays\u201d nei quali descrisse tre casi chirurgici da lui studiati (di cui uno dissezionato da lui stesso) che rappresentavano degli esempi di quello che ora prende il nome di coartazione dell'aorta riguardo la quale, a lui stesso, dobbiamo un'importante studio sulla circolazione collaterale.\nIl 24 giugno 1817 Cooper ottenne la possibilit\u00e0 di applicare i suoi studi su un uomo; i dettagli di questa dimostrazione ci arrivano da un documento scritto da un suo studente: Edward Osler, nonno di Sir William Osler. Il paziente, Charles Hutson, presentava un aneurisma iliaco e Cooper, prima di iniziare l'operazione, attese l'emorragia per poter individuare precisamente il punto dell'aneurisma e praticare la legatura dell'arteria. Al risveglio il paziente accus\u00f2 un po' di dolore ma il giorno dopo si trovava tranquillamente seduto sul letto senza riscontrare particolari effetti collaterali. Proprio per questo Cooper nutriva grandi speranze sulla riuscita dell'operazione ma, pochi giorni dopo, il paziente attravers\u00f2 una notte insonne e all'una di notte mor\u00ec, esattamente 40 ore dal termine dell'intervento. Durante l'autopsia la legatura fu trovata perfettamente annodata attorno all'aorta, poco distante dalla biforcazione e non fu riscontrata nessuna infiammazione peritoneale anche se, aprendo l'aorta, furono trovati tre coaguli ai quali si attribu\u00ec la causa della morte del paziente. Purtroppo Cooper non pot\u00e8 pi\u00f9 affrontare un simile intervento, ma questo tentativo fu sicuramente spunto di nuove riflessioni e studi di altri medici.\nIl contributo di Cooper alle innovazioni chirurgiche non finisce qui: alcuni chirurghi erano a conoscenza delle scaltre e precise osservazioni e degli esperimenti eseguiti per trovare un metodo sicuro di legatura dei vasi. Questa pratica viene generalmente attribuita a Joseph Lister che introdusse l'utilizzo del cutgat sterilizzato, anche se in realt\u00e0 il primo ad utilizzarlo fu Astley Cooper, cinquant'anni prima; infatti egli pratic\u00f2 la legatura con il cutgat per legare un'arteria principale nel 1817.\nOpere.\nI suoi principali lavori pubblicati sono stati:"}
{"id": "3784367", "revid": "39224", "url": "https://it.wikipedia.org/wiki?curid=3784367", "title": "Anastasia Ivankova", "text": ""}
{"id": "3784368", "revid": "62004", "url": "https://it.wikipedia.org/wiki?curid=3784368", "title": "Memorial Davide Fardelli", "text": "Il Memorial Davide Fardelli \u00e8 una cronometro maschile e femminile di ciclismo su strada che si svolge a Rogno, in provincia di Bergamo in Italia, ogni anno in settembre. La prova femminile fa parte del calendario internazionale femminile UCI, classe 1.2, quella maschile dal 2007 \u00e8 inserita nel circuito UCI Europe Tour, classe 1.2.\nDal 2010 vi sono anche due prove, una maschile e una femminile, riservate agli Juniores.\nAlbo d'oro.\n\"Aggiornato all'edizione 2012.\"\n\"Aggiornato all'edizione 2012.\"\n\"Aggiornato all'edizione 2012.\"\n\"Aggiornato all'edizione 2012.\""}
{"id": "3784369", "revid": "30610", "url": "https://it.wikipedia.org/wiki?curid=3784369", "title": "Fronte Polisario Khatt al-Shahid", "text": "Fronte Polisario Kha\u1e6d\u1e6d al-Shah\u012bd (, \"Movimento 'La linea del martire'\") \u00e8 una organizzazione politica alternativa al Fronte Polisario con base nei campi profughi Sahraui di Tindouf, nell'Algeria meridionale, e simpatizzanti tra i membri della diaspora sahraui in Mauritania, Spagna, Francia ed altri paesi europei, oltrech\u00e9 in quelle parti del Sahara Occidentale sotto il controllo marocchino.\nQuesta organizzazione - cui aderisce Ma\u1e25j\u016bb al-S\u0101lek, cofondatore del Fronte Polisario negli anni settanta - ha annunciato la propria esistenza il 4 luglio 2004 con un comunicato intitolato \"Appello a tutti i patrioti sahraui\". Nella sua premessa, il documento accusava la dirigenza del Fronte Polisario di aver di fatto rinunciato ad opporsi militarmente all'invasore marocchino e di aver mal gestito la trattativa diplomatica con le Nazioni Unite, a loro volta tacciate di incapacit\u00e0 nel far rispettare le proprie risoluzioni al Marocco che, con la sua intransigenza nel non voler riconoscere l'indipendenza del Sahara occidentale, \u00e8 considerato il solo responsabile del fallimento delle trattative di pace.\nNel giugno del 2011 veniva annunciata la formazione a Valencia, in Spagna, di un coordinamento sahraui in opposizione al Fronte Polisario accusato di essere il responsabile delle \"condizioni deteriorate e disumane in cui sono costretti a vivere i sahraui nei campi profughi di Tindouf\", oltrech\u00e9 della loro strumentalizzazione mediatica e dell'impiego distorto degli aiuti umanitari.\nNel novembre dello stesso anno veniva ufficializzata la nascita del \"Coordinamento dell'opposizione al Polisario\", cui oltre a Kha\u1e6d\u1e6d al-Shah\u012bd avrebbe aderito il Partito nazionale sahraui."}
{"id": "3784370", "revid": "62004", "url": "https://it.wikipedia.org/wiki?curid=3784370", "title": "Vasili Kaptyukh", "text": ""}
{"id": "3784371", "revid": "118484952", "url": "https://it.wikipedia.org/wiki?curid=3784371", "title": "Facolt\u00e0 di Teologia di Lugano", "text": "La Facolt\u00e0 di Teologia di Lugano \u00e8 un'universit\u00e0 della Chiesa cattolica che ha sede a Lugano, in Svizzera.\nOrganizzazione e storia.\nIstituita il 20 novembre 1993, la Facolt\u00e0 di Teologia di Lugano \u00e8 stata creata su iniziativa di mons. Eugenio Corecco per \u201cl'incremento della ricerca e l'insegnamento della filosofia e della teologia\u201d, al fine di rispondere all'esigenza di dare risposta alle \u201cistanze presenti nella societ\u00e0 ticinese perch\u00e9 la Svizzera italiana sia dotata di istituzioni di livello universitario\u201d. Storicamente, si tratta della prima istituzione di universitaria del Ticino. Attiva nell'insegnamento come nella ricerca, la facolt\u00e0 offre una formazione di tipo umanistico in teologia, diritto canonico e filosofia.\nAl suo interno la facolt\u00e0 ha creato un Istituto di Filosofia Applicata (IsFA) che in seguito ha preso la denominazione Istituto di Studi Filosofici (ISF), un Istituto Internazionale di Diritto canonico e Diritto comparato delle religioni (Istituto DiReCom), un Istituto Religione e Teologia (ReTe) e un Istituto per la Cultura e l'Archeologia delle terre Bibliche (IsCAB).\nLa Facolt\u00e0 di Teologia comprende circa 65 professori tra stabili, emeriti, invitati, e incaricati."}
{"id": "3784372", "revid": "1749553", "url": "https://it.wikipedia.org/wiki?curid=3784372", "title": "Argingrosso", "text": "L\u2019Argingrosso \u00e8 un rione periferico di Firenze, in Oltrarno, appartenente al quartiere 4 di Firenze.\nCol nome Argingrosso generalmente si tende ad identificare una zona molto pi\u00f9 ampia dello storico rione, comprendendo all'interno le frazioni di Cintoia e I Bassi che, invece, confinano con questo rispettivamente a sud ed est. Spesso la stessa zona dell'Argingrosso assieme ai rioni Cintoia, I Bassi e Le Torri \u00e8 denominata erroneamente Isolotto, o Isolotto Nuovo, interpretando questo settore di citt\u00e0 come un prolungamento naturale della storica zona di Firenze edificata all'inizio degli anni \u201850 del XX secolo che tuttavia ha caratteristiche urbanistiche nettamente diverse: la prima \u00e8 costituita da palazzi in linea o a torre piuttosto alti costruiti a partire dalla fine degli anni sessanta, dotati quasi sempre di pilotis e intervallati da grandi aree verdi e strutture a carattere collettivo come scuole, centri sportivi e centri commerciali; la seconda, invece, \u00e8 stata costruita secondo i canoni delle citt\u00e0 giardino inglesi ma in scala ridotta e, quindi, vi si trovano piccoli palazzi limitati in grandezza affiancati da giardini privati e pubblici che seguono e incorniciano la trama delle strade e delle viabilit\u00e0 ciclabili e pedonali.\nL'Argingrosso.\nL'Argingrosso vero e proprio \u00e8 delimitato dal viadotto del ponte all\u2019Indiano ad ovest, da via A. Canova a sud, da via dei Bassi ad est, e da via dell'Argingrosso a nord (dalla quale prende il nome).\nGli edifici residenziali e il verde.\nLa zona \u00e8 costituita da grandi condomini residenziali , e lo schema adottato prevalentemente \u00e8 quello delle case in linea e a torre.\nFra le palazzine oltre a parcheggi e strade vi sono numerosi giardini e aree verdi di piccole e medie dimensioni. A nord, al di l\u00e0 dell'argine che delimita la cassa di espansione del fiume Arno \u00e8 presente, inoltre, il grande parco dell'Argingrosso.\nEdifici scolastici e sanitari.\nLe strutture scolastiche presenti sono l'asilo nido Tasso Barbasso, la scuola dell'infanzia Argingrosso, la scuola elementare Laura Poli, la scuola elementare Italo Calvino e le scuole medie inferiori Giovanni Papini e Luigi Pirandello.\nDa fine dicembre 2009 \u00e8 aperto in via Canova-via Chiusi il nuovo centro culturale del quartiere 4 dove oltre alla nuova struttura \u201cBibliotecanova Isolotto\u201d, che ha riunito in un unico edificio la biblioteca dell'Argingrosso (che era stata demolita) e dell'Isolotto, \u00e8 presente il centro giovani e la ludoteca \u201cLa carrozza di Hans\u201d, quest'ultima un tempo ospitata all'interno del borgo I Bassi, al piano terreno di alcuni edifici residenziali lungo via A. Modigliani.\nVicino alla biblioteca, sul lato ovest e nord-ovest, si situa il grande Distretto Socio Sanitario 4 del quartiere, completato negli anni novanta.\nEdifici commerciali.\nNelle vicinanze del centro culturale, procedendo verso est lungo via A. Canova, si trova il centro commerciale Le Torri, inaugurato nel 1992 costruito in soli ventisette mesi dalla ditta Baldassini-Tognozzi su progetto di Mario Botta. Successivamente \u00e8 stato ampliato e trasformato e attualmente ospita servizi di quartiere come le poste e l'anagrafe di quartiere.\nI Bassi.\nI Bassi \u00e8 il rione che si frappone fra quello dell'Argingrosso e quello dell'Isolotto (quest'ultimo termina in corrispondenza del viale dei Platani). \u00c8 delimitato a sud da via A. Canova e quindi dal rione Le Torri, e a nord da via dell'Argingrosso, a causa del quale spesso viene nominato generalmente \u201cArgingrosso\u201d. A differenza di quest'ultimo \u00e8 costituito da edifici residenziali di dimensioni pi\u00f9 contenute e pi\u00f9 ravvicinati e che in alcuni casi ospitano a piano terra delle attivit\u00e0 private. Le aree verdi pubbliche e i giardini privati sono di modeste dimensioni. Da notare l'importante area denominata \"quadrilatero verde\" sul confine orientale del sobborgo, adiacente all'Isolotto: prima sede di un vivaio fu abbandonata per molti anni fino ad inizio 2011 quando partirono i lavori per la creazione di un parcheggio interrato sormontato da una grande piazza-giardino pedonale. Una lunga lotta era stata intrapresa dai cittadini affinch\u00e9 l'area non venisse cementificata e fosse creato, invece, un parco urbano; nonostante l'interesse suscitato anche a livello nazionale che gli \u00e8 valso un posto nella classifica dell'anno 2008 dei luoghi del cuore promossa dal FAI, i lavori partirono e come prima cosa sono state abbattute le alberature esistenti (a parte alcune essenze), antica e preziosa testimonianza dei vivai che un tempo caratterizzavano i terreni dell'area.\nLe strutture di interesse pi\u00f9 importanti sono la scuola materna Edardo de Filippo, la chiesa del Santissimo Nome di Ges\u00f9 ai Bassi, i centri sportivi in via Pio Fedi e in via dei Bassi e il centro commerciale Esselunga Argingrosso, chiuso il 4 novembre 2014, nonostante le proteste degli abitanti, per permettere l'apertura del nuovo supermercato Esselunga del Galluzzo.\nLe Torri.\nIl rione de Le Torri si estende su un'area di forma triangolare, delimitata ad ovest da via dei Bassi, a sud da viale Etruria, a nord da via A. Canova e a sud-est da Legnaia (il rione della chiesa di San Quirico). \nResidenze, attivit\u00e0 private e poli di interesse.\nLa zona \u00e8 caratterizzata dalla presenza di residenze moderne, non troppo alte, attivit\u00e0 commerciali al dettaglio, piccole imprese.\n\u00c8 ancora presente, sebbene incorporata nel resto del quartiere, la piccola frazione storica, in cui riveste un ruolo di particolare importanza Villa Vogel, situata in Via delle Torri, e l'omonimo parco: si tratta di una grande villa signorile cinquecentesca appartenuta alle famiglie fiorentine dei Capponi, dei Franceschi e infine alla famiglia svizzera dei Vogel: oggi \u00e8 la sede amministrativa del quartiere 4. L'area storica \u00e8 costituita inoltre da palazzi antichi e case a schiera di un certo pregio. \nArea ex Campolmi.\nL'area ex Campolmi contiene i resti di quella che fu dapprima una fabbrica di produzione di concimi chimici per poi essere ceduta a vari artigiani ed essere, infine, distrutta a causa di un incendio.\nUbicata in via Delle Muricce 3, di fronte al parco di Villa Vogel nell'angolo sud-orientale del rione Le Torri, per le sue dimensioni si staglia nettamente nel paesaggio urbano ed \u00e8 visibile da direttrici viarie quali viale Etruria, via A. Canova e viale F. Talenti.\nLa zona in cui sorgono i ruderi era inizialmente a carattere prevalentemente agricolo ma verso la fine del XIX secolo fu scelta dai Soci Romanelli e Bertelli per la costruzione di una fabbrica per la produzione di concimi in maniera chimica. L'area venne cos\u00ec denominata dalla popolazione \"Concimaia\".\nAll'inizio del XX secolo Galileo Campolmi rilev\u00f2 l'intero blocco eseguendo vari lavori di ristrutturazione ed ampliamento della fabbrica.\nL'attivit\u00e0 di Campolmi prosegu\u00ec sino al fine degli anni '60 e nei primi anni '70 quel che rimaneva della fabbrica pass\u00f2 in mano ad artigiani e privati fra i quali una ditta di imballaggi.\nNel 1984 per cause ignote un incendio divamp\u00f2 nell'enorme struttura provocandone la sua semi-distruzione. Dopo quel tragico incendio pi\u00f9 volte si \u00e8 tentato di trovare una soluzione per una eventuale bonifica dell'area e valorizzazione dell'antico fabbricato di alto valore storico, senza mai di fatto riuscirci."}
{"id": "3784374", "revid": "767487", "url": "https://it.wikipedia.org/wiki?curid=3784374", "title": "Lauren McAvoy", "text": "Grazie alla vittoria Lauren ricevette un contratto con la \"Ruby &amp; Millie Cosmetics \", un contratto con la Models 1 e un servizio di sei pagine pi\u00f9 copertina della rivista Company Magazine.\nHa partecipato al programma televisivo di auto, britannico, Top Gear, a fianco del conduttore Jeremy Clarkson, testando l'Audi R8."}
{"id": "3784377", "revid": "62004", "url": "https://it.wikipedia.org/wiki?curid=3784377", "title": "Glafira Martinovich", "text": ""}
{"id": "3784380", "revid": "767487", "url": "https://it.wikipedia.org/wiki?curid=3784380", "title": "Il cavallo di Torino", "text": "Il cavallo di Torino (\"A torin\u00f3i l\u00f3\") \u00e8 un film del 2011 diretto da B\u00e9la Tarr e \u00c1gnes Hranitzky.\nIl film, premiato con l'Orso d'argento al Festival di Berlino, prende spunto da un episodio della vita di Friedrich Nietzsche.\nTrama.\nAll'uscita dalla sua abitazione di Torino, il 3 gennaio 1889, il filosofo tedesco Friedrich Nietzsche vede un vetturino frustare il suo cavallo ostinato, che rifiuta di muoversi. Nietzsche rimane impressionato dalla violenza dell'uomo e dalla sua volont\u00e0 di dominare il mondo. Si precipita a fermare il vetturino e singhiozzando abbraccia il cavallo. Il proseguimento del film si collega a questo aneddoto, chiedendosi quale possa essere stato il destino dell'animale.\nUn vetturino con un cavallo torna nella sua abitazione di campagna, dove lo aspetta la giovane figlia. Il vento incessante tormenta le loro giornate, che passano tra la monotonia e la pesantezza della loro misera esistenza. Sembra che i protagonisti siano rassegnati, non arriver\u00e0 mai qualcosa che possa cambiare la loro vita. Un conoscente passa per la loro abitazione e dichiara che la citt\u00e0 vicina \u00e8 in rovina. Denuncia che gli uomini meschini e subdoli hanno corrotto il mondo con le loro azioni e hanno avvelenato la terra; gli uomini nobili e eccellenti si sono estinti, la loro esistenza non ha senso in un mondo in cui l'avidit\u00e0 umana non ha limiti.\nUn gruppo di zingari si avvicina alla casa, attinge dell'acqua dal pozzo e vorrebbe portar la ragazza via, con loro. Essi rappresentano la voglia di libert\u00e0, il desiderio di fuga verso un mondo migliore, ma non vi \u00e8 alcuna speranza e il lento deperire di tutto quello che li circonda \u00e8 una specie di ribellione della natura nei confronti dell'immoralit\u00e0 dell'uomo. Il cavallo smette di nutrirsi, il pozzo si secca, la brace finisce, la luce del sole si spegne.\nStruttura e stile.\nIl film \u00e8 diviso in sei parti che corrispondono ad altrettanti giorni consecutivi nella vita dei protagonisti, durante i quali si ripetono pi\u00f9 o meno le stesse azioni della loro vita quotidiana: la donna va a prendere l'acqua al pozzo, veste il padre che ha un braccio paralizzato, fa bollire le patate che vengono consumate con le mani. I due protagonisti stanno quasi costantemente in silenzio. Le sei giornate sono precedute da un'introduzione, su schermo nero, in cui la stessa voce fuori campo racconta l'episodio di Nietzsche e il cavallo, seguita da una drammatica sequenza che mostra l'uomo che fa ritorno a casa su un carro trainato dall'animale.\nLe riprese sono effettuate secondo lo stile ormai consolidato di B\u00e9la Tarr: lunghi piano sequenza in bianco e nero, in cui la cinepresa si muove pi\u00f9 o meno lentamente a seguire le azioni dei personaggi o a mostrare gli ambienti. Quindi i tempi delle azioni quotidiane dei protagonisti sono generalmente rispettati e si creano diversi tempi morti. L'intero film \u00e8 composto da sole 30 riprese.\nLa parola prende il sopravvento quando intervengono agenti esterni: l'inquietante discorso del visitatore, le urla degli zingari, la lettura che la donna fa del libro regalatole da uno di essi. Una voce fuori campo si inserisce sporadicamente a commentare i fatti. La colonna sonora \u00e8 costituita da un unico brano musicale che si ripete in vari momenti del film.\nTemi.\nSecondo il regista B\u00e9la Tarr il tema centrale del film \u00e8 \u201cla pesantezza dell'esistenza umana\u201d. Non si concentra sulla mortalit\u00e0 ma sulla vita quotidiana: \u00abVolevamo vedere quanto \u00e8 difficile e terribile quando ogni giorno devi andare a prendere l'acqua al pozzo, in estate, in inverno \u2026 sempre. La ripetizione giornaliera delle stesse azioni ci d\u00e0 la possibilit\u00e0 di mostrare che c'\u00e8 qualcosa di sbagliato nel loro mondo. \u00c8 molto semplice e puro\u00bb.\nTarr descrive anche \"Il cavallo di Torino\" come l'ultimo passo di uno sviluppo che ha attraversato la sua carriera: \u00abNei miei primi film sono partito dalla mia sensibilit\u00e0 sociale e volevo cambiare il mondo. Poi ho dovuto capire che i problemi sono pi\u00f9 complicati. Ora posso solo dire che \u00e8 molto pesante e non so cosa succeder\u00e0, ma vedo qualcosa di molto vicino. La fine. Prima di girarlo sapevo sarebbe stato il mio ultimo film\u00bb.\nSecondo Tarr, il libro che la donna riceve dagli zingari \u00e8 una \u201canti-bibbia\u201d. Il testo \u00e8 dello sceneggiatore del film, L\u00e1szl\u00f3 Krasznahorkai, e contiene riferimenti a Nietzsche. Tarr descrive il visitatore nel film come \u201cuna sorta di ombra nietzschana\u201d, ma sottolinea come questo differisce da Nietzsche poich\u00e9 non afferma che Dio \u00e8 morto, ma biasima sia gli uomini che Dio: \u00abIl punto \u00e8 che l'umanit\u00e0, tutti noi, me incluso, siamo responsabili della distruzione del mondo. Ma c'\u00e8 anche una forza al di sopra degli umani che agisce - il vento che soffia per tutto il film - e anch'essa sta distruggendo il mondo. Quindi sia l'umanit\u00e0 che una forza superiore stanno distruggendo il mondo\u00bb.\nDistribuzione.\nIl film \u00e8 stato presentato in concorso alla sessantunesima edizione del festival internazionale del cinema di Berlino, dove ha vinto l'Orso d'Argento (gran premio della giuria). In Italia il film non \u00e8 uscito al cinema ed \u00e8 passato in televisione tre volte su \"Fuori orario. Cose (mai) viste\", in lingua originale con sottotitoli, il 25 novembre 2011, il 15 marzo 2014 e il 28 dicembre 2014."}
{"id": "3784382", "revid": "106990", "url": "https://it.wikipedia.org/wiki?curid=3784382", "title": "James while John had had had had had had had had had had had a better effect on the teacher", "text": "\u00abJames while John had had had had had had had had had had had a better effect on the teacher\u00bb \u00e8 una proposizione grammaticalmente valida della lingua inglese, comunemente utilizzata per dimostrare l'ambiguit\u00e0 lessicale oppure la necessit\u00e0 di utilizzare la punteggiatura per dare intonazione e pause nei discorsi.\nNegli studi sull'elaborazione umana la frase \u00e8 utilizzata per mostrare quanto i segni di punteggiatura possano essere determinanti per dare un significato a una proposizione.\nL'enunciato descrive un episodio dove due studenti, James e John, stanno svolgendo un compito in classe d'inglese nel quale devono parlare di un uomo che, in passato, ha avuto un raffreddore. John scrive \u00abThe man had a cold\u00bb, che nella lingua inglese \u00e8 grammaticalmente scorretto; James, invece, scrive \u00abThe man had had a cold\u00bb. Poich\u00e9 la risposta di James era quella corretta, James ha avuto una migliore impressione sull'insegnante.\nLa proposizione, inoltre, pu\u00f2 essere compresa meglio se vi vengono inseriti i segni di punteggiatura e quelli tipografici (virgolette):\nIn italiano si pu\u00f2 tradurre cos\u00ec:\nUtilizzi.\nLa frase (naturalmente solo nei paesi anglofoni) pu\u00f2 essere posta all'interlocutore come un puzzle grammaticale, oppure pu\u00f2 essere proposta in un compito in classe, dove il destinatario deve inserire correttamente i segni di punteggiatura per darle un significato.\nHans Reichenbach nel 1947 us\u00f2 una frase simile (\u00abJohn where Jack...\u00bb) per illustrare i livelli differenti del linguaggio, ossia il linguaggio e il metalinguaggio.\nNelle ricerche questa frase \u00e8 stata utilizzata per dimostrare quanto un segno di punteggiatura possa drasticamente cambiare il significato della frase: infatti qui, se si cambia il posto delle virgolette, si pu\u00f2 decidere se l'insegnante preferisce il lavoro di James o di John.\nLa frase \u00e8 usata anche per indicare la vaghezza semantica della parola inglese \u00abhad\u00bb, oppure per dimostrare la differenza fra dire una parola e scriverla. Pu\u00f2 essere anche usata per dimostrare la complessit\u00e0 interpretativa di una frase se non si \u00e8 corretti nella sintassi.\nAltre versioni.\nNel Regno Unito e negli Stati Uniti d'America.\nNei paesi anglofoni \u00e8 diffusa una seconda versione della proposizione, riproposta di seguito:\nIn italiano la frase sopraccitata si pu\u00f2 tradurre cos\u00ec:\nIn Italia.\nUna versione italiana di questa frase \u00e8 riportata di seguito:\n\u00c8 possibile rendere questa frase di senso compiuto se si considerano \u00abPrese\u00bb e \u00abMise\u00bb come due cognomi. Infatti questi due studenti (che sono gli alter ego di James e John) fanno un compito in classe e Prese inserisce una parola sbagliata, mettendo \u00abmisero\u00bb al posto di \u00abmise\u00bb. Il compito \u00e8 andato male, e fino a prova contraria Prese ha ottenuto un tre.\nLa versione di senso compiuto di questa frase si ottiene con l'inserimento della punteggiatura, delle maiuscole, e dei segni tipografici:\nDi seguito un brano tratto dal libro \"Il grande libro degli enigmi: antologia di problemi insoliti, trappole logiche e rompicapo di ogni tempo e latitudine\" di Tano Parmeggiani:"}
{"id": "3784386", "revid": "767487", "url": "https://it.wikipedia.org/wiki?curid=3784386", "title": "Tears Roll Down (Greatest Hits 82-92) (video)", "text": "Tears Roll Down (Greatest Hits 82-92) \u00e8 una video compilation dei Tears for Fears pubblicata nel 1992 in VHS e ripubblicata in DVD nel 2003.\nContiene gli stessi videoclip del duo legati ai singoli della raccolta omonima pubblicata nello stesso anno."}
{"id": "3784387", "revid": "740722", "url": "https://it.wikipedia.org/wiki?curid=3784387", "title": "Mariapia Veladiano", "text": "Biografia.\nMariapia Veladiano ha conseguito la maturit\u00e0 classica presso il Liceo \"Antonio Pigafetta\" di Vicenza e si \u00e8 laureata in Filosofia presso l'Universit\u00e0 di Padova con una tesi sull'assunzione della colpa nella teologia di Dietrich Bonhoeffer. Ha conseguito il Baccellierato in Teologia presso la Facolt\u00e0 teologica dell'Italia settentrionale a Milano con una tesi sulla teologia dei sacramenti e la Licenza in Teologia fondamentale presso l'Universit\u00e0 Lateranense a Roma con una tesi sul problema del male nella teologia di Dietrich Bonhoeffer.\nHa insegnato Lettere per pi\u00f9 di vent'anni e dal 2011 \u00e8 preside, prima a Rovereto, poi a Vicenza. Per un anno \u00e8 stata redattrice del settimanale della Diocesi di Vicenza \"La Voce dei Berici\".\nDal 1992 collabora con la rivista \"Il Regno\" di Bologna, per la quale scrive articoli e recensioni; da gennaio 2014 tiene sulla rivista una rubrica dal titolo \u201cRiletture\u201d, in cui propone libere riletture di testi classici e non. Collabora regolarmente con il quotidiano \"la Repubblica\" per argomenti legati alla scuola e ai giovani, e occasionalmente con \"Avvenire\" e \"L'Osservatore Romano\". Nel 2012 ha tenuto la rubrica \u201cMattutini\u201d per \"Avvenire\".\nNel 2010 ha vinto il Premio Italo Calvino per autori inediti con il romanzo \"La vita accanto\" e nel 2011 ha pubblicato il romanzo con Einaudi nella collana \"Stile libero\". \"La vita accanto\" nel 2012 ha vinto anche il Premio Alabarda d'oro e il Premio Cortina d'Ampezzo, si \u00e8 classificato secondo al Premio Strega e ha vinto il premio opera prima per l'Italia al Festival du pr\u00e9mier roman di Chamb\u00e9ry. Il romanzo \u00e8 stato tradotto in inglese con il titolo \"A life apart\" (MacLehose) e in francese con il titolo \"La vie \u00e0 cot\u00e9\" (Stock) ed \u00e8 in corso la traduzione spagnola.\nCon il romanzo \"Il tempo \u00e8 un dio breve\", pubblicato nel 2012 con Einaudi nella collana \"Stile libero\", la scrittrice ha narrato attraverso le vicende di una madre e di un figlio un'intensa meditazione su Dio e il dolore. Nel 2013 ha pubblicato con Rizzoli il romanzo per ragazzi \"Messaggi da lontano\" e con Einaudi nella collana \"Stile Libero\" \"Ma come tu resisti, vita\", un piccolo breviario laico sui sentimenti e le azioni della vita quotidiana, e nel 2014 il piccolo saggio \"Parole di scuola\" con le Edizioni Erickson.\nCon il romanzo \"Una storia quasi perfetta\", pubblicato da Guanda nel 2016, la scrittrice racconta una storia di seduzione, tradimento e resilienza; il romanzo ha vinto il Premio \"Scrivere per amore\" 2016. Il romanzo ha vinto anche il Premio Viadana 2016 (ex aequo con \"Gli anni al contrario\" di Nadia Terranova).\nMariapia Veladiano ha partecipato alle edizioni 2011 e 2012 della \u201cMilanesiana\u201d con interventi su temi teologici. Dal 2013 \u00e8 membro ordinario dell'Accademia degli Agiati di Rovereto, mentre nel 2020 \u00e8 stata nominata membro ordinario dell'Accademia olimpica di Vicenza.\nIl 26 ottobre 2017 \u00e8 uscito il romanzo \"Lei\", per l'editore Guanda. Nel 2021 \u00e8 uscito \"Adesso che sei qui\", romanzo che mette a tema le relazioni familiari e la malattia di Alzheimer, vincitore del premio Flaiano per la narrativa."}
{"id": "3784390", "revid": "599013", "url": "https://it.wikipedia.org/wiki?curid=3784390", "title": "Jean-Jacques N'Domba", "text": ""}
{"id": "3784392", "revid": "62004", "url": "https://it.wikipedia.org/wiki?curid=3784392", "title": "Grand Prix de Dottignies", "text": "Il Grand Prix de Dottignies era una corsa in linea femminile di ciclismo su strada, organizzata annualmente dal 2002 al 2018 a Dottignies, nella provincia dell'Hainaut, in Belgio. Dal 2008 al 2018 fece parte del calendario internazionale femminile UCI come prova di classe 1.2.\nAlbo d'oro.\n\"Aggiornato all'edizione 2018.\""}
{"id": "3784393", "revid": "287204", "url": "https://it.wikipedia.org/wiki?curid=3784393", "title": "Giro della Provincia di Reggio Calabria 2005", "text": "Il Giro della Provincia di Reggio Calabria 2005, sessantesima edizione della corsa e valida come evento del circuito UCI Europe Tour 2005 categoria 1.1, fu disputata il 28 marzo 2005, per un percorso totale di 175\u00a0km. Fu vinta dall'argentino Guillermo Rub\u00e9n Bongiorno, al traguardo con il tempo di 4h29'16\" alla media di 38,326\u00a0km/h.\nPartenza da Palmi con 77 ciclisti di cui 74 portarono a termine il percorso."}
{"id": "3784404", "revid": "109519339", "url": "https://it.wikipedia.org/wiki?curid=3784404", "title": "Riserva naturale integrale Monte Conca", "text": "La Riserva naturale integrale Monte Conca \u00e8 una riserva speleologica affidata in gestione al Club Alpino Italiano Sicilia.\nL'interesse naturalistico \u00e8 legato alla presenza di un inghiottitoio carsico attivo che continua in una cavit\u00e0 sotterranea e termina con una risorgenza che si apre sul versante opposto del rilievo. La grotta, per la presenza di un profondo pozzo, \u00e8 percorribile soltanto con l'ausilio di materiale speleo-alpinistico. Il rilievo \u00e8 costituito da gessi selenitici del Messiniano: rocce evaporitiche formatesi nel bacino mediterraneo circa sette milioni di anni fa. Ad attraversare la cavit\u00e0 \u00e8 un piccolo affluente del torrente Gallo d'Oro."}
{"id": "3784405", "revid": "767487", "url": "https://it.wikipedia.org/wiki?curid=3784405", "title": "Les Orphelins", "text": "Les orphelins \u00e8 un cortometraggio muto del 1908 diretto da Victorin-Hippolyte Jasset. \u00c8 il primo film per le due protagoniste, Eug\u00e9nie Nau e Maria Fromet. Una delle prime e pi\u00f9 prolifiche attrici bambine del cinema muto, Maria Fromet girer\u00e0 un centinaio di pellicole per affermarsi quindi da adulta come attrice teatrale, tornando con minore frequenza a recitare anche per il cinema."}
{"id": "3784407", "revid": "709406", "url": "https://it.wikipedia.org/wiki?curid=3784407", "title": "Glucomannano", "text": "Il glucomannano (noto anche come glucomannoglicano) \u00e8 un polisaccaride ad alto peso molecolare, costituito da unit\u00e0 di D-glucosio e D-mannosio. Si trova in natura nel tubero di \" Amorphophallus konjac\", pianta utilizzata nella cucina asiatica per le sue propriet\u00e0 gelificanti. In ambito alimentare il glucomannano, estratto da \"A. konjac\", \u00e8 noto anche come \"gomma di Konjac\" o \"glucomannano di Konjac\", ed \u00e8 impiegato come additivo alimentare con sigla E425.\nBiologia.\nIl glucomannano \u00e8 un eteroglicano ramificato costituente della parete delle cellule vegetali ed \u00e8 substrato dell'enzima glucomannano sintasi, transferasi coinvolta nella biosintesi del polisaccaride. Il glucomannano \u00e8 costituito da unit\u00e0 di D-glucosio (G) e D-mannosio (M) in proporzione 5:8, unite da legami glicosidici \u03b2-(1\u21924), che formano unit\u00e0 ripetitive (oligomeri) di 13 monomeri che presentano la sequenza GGMMGMMMMMGGM. Le ramificazioni del polimero sono collegate alla catena principale da legami glicosidici \u03b2-(1\u21923) e \u03b2-(1\u21926). Il glucomannano \u00e8 stato registrato con numero CAS 76081-94-2\nImpieghi terapeutici.\nIl glucomannano, come estratto secco, \u00e8 largamente utilizzato come lassativo e come agente dimagrante. Trattasi infatti di una fibra alimentare in grado di assorbire grandi quantit\u00e0 di liquidi (arrivando ad espandere il proprio volume fino a 60-100 volte quello iniziale), oltre che ridurre l'assorbimento delle sostante nutritive ingerite in concomitanza."}
{"id": "3784411", "revid": "62004", "url": "https://it.wikipedia.org/wiki?curid=3784411", "title": "Calendario internazionale femminile UCI 2007", "text": "Il calendario internazionale femminile UCI 2007 raggruppava le competizioni femminili di ciclismo su strada organizzate dall'Unione Ciclistica Internazionale per la stagione 2007.\nClassifiche.\n\"Risultati finali.\""}
{"id": "3784412", "revid": "767487", "url": "https://it.wikipedia.org/wiki?curid=3784412", "title": "L'Honneur du corsaire", "text": "L'Honneur du corsaire \u00e8 un cortometraggio muto del 1908 diretto da Victorin-Hippolyte Jasset.\nProduzione.\nIl film fu prodotto dalla Soci\u00e9t\u00e9 Fran\u00e7aise des Films \u00c9clair.\nDistribuzione.\nDistribuito dalla Film Import and Trading Company , il film usc\u00ec nelle sale cinematografiche USA il 15 luglio 1908."}
{"id": "3784413", "revid": "62004", "url": "https://it.wikipedia.org/wiki?curid=3784413", "title": "Ksenia Sankovich", "text": ""}
{"id": "3784414", "revid": "69794", "url": "https://it.wikipedia.org/wiki?curid=3784414", "title": "\u00c1gnes N\u00e9meth", "text": ""}
{"id": "3784415", "revid": "287204", "url": "https://it.wikipedia.org/wiki?curid=3784415", "title": "Agnes Nemeth", "text": ""}
{"id": "3784420", "revid": "73843", "url": "https://it.wikipedia.org/wiki?curid=3784420", "title": "Par\u00eca giacobita", "text": "Dopo la deposizione ad opera del parlamento inglese nel febbraio del 1689, re Giacomo II d'Inghilterra e i suoi successori dopo di lui continuarono a creare altri pari e baronetti, nobilitando persone a loro piacimento in quanto ricusavano la deposizione operata dagli oppositori del loro governo autocratico. Tali titoli non vennero mai riconosciuti dal parlamento inglese n\u00e9 tantomeno dagli altri pari, ma vennero utilizzati nei circoli giacobiti dell'Europa continentale e vennero anche riconosciuti da Francia, Spagna e Stato Pontificio.\nCreazioni del 1689.\nI sette pari inglesi (Duca di Tyrconnell, Visconte Kenmare, Visconte Mountcashell, Visconte Mount Leinster, Barone Bourke, Barone Nugent, Barone Fitton di Gawsworth) creati da Giacomo II nel 1689 si trovano in una posizione legale anomala, persino in tempi successivi alla loro concessione. Egli venne costretto ad abdicare dai troni d'Inghilterra e Scozia nel dicembre del 1688, ma l'Irlanda continu\u00f2 ad emanare decreti in suo nome sino all'agosto del 1689.\nSecondo la norma inglese un'assegnazione, per quanto fatta da un re non in linea con la politica del paese, se egli \u00e8 regolarmente al trono, deve essere mantenuta valida; tuttavia un'altra legge stabiliva che il re d'Inghilterra era anche re d'Irlanda automaticamente dal XVI secolo e gi\u00e0 Guglielmo III d'Inghilterra venne incoronato l'11 aprile 1689, facendo intendere quindi Giacomo II come decaduto.\nQuattro dei sette favoriti morirono senza eredi maschi diretti; due (se considerati validi) vennero uniti a delle preesistenti contee irlandesi e l'erede del I visconte Kenmare si vide garantito il medesimo titolo da re Giorgio III nel 1798. La questione sulla validit\u00e0 di tali titoli \u00e8 ancora oggi fortemente discussa."}
{"id": "3784421", "revid": "62004", "url": "https://it.wikipedia.org/wiki?curid=3784421", "title": "Alina Tumilovich", "text": ""}
{"id": "3784422", "revid": "124123", "url": "https://it.wikipedia.org/wiki?curid=3784422", "title": "Claude Couinaud", "text": "Il suo libro \"Le Foie: anatomiques \u00c9tudes et chirurgicales\" si pone come il lavoro basilare per la chirurgia epatobiliare del XX secolo."}
{"id": "3784426", "revid": "1498232", "url": "https://it.wikipedia.org/wiki?curid=3784426", "title": "Nikon Coolpix L120", "text": "La Nikon Coolpix L120 \u00e8 una fotocamera non-SLR prodotta dalla Nikon, che fa parte della serie Nikon Coolpix.\nCaratteristiche tecniche.\nLa Coolpix L120 ha un sensore di 14,1 milioni di pixel. Ha la possibilit\u00e0 di fare filmati in HD (720p) e ha un obbiettivo Nikkor di zoom 21x. Pesa circa 431 grammi e ha una memoria interna di circa 102 MB, espandibile con card di memoria SD/SDHC/SDXC/UHSC."}
{"id": "3784427", "revid": "984922", "url": "https://it.wikipedia.org/wiki?curid=3784427", "title": "Zsuzsanna Boksay", "text": ""}
{"id": "3784428", "revid": "490801", "url": "https://it.wikipedia.org/wiki?curid=3784428", "title": "Coolpix L120", "text": ""}
{"id": "3784431", "revid": "767487", "url": "https://it.wikipedia.org/wiki?curid=3784431", "title": "Mexico's Next Top Model", "text": "Mexico's Next top Model (a volte abbreviato come \"MxNTM\") \u00e8 un programma messicano basato sul format di \"America's Next Top Model\". \u00c8 il secondo franchising pi\u00f9 seguito in America Latina dopo Brazil's Next Top Model e, come quest'ultima, viene messa in onda su \"Sony Entertainment Television\".\nNello show vengono selezionate alcune aspiranti modelle che, puntata dopo puntata, si sfidano per il titolo di Mexico's Next Top Model e la possibilit\u00e0 di entrare nel settore della moda. I premi per la vincitrice sono contratti con famose case di moda locali e/o internazionali. Tre edizioni dello show sono state condotte dalla topmodel messicana Elsa Ben\u00edtez, la quarta, in onda dal 19 agosto al 4 novembre 2013, ha visto al timone la modella Jaydy Michel, riconfermata anche per la quinta edizione, andata in onda dal 29 settembre al 15 dicembre 2014."}
{"id": "3784434", "revid": "224230", "url": "https://it.wikipedia.org/wiki?curid=3784434", "title": "Stati della Repubblica di Weimar", "text": "Allo scoppio della prima guerra mondiale, gli Stati che componevano l'Impero tedesco erano ventidue monarchie (quattro regni, fra cui spiccava la Prussia, sei granducati, cinque ducati, sette principati), tre citt\u00e0-Stato e un Territorio imperiale, l'Alsazia-Lorena. Dopo la rivoluzione di novembre e la costituzione della Repubblica gli Stati federati (L\u00e4nder, al singolare Land) adottarono un ordinamento repubblicano, mentre l'Alsazia-Lorena torn\u00f2 alla Francia in forza del trattato di Versailles. I ducati ernestini continuarono ad esistere come repubbliche prima di essere uniti alla Turingia, tranne la Sassonia-Coburgo-Gotha, che venne unita alla Baviera.\nI \"L\u00e4nder \".\nQuesti Stati vennero gradualmente eliminati sotto il regime nazista grazie al Gleichschaltung. Gli Stati vennero sostituiti con altre regioni, i \"Gaue\". Tuttavia, mentre tutte le citt\u00e0 stato della Repubblica di Weimar continuavano ad esistere, la Citt\u00e0 libera di Lubecca fu incorporata nel \"Gau Prussia Orientale\" nel 1937 (probabilmente a causa dell'antipatia che aveva Hitler verso la citt\u00e0)."}
{"id": "3784439", "revid": "547034", "url": "https://it.wikipedia.org/wiki?curid=3784439", "title": "The Glenn Medeiros Christmas Album", "text": "The Glenn Medeiros Christmas Album \u00e8 un album natalizio del cantante statunitense Glenn Medeiros, pubblicato nel 1993 su etichetta Amherst Records.\nL'album, prodotto da Leonard Silver, contiene in totale 11 brani. In particolare, Medeiros interpreta alcuni \"classici\" natalizi quali \"O Holy Night\", \"The First Noel\", \"Angels We Have Heard on High\", \"The Little Drummer Boy\", \"What Child Is This?\", \"Have Yourself a Merry Little Christmas\", ecc.\nL'album \u00e8 stato ripubblicato nel 2001."}
{"id": "3784440", "revid": "1762097", "url": "https://it.wikipedia.org/wiki?curid=3784440", "title": "Julia Fischer", "text": "Biografia.\nFiglia di Viera Krenkov\u00e1-Fischer, musicista di origine slovacca, e di Frank-Michael Fischer, matematico proveniente dalla Germania-est, Julia dopo un iniziale approccio al pianoforte con sua madre comincia lo studio del violino all'et\u00e0 di quattro anni con il Metodo Suzuki. Viene ammessa al conservatorio Leopold Mozart di Augusta, studiando con Lydia Dubrowskaya; all'et\u00e0 di nove anni passa quindi all'Accademia di Musica di Monaco, con Ana Chumachenco.\nAll'et\u00e0 di dodici anni vince il concorso Internazionale Yehudi Menuhin, destando l'interesse di molti artisti quali Lorin Maazel, Neville Marriner, Simon Rattle, Yuri Temirkanov, Christoph Eschenbach, Jeffrey Tate e collaborando con orchestre del panorama musicale internazionale. Dopo aver vinto l'Eurovision Young Musicians nel 1996, dall'et\u00e0 di quindici anni si impone anche sul mercato discografico incidendo molte delle sue esecuzioni.\nNel 2003 si esibisce al Teatro alla Scala di Milano, eseguendo il Concerto per violino e orchestra n. 3 di Mozart mentre nel 2005 esegue il Concerto n. 2 per violino e orchestra di Prokofiev diretta da Lorin Maazel.\nNel 2005 si esibisce al Teatro comunale Luciano Pavarotti di Modena suonando il Concerto per violino e orchestra di Brahms, con la Rundfunk-Sinfonieorchester Berlin.\nNel 2007 la rivista Gramophone le assegna il premio \"Artista dell'anno\" e nel 2009 vince il premio \"Strumentista dell'anno\" al \"Midem Classical Awards\".\nDistintasi per la grande forza tecnico-interpretativa, ha riscosso grande favore di pubblico e critica. Il suo repertorio \u00e8 vasto e variegato, nonostante prediliga in particolare le opere classiche e ottocentesche. Notevole rilievo hanno assunto recentemente le sue interpretazioni dei 24 Capricci di Paganini, ed a seguito di una proficua collaborazione con l'Academy of Saint Martin in the Fields i concerti di Johann Sebastian Bach. Artista ospite dei Berliner Philharmoniker, esegue Beethoven con la London Philharmonic Orchestra ma anche \u010cajkovskij, Berg, Cha\u010daturjan in Russia, Spagna, Stati Uniti e Ungheria.\nNel 2008 ha parallelamente ripreso la sua carriera come pianista debuttando alla Alte Oper di Francoforte con il concerto per pianoforte ed orchestra di Edvard Grieg.\nAl Festival di Pasqua di Salisburgo del 2011, suona il concerto per violino di Alban Berg, con Simon Rattle e i Berliner Philharmoniker. Nel maggio 2013 si \u00e8 esibita per la prima volta con la Wiener Philharmoniker diretta da Esa-Pekka Salonen, eseguendo i concerti per violino di Esa-Pekka Salonen e Ludwig van Beethoven. Nel 2014 \u00e8 ospite ai Proms, dove si esibisce suonando il concerto per violino di Dvo\u0159\u00e1k con David Zinman e la Tonhalle-Orchester Z\u00fcrich.\nNel 2019 suona il concerto per violino di Beethoven alla Barbican Hall di Londra, con Michael Tilson Thomas e la London Symphony Orchestra.\nVita privata.\nStabilitasi a Monaco, si \u00e8 sposata e ha due figli.\nStrumenti.\nJulia possiede un Guadagnini del 1742 e un violino di Philipp Augustin del 2011. In passato aveva suonato lo Stradivari Booth del 1716, in prestito dalla Nippon Music Foundation."}
{"id": "3784441", "revid": "729019", "url": "https://it.wikipedia.org/wiki?curid=3784441", "title": "Febo Arcangeli", "text": "Biografia.\nNacque a Sarnico (Parrocchia di San Martino) il 3 gennaio 1839 da Angelo e Luigia Foschetti, di famiglia d'origine veneziana.\nL'Arcangeli si arruol\u00f2 prima nei Cacciatori delle Alpi e poi segu\u00ec Giuseppe Garibaldi per la Spedizione dei Mille partendo da Quarto\nA Palermo venne nominato sergente e poi sottotenente della IV Compagnia della Divisione T\u00fcrr.\nIl 21 aprile 1863 parte per raggiungere Francesco Nullo la legione di volontari per intervenire al fianco degli insorti polacchi contro la dominazione russa, nell'impresa di Polonia.\nIl 5 maggio 1863, poco prima della morte di Francesco Nullo, viene ferito a un ginocchio e cade nelle mani dei nemici. Con altri prigionieri feriti \u00e8 ricoverato all'ospedale di Olkusz. Il Tribunale di guerra russo lo condanna a morte, condanna commutata in 12 anni di deportazione in Siberia.\nNel novembre 1866 per effetto dell'amnistia pot\u00e9 ritornare in Italia.\nIn patria lavor\u00f2 come capo-magazziniere e poi di vicedirettore della cartiera di Vaprio d'Adda. Si sposto a Genova con la moglie Anna Galli e le figlie Glauca ed Itala, dove lavor\u00f2 come usciere. Mori a Genova a sessantasette anni nel 1906."}
{"id": "3784457", "revid": "767487", "url": "https://it.wikipedia.org/wiki?curid=3784457", "title": "Parigi-Camembert 2005", "text": "Il Parigi-Camembert 2005, sessantaseiesima edizione della corsa e valida come evento del circuito UCI Europe Tour 2005 categoria 1.1, fu disputata il 29 marzo 2005, per un percorso totale di 185,5\u00a0km. Fu vinta dal francese Laurent Brochard, al traguardo con il tempo di 4h45'25\" alla media di 38,996\u00a0km/h.\nAL traguardo 93 ciclisti portarono a termine il percorso."}
{"id": "3784458", "revid": "1674424", "url": "https://it.wikipedia.org/wiki?curid=3784458", "title": "Mario Rosario Morelli", "text": "Biografia.\nDopo la laurea in Giurisprudenza all'Universit\u00e0 degli Studi di Napoli Federico II nel 1963, \u00e8 entrato in magistratura nel 1965 divenendo magistrato di Cassazione nel 1985.\nDal 2008 \u00e8 stato presidente della III sezione civile e dal 2009 direttore dell'Ufficio del Ruolo e del Massimario.\n\u00c8 noto per essere stato l'estensore della sentenza che nel 2008 mise fine alla vicenda di Eluana Englaro dando il via libera al distacco del sondino che la alimentava.\nAltri incarichi.\nDal 1973 al 2000 ha svolto le funzioni di assistente di studio presso la Corte costituzionale di cui ha anche diretto l'Ufficio del Ruolo e del Massimario.\nHa svolto anche attivit\u00e0 di insegnamento a contratto in materie giuridiche presso l'Universit\u00e0 degli Studi di Urbino \"Carlo Bo\" e l'Universit\u00e0 degli Studi di Roma Tor Vergata.\nGiudice costituzionale.\nIl 18 novembre 2011 \u00e8 stato eletto al ballottaggio giudice della Corte costituzionale dai magistrati della Corte di Cassazione in sostituzione del giudice Alfio Finocchiaro; ha giurato il 12 dicembre. Candidato gi\u00e0 nella precedente elezione, era stato battuto al ballottaggio del 19 novembre 2010 da Giorgio Lattanzi.\nL'8 marzo 2018 viene nominato vicepresidente della Corte costituzionale dal neoeletto presidente Giorgio Lattanzi e l'11 dicembre 2019 \u00e8 riconfermato nella carica da Marta Cartabia.\nIl 16 settembre 2020 \u00e8 stato eletto al secondo scrutinio presidente della Corte costituzionale. Come primo atto ha nominato vicepresidenti i giudici Giancarlo Coraggio e Giuliano Amato. Nel dicembre 2020 gli \u00e8 succeduto il giudice Giancarlo Coraggio."}
{"id": "3784464", "revid": "484362", "url": "https://it.wikipedia.org/wiki?curid=3784464", "title": "Tartaro (torrente)", "text": "Il Tartaro (o Tartaro Fabrezza) \u00e8 un torrente della Lombardia che scorre nelle province di Brescia e Mantova, nell'Alto Mantovano.\nGeografia.\nNasce presso la localit\u00e0 Lame di Carpenedolo, alimentato dai numerosi fontanili della zona a nord di Castel Goffredo e confluisce dopo 35\u00a0km circa nell'Oglio a Marcaria, dopo aver attraversato il territorio dei comuni di Castel Goffredo, Casaloldo, Mariana, Redondesco.\nLa fauna ittica presente \u00e8 costituita da lucci, carpe, vaironi e alborelle.\nLa sua origine \u00e8 molto antica e si hanno testimonianze gi\u00e0 nel 1145 in una bolla di papa Eugenio III, dove si nomina anche la chiesa di San Michele che sorgeva vicino al torrente. \nIl corso d'acqua \u00e8 stato citato anche dal novelliere Matteo Bandello, ospite dal 1538 al 1541 alla corte del marchese Aloisio Gonzaga a Castel Goffredo, nei suoi \"Canti XI\":\nNella zona a nord di Castel Goffredo, ricca di risorgive, \u00e8 possibile effettuare un percorso cicloturistico di circa 9\u00a0km."}
{"id": "3784472", "revid": "76963", "url": "https://it.wikipedia.org/wiki?curid=3784472", "title": "Junius Matthews", "text": "Biografia.\nAttore cinematografico e televisivo, Junius Matthews nacque nell'Illinois il 12 giugno 1890. Dopo la prima guerra mondiale, inizi\u00f2 una carriera di attore che lo port\u00f2 nel 1917 a girare il suo primo film, \"The Silent Witness\". Lavor\u00f2 a teatro e alla radio, dove ebbe il ruolo di Tin Woodsman nella versione radiofonica de \"Il mago di Oz\". La sua voce particolare poteva essere ascoltata molto di frequente alla radio, particolarmente in trasmissioni western, dove gli veniva affidato di preferenza il ruolo del vecchietto strampalato o del minatore.\nDopo una lunga pausa dal suo primo film girato nel 1917, torn\u00f2 a lavorare nel cinema solo nel 1943. Ricopr\u00ec in gran parte solo piccole parti, di contorno o di figurante.\nSolo negli ultimi anni della sua vita l'attore acquis\u00ec una larga popolarit\u00e0 per il ruolo di Tappo nei film di \"Winnie the Pooh\" prodotti dagli studi della Disney dal 1966 al 1977. Recit\u00f2 anche in altri film della Disney,\nJunius Matthews mor\u00ec nel 1978 e venne sepolto al Forest Lawn Memorial Park di Hollywood Hills, Los Angeles."}
{"id": "3784473", "revid": "1305772", "url": "https://it.wikipedia.org/wiki?curid=3784473", "title": "Nepote (disambigua)", "text": "Nepote:"}
{"id": "3784477", "revid": "913245", "url": "https://it.wikipedia.org/wiki?curid=3784477", "title": "Dwight Thomas", "text": "In carriera si \u00e8 laureato campione mondiale con la staffetta 4\u00d7100 metri, pur gareggiando unicamente in batteria."}
{"id": "3784483", "revid": "122495399", "url": "https://it.wikipedia.org/wiki?curid=3784483", "title": "Osone", "text": "L'Osone \u00e8 un torrente della Lombardia che scorre nella provincia di Mantova, nella zona dell'Alto Mantovano.\nNasce ad Est di Castel Goffredo e confluisce dopo 35\u00a0km nel Mincio a Grazie di Curtatone, dopo aver attraversato il territorio dei comuni di Castel Goffredo, San Martino Gusnago e Castellucchio.\nStoria.\nIl tratto finale del torrente Osone \u00e8 stato notevolmente modificato. Il progetto originario, del Pitentino, risale ai tempi dei Bonacolsi, antichi Signori di Mantova (circa il 1300).&lt;br&gt; \nA circa 2 km. ad est di Castellucchio, il torrente Osone trova un'opera idraulica che divide il corso delle acque. L'Osone \"Vecchio\" fu deviato verso Nord, fino a immettersi direttamente nel Lago Superiore, poco sopra alle Grazie; l'Osone \"Nuovo\" invece venne incanalato verso sud, fino alla \"Rocca di Montanara\" per poi risalire a nord fino a gettarsi nel Lago Superiore, a Curtatone in localit\u00e0 \u201cQuattro venti\u201d.\nLe opere idrauliche della Rocca di Montanara, in vista di periodi bellici, avrebbero riversato le acque dell'Osone nell'antica depressione (Paleoalveo) del Mincio, formando la cintura idrica del Serraglio mantovano, fino a sfociare nel Po, nei pressi di Borgoforte. Alcune chiuse (\"chiaviche\") lungo il corso, avrebbero allagato e reso paludoso il lato Ovest del territorio mantovano.\nFauna.\nLa fauna ittica presente \u00e8 costituita da lucci, vaironi e alborelle.\nCuriosit\u00e0.\nNella zona a est di Castel Goffredo \u00e8 possibile effettuare un percorso cicloturistico di circa 7 \u00a0km, ricca di risorgive."}
{"id": "3784488", "revid": "481666", "url": "https://it.wikipedia.org/wiki?curid=3784488", "title": "Ida May Park", "text": "Biografia.\nNata a Los Angeles nel 1879, cominci\u00f2 a scrivere per il cinema nel 1914. Nella sua carriera il suo nome appare come sceneggiatrice in una cinquantina di film. Firm\u00f2 la regia di quattordici pellicole. Era sposata con il regista di origine canadese Joseph De Grasse (1873 \u2013 1940), membro fondatore della Motion Picture Directors Association, quella che poi divent\u00f2 la Directors Guild of America.\nIda May Park fu una delle prime donne registe di Hollywood. Mor\u00ec nel 1954, all'et\u00e0 di 74 anni."}
{"id": "3784502", "revid": "254059", "url": "https://it.wikipedia.org/wiki?curid=3784502", "title": "Tartarello", "text": "Il Tartarello \u00e8 un piccolo torrente della Lombardia che scorre nella provincia di Mantova, nella zona dell'Alto Mantovano, oggi quasi del tutto scomparso.\nNasce a nord di Castel Goffredo in localit\u00e0 Silvello e confluisce, incanalato, dopo 3 \u00a0km nella Fuga a sud della citt\u00e0, dopo averne attraversato il centro storico.\nNel XV secolo attraversava, parzialmente scoperto, la Piazza dell'Olmo (ora Piazza Mazzini), contrada Ponte dell'Olmo e contrada Povino (ora via Andrea Botturi). Assieme al torrente Fuga alimentava il fossato che cingeva la citt\u00e0-fortezza di Castel Goffredo nel Medioevo."}
{"id": "3784509", "revid": "1005847", "url": "https://it.wikipedia.org/wiki?curid=3784509", "title": "Elezioni comunali a Firenze", "text": ""}
{"id": "3784514", "revid": "254059", "url": "https://it.wikipedia.org/wiki?curid=3784514", "title": "Torrente Tartarello", "text": ""}
{"id": "3784518", "revid": "254059", "url": "https://it.wikipedia.org/wiki?curid=3784518", "title": "Torrente Osone", "text": ""}
{"id": "3784520", "revid": "547034", "url": "https://it.wikipedia.org/wiki?curid=3784520", "title": "Andr\u00e9 Jeanbon Saint Andr\u00e9", "text": "Biografia.\nPrima della Rivoluzione.\nDi famiglia protestante, figlio di un cardatore tessitore di filati, educato dai Gesuiti, dai quali venne ritirato da suo padre calvinista, studi\u00f2 alla scuola di navigazione a Bordeaux, si arruol\u00f2 nella Marina mercantile, raggiungendo il grado di ufficiale e divent\u00f2 capitano. Dopo tre naufragi e la perdita dei suoi risparmi, abbandonata la Marina, studi\u00f2 teologia a Ginevra e divent\u00f2 parroco a Castres nel 1773; fu costretto a dimettersi nel 1782 dopo un contrasto con il Concistoro protestante di Castres, ma riprese il suo ministero a Montauban nel 1788, dove presiedette la Soci\u00e9t\u00e9 des Amis de la Constitution, un club giacobino, all'inizio della Rivoluzione nel 1789.\nDurante la Rivoluzione.\nFall\u00ec l'elezione all'Assemblea legislativa nel 1791, ma entr\u00f2 nel consiglio municipale.\nEletto, 4\u00ba su 9 candidati, deputato del Dipartimento del Lot (Midi-Pirenei) alla Convenzione nazionale il 6 settembre 1792, Jeanbon lasci\u00f2 i suoi amici giacobini per raggiungere Parigi, dove all'inizio sedette a destra in compagnia dei Girondini. Ma poco a poco si dissoci\u00f2 e presto raggiunse le file dei Montagnardi. Il 12 ottobre 1792 complet\u00f2 la sua evoluzione pronunciandosi contro i Girondini, che attaccavano la Commune di Parigi e domand\u00f2 il rafforzamento della guardia della Convenzione. Nel gennaio 1793 vot\u00f2 per la morte d Luigi XVI senza appello n\u00e9 rinvio, perch\u00e9, afferm\u00f2: \u00ab un roi par cela seul qu'il est roi, est coupable envers l'humanit\u00e9, car la royaut\u00e9 m\u00eame est un crime\u00bb (\"un re, solo perch\u00e9 \u00e8 re, \u00e8 colpevole verso l'umanit\u00e0, perch\u00e9 il regno \u00e8 di per s\u00e9 un crimine\").\nDavanti ai pericoli che correva la Repubblica, con la guerra contro le monarchie coalizzate e la guerra civile scatenata dai realisti in Vandea e per le insurrezioni federaliste, sostenne l'unione della Convenzione con il popolo contro i suoi nemici.\nSi schier\u00f2 contro il perseguimento degli assassini responsabili dei massacri di settembre 1792, perch\u00e9 \u00ab une grande r\u00e9volution ne peut s'op\u00e9rer que par des \u00e9v\u00e8nements de toute nature \u00bb (\"una grande rivoluzione pu\u00f2 aver luogo solo da eventi di ogni genere\").\nFu uno dei promotori e sostenitore della creazione del Tribunale rivoluzionario.\nVenne inviato nei dipartimenti del Lot e in Dordogna per accelerare la leva di uomini e, al suo ritorno, assistette all'agonia dei Girondini.\nFu presidente della Convenzione dall'11 al 25 luglio 1793. Il 10 luglio 1793 entr\u00f2 nel Comitato di salute pubblica, dove fu responsabile della Marina nazionale.\nIncaricato, in quanto Presidente della Convenzione, di pronunciare l'elogio funebre di Jean-Paul Marat, si espresse con una freddezza che dimostrava chiaramente la sua poca simpatia per la vittima di Charlotte Corday.\nLa maggior parte del tempo in missione, si mantenne fuori dagli scontri tra le fazioni.\nInizialmente inviato in missione presso le armate dell'Est, come membro della Convenzione fu ben presto responsabile per la riorganizzazione della marina, minata dalla insubordinazione. A Brest, dove fu rappresentante in missione dal settembre 1793 al maggio 1794, ripristin\u00f2 la disciplina con misure molto severe, con il collega Prieur de la Marne, e quindi partecip\u00f2, sul mare, alle operazioni di Villaret de Joyeuse contro gli inglesi; Jeanbon partecip\u00f2 cos\u00ec in mare alla battaglia del 13 pratile anno II al largo d'Ouessant il 1\u00ba giugno 1794 (famoso per la resistenza della nave \"Vengeur du Peuple\") a bordo del vascello \"Montagne\", insieme con il suo Contrammiraglio.\nIn missione durante la caduta di Robespierre il 9 Termidoro anno II (27 luglio 1794), che egli disapprov\u00f2, venne sostituito da un Termidoriano in seno al Comitato di salute pubblica, con il pretesto che la carica costituiva impedimento alle sue missioni nelle province. Infatti, dal luglio 1794 al marzo 1795, Jeanbon fu incaricato di una nuova missione nei dipartimenti marittimi del Midi, specialmente Tolone, dove mostr\u00f2 le stesse qualit\u00e0 di eccellente amministratore.\nMentre il terrore bianco imperversava in Francia, fu arrestato il 28 maggio 1795 (9 pratile anno III) nella reazione che segu\u00ec alla insurrezione del 12 germinale e a quella del 1 pratile. Tuttavia, dopo l'adozione della Costituzione dell'anno III, il 24 settembre 1795, e il fallimento dell'insurrezione dei monarchici del 13 vendemmiaio, una legge di amnistia generale \u00ab pour les faits proprement relatifs \u00e0 la R\u00e9volution \u00bb (\"per i fatti riferibili alla rivoluzione\") (dalla quale sono esclusi gli \u00e9migr\u00e9, i deportati, gli accusati dell'insurrezione del Vendemmiaio e i contraffattori - falsari) fu votata il 26 ottobre 1795, e Jeambon venne rilasciato il 29 ottobre.\nIl Direttorio lo nomin\u00f2 poi console generale a Algeri e successivamente a Smirne nel 1798. Quando l'Impero ottomano ruppe con la Francia, venne arrestato e trascorse tre anni in prigionia, dal 1798 fino al 1801.\nDurante il Consolato e il Primo Impero.\nDopo la sua liberazione, Napoleone Bonaparte lo nomin\u00f2 commissario generale dei tre dipartimenti della riva sinistra del Reno, nel dicembre 1801, poi prefetto del dipartimento di Mont-Tonnerre (Donnersberg) a Magonza nel settembre 1802, dove conferm\u00f2 la sua fama come eccellente amministratore. Come segno di apprezzamento dei suoi servigi, Napoleone lo fece cavaliere della Legion d'Onore nel 1804, poi barone dell'Impero, barone di Saint-Andr\u00e9 nel 1809. Mor\u00ec di tifo nel 1813. Fu sepolto nel cimitero principale di Magonza.\nMassone attivo, \"Jean Bon de Saint Andr\u00e9\" fu il primo \"Maestro Venerabile\" della Loggia \u00ab Amici dell'Unione \u00bb a Magonza, fondata nel 1803, che esiste ancora oggi in questa citt\u00e0 sotto il nome di \u00ab Die Freunde Zur Eintracht \u00bb."}
{"id": "3784525", "revid": "33751", "url": "https://it.wikipedia.org/wiki?curid=3784525", "title": "Stadio Antonio Jos\u00e9 de Sucre", "text": "Lo stadio Antonio Jos\u00e9 de Sucre () \u00e8 uno stadio venezuelano situato nella citt\u00e0 di Puerto Ayacucho, nello stato di Amazonas. L'impianto ospita le partite casalinghe del Tucanes de Amazonas ed \u00e8 dedicato a Antonio Jos\u00e9 de Sucre, uno dei padri dell'indipendenza dello stato venezuelano.\nIl 29 marzo 2011 la Federaci\u00f3n Venezolana de F\u00fatbol ha riconosciuto l'idoneit\u00e0 dell'impianto in relazione alle norme stabilite dalla stessa per disputare il quadrangolare di finale della Segunda Divisi\u00f3n, requisito fondamentale per ambire alla promozione nella Primera Divisi\u00f3n (poi effettivamente ottenuta dai Tucanes al termine della stagione).\nCon la promozione nella massima serie nazionale della squadra di casa furono programmati dei lavori di ristrutturazione ed ampliamento, che entro la fine del 2012 avrebbero aumentato la capienza dell'impianto a circa 12 000 posti. Lo stadio \u00e8 dotato di un sistema d'illuminazione per le gare da disputarsi in notturna e di un tabellone elettronico."}
{"id": "3784530", "revid": "1431409", "url": "https://it.wikipedia.org/wiki?curid=3784530", "title": "Caio Canedo Corr\u00eaa", "text": ""}
{"id": "3784531", "revid": "1305772", "url": "https://it.wikipedia.org/wiki?curid=3784531", "title": "Discografia dei Kasabian", "text": "Questa \u00e8 la discografia dei Kasabian, gruppo musicale britannico formatosi nel 1997.\nIl gruppo debutta nel 2004 con l'omonimo album \"Kasabian\", che ottiene un ottimo riscontro commerciale soprattutto nel Regno Unito, raggiungendo la quarta posizione e ottenendo tre dischi di platino per le sue vendite. Nel 2005 viene pubblicato l'album dal vivo \"Live from Brixton Academy\", a cui segue nel 2006 il secondo album in studio \"Empire\", che debutta direttamente alla prima posizione della classifica britannica e raggiunge buone posizioni anche in Irlanda e in Giappone.\n\"West Ryder Pauper Lunatic Asylum\", terzo album di inediti del gruppo, esce nel 2009 e arriva anch'esso al primo posto nel Regno Unito, trascinato dal successo del singolo \"Fire\", terzo nella Official Singles Chart e disco d'oro nel Regno Unito. Il vero successo al di fuori del Regno Unito arriva nel 2011 con l'album \"Velociraptor!\", anch'esso primo nella Official Albums Chart. \"Live! - Live at The O2\", il secondo album dal vivo della band, viene pubblicato nel 2012. Il quinto album in studio, intitolato \"\", \u00e8 stato pubblicato nel 2014, seguito nel 2017 da \"For Crying Out Loud\". Entrambi hanno subito debuttato, come i tre predecessori, al primo posto nel Regno Unito."}
{"id": "3784542", "revid": "69794", "url": "https://it.wikipedia.org/wiki?curid=3784542", "title": "Karel Ooms", "text": ""}
{"id": "3784553", "revid": "1305772", "url": "https://it.wikipedia.org/wiki?curid=3784553", "title": "Roman in Moscow", "text": "Roman in Moscow \u00e8 un brano musicale della rapper statunitense Nicki Minaj, pubblicato il 2 dicembre 2011 come anticipazione al suo secondo album in studio \"\", sebbene non sia stato incluso nella lista tracce del progetto.\nLa canzone \u00e8 incentrata su Roman Zolanski, l'alter ego della cantante, che era gi\u00e0 stato introdotto nell'album di debutto \"Pink Friday\" (2010), in particolar modo in \"Roman's Revenge\". \"Roman in Moscow\" \u00e8 stato scritto dalla stessa Minaj con Nicholas Warwar, Raymond Diaz e Steve Morales e prodotto da SAROM e da Street Runner."}
{"id": "3784566", "revid": "547034", "url": "https://it.wikipedia.org/wiki?curid=3784566", "title": "Alberico delle Tre Fontane", "text": "Monaco nell'Abbazia delle Tre Fontane, a lui si devono, nelle Cronache, numerosi dettagli sugli avvenimenti dei secoli XI e XII, come sulle crociate (in particolare sulla Crociata dei fanciulli), il Giubileo-indulgenza del 1208 e l'origine dell'ordine francescano. \nSi schier\u00f2 a favore di Giovanni Scoto, traduttore dello pseudo-Dionigi, contro la condanna pronunciata papa Onorio III nel 1225."}
{"id": "3784568", "revid": "729019", "url": "https://it.wikipedia.org/wiki?curid=3784568", "title": "UFC 130", "text": "UFC 130: Rampage vs. Hamill \u00e8 stato un evento di arti marziali miste tenuto dalla Ultimate Fighting Championship il 28 maggio 2011 all'MGM Grand Garden Arena a Las Vegas, Nevada, Stati Uniti.\nBackground.\nIn questo evento avrebbe dovuto esserci il terzo incontro tra Frankie Edgar e Gray Maynard e il secondo incontro per l'UFC Lightweight Championship. In seguito, il 9 maggio fu annunciato che entrambi i fighter avevano subito degli infortuni: Maynard si era rotto una costola mentre Edgar era sofferente ad un ginocchio quindi fu annunciato che il combattimento sarebbe stato rimosso dalla card.\nIl 9 febbraio si sparsero voci che Thiago Silva sarebbe stato rimosso dal suo incontro con Quinton \"Rampage\" Jackson per venire rimpiazzato da Rashad Evans. Silva afferm\u00f2 di non essere infortunato e di non vedere l'ora di affrontare Jackson. Invece iniziarono a circolare indiscrezioni sul fatto che il brasiliano avesse fallito un test antidoping prima di UFC 125 e che fosse quello il motivo della sua eliminazione dalla card. Fu successivamente annunciato che la proposta a Evans non fu mai firmata e che Rampage avrebbe affrontato Matt Hamill.\nL'ex Sengoku Middleweight Champion Jorge Santiago conferm\u00f2 di aver firmato un contratto con l UFC e sarebbe tornato per affrontare Brian Stann a questo evento.\nIl 20 aprile, Brad Pickett fu costretto a rinunciare al suo combattimento contro Miguel Torres. Demetrious Johnson, che avrebbe dovuto affrontare Renan Bar\u00e3o nell'undercard, subentr\u00f2 come sostituto di Pickett mentre Bar\u00e3o affront\u00f2 Cole Escovedo.\nIl 27 aprile, Norifumi Yamamoto rinunci\u00f2 al suo combattimento con Chris Cariaso a causa di un infortunio. Michael McDonald, che avrebbe dovuto scontrarsi con Nick Pace a UFC 133, divenne il sostituto di Yamamoto.\nCody McKenzie avrebbe dovuto affrontare Bart Palaszewski in questo evento ma un infortunio lo fece uscire dalla card. Il seguito il presidente UFC Dana White annunci\u00f2 che Gleison Tibau avrebbe sostituito McKenzie. Anche Palaszewski sub\u00ec un infortunio venendo sostituito dal rientrante veterano UFC Rafaello Oliveira.\nL'evento vide l'esordio in UFC del futuro campione dei pesi gallo Renan Bar\u00e3o.\nPremi.\nAi vincitori sono stati assegnati 70.000$ per i seguenti premi:"}
{"id": "3784574", "revid": "300067", "url": "https://it.wikipedia.org/wiki?curid=3784574", "title": "Zsuzsa Boksay", "text": ""}
{"id": "3784578", "revid": "287204", "url": "https://it.wikipedia.org/wiki?curid=3784578", "title": "Alberini", "text": ""}
{"id": "3784579", "revid": "599013", "url": "https://it.wikipedia.org/wiki?curid=3784579", "title": "Basaula Lemba", "text": "Ha due nipoti anch'essi calciatori: Nando Lupeta e Jucie Lupeta."}
{"id": "3784582", "revid": "599013", "url": "https://it.wikipedia.org/wiki?curid=3784582", "title": "Katalin Szuchy", "text": "Carriera.\nCon l' ha disputato i Giochi olimpici di Mosca 1980, i Campionati mondiali del 1975 e sei edizioni dei Campionati europei (1974, 1976, 1978, 1980, 1981, 1983)."}
{"id": "3784583", "revid": "300067", "url": "https://it.wikipedia.org/wiki?curid=3784583", "title": "Katalin \u00c1rva", "text": ""}
{"id": "3784584", "revid": "287204", "url": "https://it.wikipedia.org/wiki?curid=3784584", "title": "Katalin Arva", "text": ""}
{"id": "3784586", "revid": "599013", "url": "https://it.wikipedia.org/wiki?curid=3784586", "title": "Jean-Marc Ithier", "text": "Carriera.\nGiocatore.\nClub.\nGioca per undici anni, dal 1988 al 1999, al Sunrise. Nel 1999 si trasferisce al Santos Cape Town, in cui milita fino al 2005. Nel 2005 si ritira.\nNazionale.\nDebutta in Nazionale nel 1993. Gioca con la Nazionale fino al 2003.\nAllenatore.\nNel 2007 diventa allenatore del Santos Cape Town. Il 10 dicembre 2007 lascia il posto, diventando vice-allenatore. Rimane vice-allenatore della squadra fino al 2011."}
{"id": "3784594", "revid": "438678", "url": "https://it.wikipedia.org/wiki?curid=3784594", "title": "Kaleido", "text": ""}
{"id": "3784597", "revid": "729019", "url": "https://it.wikipedia.org/wiki?curid=3784597", "title": "Isole Channel (Isole Andreanof)", "text": "Le isole Channel sono un piccolo gruppo di isole disabitate delle isole Andreanof, nell'arcipelago delle Aleutine, e appartengono all'Alaska (USA). Si trovano a nord dell'isola Green, all'ingresso della Baia delle Isole, lungo la costa occidentale dell'isola di Adak.."}
{"id": "3784599", "revid": "1522738", "url": "https://it.wikipedia.org/wiki?curid=3784599", "title": "DJ (A tutto reality)", "text": ""}
{"id": "3784600", "revid": "1522738", "url": "https://it.wikipedia.org/wiki?curid=3784600", "title": "LeShawna", "text": ""}
{"id": "3784602", "revid": "729019", "url": "https://it.wikipedia.org/wiki?curid=3784602", "title": "Isola Green", "text": "L'isola Green (in aleutino \"Hmiikaayagus\") \u00e8 una piccola isola disabitata delle isole Andreanof, nell'arcipelago delle Aleutine, e appartiene all'Alaska (USA). Si trova all'ingresso meridionale della Baia delle Isole, lungo la costa occidentale dell'isola di Adak. \u00c8 di forma allungata e misura circa 800\u00a0m.."}
{"id": "3784607", "revid": "2201979", "url": "https://it.wikipedia.org/wiki?curid=3784607", "title": "Torre di San Matteo", "text": "La torre di San Matteo si trova a nel centro storico di Montopoli in Val d'Arno. Di origine\ntardo medievale, \u00e8 stato oggetto di diversi interventi e trasformazioni dal XV al XVIII secolo. Realizzata in mattoni a faccia vista, consta di vari piani da cui, in particolare dall'ultimo, si gode un meraviglioso panorama della Valle dell'Arno dai monti pisani alle Alpi Apuane ed all'Appennino pistoiese.\nStoria e descrizione.\nLe fonti hanno tramandato scarne notizie sulla Torre di San Matteo. Sappiamo con certezza che nel 1431 vi mise mano Neri Capponi, inviato dalla Repubblica di Firenze per rafforzare il castello di Montopoli, probabilmente sistemando una struttura turriforme precedente.\nOsservando il lato nord-ovest si nota infatti come la prima versione dell\u2019edificio qui fosse aperta, mentre era costituita da una muratura continua sugli altri tre prospetti. Si trattava per ci\u00f2 di una torre di guardia rompi-tratta lungo la cinta muraria medievale del castello che presso questo punto doveva formare un angolo.\nLa costruzione in alto in origine terminava con dei merli, poi inglobati nella muratura destinata a sorreggere il tetto. Ci\u00f2 avvenne quando il lato aperto fu chiuso, ad eccezione di alcune finestre e porte, tamponate con un\u2019altra muratura in un periodo ancora successivo.\nUna volta demolita la cinta, altre trasformazioni si sono succedute, quali l'addossamento di una casupola e l\u2019appoggio di un muro di recinzione ortiva, rimossi in occasione dei restauri della vicina piazza e della torre stessa tra la fine del XX secolo e il primo decennio del successivo.\nGrazie ai recenti restauri si \u00e8 potuto procedere al recupero della torre e al suo inserimento nel Sistema Museale Montopolese."}
{"id": "3784613", "revid": "729019", "url": "https://it.wikipedia.org/wiki?curid=3784613", "title": "Sadatanak", "text": "Sadatanak (in aleutino \"Sadan-tanax\" e in russo \"ostrov Sadatanak\") \u00e8 un'isola disabitata delle isole Andreanof, nell'arcipelago delle Aleutine, e appartiene all'Alaska (USA). \u00c8 situata poco prima dell'ingresso orientale della baia di Kobakof, al largo della costa meridionale dell'isola Atka.."}
{"id": "3784616", "revid": "729019", "url": "https://it.wikipedia.org/wiki?curid=3784616", "title": "Isole Amtagis", "text": "Le isole Amtagis (in aleutino \"Aamtaagis\" e in russo \"ostrova Amtagis\") sono un gruppo di isole disabitate delle isole Andreanof, nell'arcipelago delle Aleutine, e appartengono all'Alaska (USA). Sono situate poco prima dell'ingresso della baia di Kobakof, a 500\u00a0m dalla costa meridionale dell'isola Atka.."}
{"id": "3784619", "revid": "729019", "url": "https://it.wikipedia.org/wiki?curid=3784619", "title": "Isole Vasilief", "text": "Le isole Vasilief sono un gruppo di isole disabitate delle isole Andreanof, nell'arcipelago delle Aleutine, e appartengono all'Alaska (USA). Sono situate al largo della costa meridionale dell'isola Atka."}
{"id": "3784622", "revid": "729019", "url": "https://it.wikipedia.org/wiki?curid=3784622", "title": "Isola Egg (Isole Andreanof)", "text": "L'isola Egg (in aleutino \"Alim-tanaa\" o \"Ilim-tanaa\") \u00e8 una piccola isola disabitate delle isole Andreanof, nell'arcipelago delle Aleutine, e appartiene all'Alaska (USA). \u00c8 situata lungo la costa settentrionale dell'isola Atka, nella Egg Bay. L'isola \u00e8 lunga poco pi\u00f9 di 1 km e la sua altezza massima \u00e8 di circa 60 m s.l.m."}
{"id": "3784625", "revid": "46931", "url": "https://it.wikipedia.org/wiki?curid=3784625", "title": "F Troop", "text": ""}
{"id": "3784626", "revid": "46931", "url": "https://it.wikipedia.org/wiki?curid=3784626", "title": "Skippy the Bush Kangaroo", "text": ""}
{"id": "3784627", "revid": "247222", "url": "https://it.wikipedia.org/wiki?curid=3784627", "title": "High Chaparral", "text": ""}
{"id": "3784628", "revid": "46931", "url": "https://it.wikipedia.org/wiki?curid=3784628", "title": "Les Galapiats", "text": ""}
{"id": "3784631", "revid": "46931", "url": "https://it.wikipedia.org/wiki?curid=3784631", "title": "Les Brigades du Tigre", "text": ""}
{"id": "3784632", "revid": "1543377", "url": "https://it.wikipedia.org/wiki?curid=3784632", "title": "Phahurat", "text": "Phahurat o Pahurat [ \u0e1e\u0e32\u0e2b\u0e38\u0e23\u0e31\u0e14], \u00e8 il quartiere indiano di Bangkok, la capitale della Thailandia. \u00c8 situato nel distretto di Phra Nakhon, nel centro della citt\u00e0, e si \u00e8 sviluppato attorno all'omonima strada thanon Phahurat.\nNella seconda met\u00e0 del XVIII secolo, questa zona ospitava un insediamento di immigranti vietnamiti. Nel 1898 l'abitato fu raso al suolo da un incendio, dopo il quale il re Rama V fece costruire la nuova strada \"Bahurada\", intitolata alla memoria della principessa Bahurada Manimaya, la figlia morta all'et\u00e0 di 10 anni. In seguito il nome della via venne modificato in Phahurat.\nMolti dei residenti e commercianti della zona sono originari dell'India. I primi che immigrarono, agli inizi del XX secolo, furono dei sikh, che organizzarono un commercio di articoli tessili tuttora fiorente. Costruirono il tempio sikh Siri Guru Singh Sabha, che ancora oggi \u00e8 una delle costruzioni pi\u00f9 suggestive del quartiere con la sua cupola dorata. Sebbene la maggior parte degli abitanti siano sikh, con l'andare degli anni sono immigrate nella zona anche comunit\u00e0 di induisti e musulmani indiani.\nIl quartiere ospita un ampio mercato su cui spiccano gli articoli indiani. Assieme all'attiguo ed affollato mercato di Sampeng, ed alla vicina chinatown di Bangkok, Yaowarat, Phahurat costituisce un unico grande bazar e uno dei luoghi pi\u00f9 frequentati della capitale. Gli acquirenti e i turisti affollano queste zone sia per l'imponente quantit\u00e0 di articoli in vendita che per i prezzi economici.\nA Phahurat si possono trovare tradizionali ristoranti indiani ed originali centri commerciali, quali l'Indian Emporium ed il moderno Old Siam Plaza."}
{"id": "3784634", "revid": "478814", "url": "https://it.wikipedia.org/wiki?curid=3784634", "title": "Pahurat", "text": ""}
{"id": "3784641", "revid": "46931", "url": "https://it.wikipedia.org/wiki?curid=3784641", "title": "The New Avengers", "text": ""}
{"id": "3784642", "revid": "46931", "url": "https://it.wikipedia.org/wiki?curid=3784642", "title": "Pap\u00e0, caro pap\u00e0", "text": ""}
{"id": "3784643", "revid": "767487", "url": "https://it.wikipedia.org/wiki?curid=3784643", "title": "Aniceto Arce", "text": "Fu presidente della Bolivia dal 15 agosto 1888 all'11 agosto 1892. Diede il nome alla provincia di Aniceto Arce."}
{"id": "3784644", "revid": "46931", "url": "https://it.wikipedia.org/wiki?curid=3784644", "title": "La fattoria dei prati verdi", "text": ""}
{"id": "3784645", "revid": "183114", "url": "https://it.wikipedia.org/wiki?curid=3784645", "title": "Scansoft Omnipage", "text": ""}
{"id": "3784646", "revid": "46931", "url": "https://it.wikipedia.org/wiki?curid=3784646", "title": "Top Secret Life of Edgar Briggs", "text": ""}
{"id": "3784647", "revid": "601933", "url": "https://it.wikipedia.org/wiki?curid=3784647", "title": "Tesseract (software)", "text": "Tesseract \u00e8 un software libero per il riconoscimento ottico dei caratteri (OCR) .\nStoria.\nSviluppato originariamente come software proprietario dalla Hewlett-Packard tra il 1985 e il 1995, non venne pi\u00f9 aggiornato nel decennio successivo. Fu poi rilasciato come open source nel 2005 da Hewlett Packard e dall'Universit\u00e0 del Nevada a Las Vegas, e rilasciato con la licenza Apache, versione 2.0. Lo sviluppo di Tesseract \u00e8 attualmente sponsorizzato da Google.\nFunzionamento.\nCome tutti i programmi OCR, anche \"Tesseract\" serve a convertire il testo contenuto in un'immagine, ottenuta di solito per mezzo di uno scanner, in caratteri comprensibili ad un elaboratore di testi. I risultati sono molto buoni per quanto riguarda il riconoscimento dei caratteri; manca invece la capacit\u00e0 di mantenere il layout delle pagine, per esempio le tabelle o le colonne. Inizialmente limitato ai soli caratteri ASCII, nell'ottobre 2011 \"Tesseract\" supporta i caratteri UTF-8 e riconosce 33 lingue.\nIl software inoltre \u00e8 attualmente utilizzabile da riga di comando digitando, in una finestra di terminale, il seguente comando:\nSar\u00e0 generato automaticamente un file di testo con estensione \u00ab.txt\u00bb."}
{"id": "3784648", "revid": "767487", "url": "https://it.wikipedia.org/wiki?curid=3784648", "title": "The Famous Five", "text": "The Famous Five \u00e8 una serie di romanzi per ragazzi scritti da Enid Blyton.\nI romanzi.\nRomanzi originali.\nEnid Blyton scrisse 21 romanzi sui Famous Five:\nBlyton also wrote a number of short stories featuring the characters. These were finally collected together in 1963 as \"Five Have a Puzzling Time and Other Stories\".\nAltre serie di romanzi.\nClaude Voilier.\nClaude Voilier scrisse 24 romanzi sui \"Famous Five\":\nSarah Bosse.\nSarah Bosse scrisse, a partire dal 2004, 21 nuovi romanzi sui \"Famous Five\""}
{"id": "3784655", "revid": "154893", "url": "https://it.wikipedia.org/wiki?curid=3784655", "title": "11050 Messia\u00ebn", "text": ""}
{"id": "3784657", "revid": "726373", "url": "https://it.wikipedia.org/wiki?curid=3784657", "title": "Corruptors", "text": "Corruptors (\"Target: The Corruptors\") \u00e8 una serie televisiva gialla statunitense in 35 episodi trasmessi per la prima volta nel corso di una sola stagione dal 1961 al 1962.\nTrama.\nPaul Marino \u00e8 un giornalista reporter che \u00e8 solito fare inchieste sulla corruzione nelle alte sfere e sui rapporti tra grosse societ\u00e0 e criminalit\u00e0 organizzata. Il suo comprimario \u00e8 l'agente di polizia Jack Flood che si infiltra nelle organizzazioni e riporta al giornalista i risultati delle sue investigazioni. Ogni episodio \u00e8 dedicato ad un'inchiesta che sfocia poi in un articolo.\nProduzione.\nLa serie fu prodotta da Four Star Productions e Velie-Burrows-Ackerman. Numerose sono le guest star che hanno partecipato alla serie. Nel primo episodio \"The Million Dollar Dump\", in cui Marino e Flood indagano su un losco giro nel campo dello smaltimento dei rifiuti, compaiono Peter Falk e Walther Matthau.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1961 al 1962 sulla rete televisiva ABC. In Italia \u00e8 stata trasmessa con il titolo \"Corruptors\"."}
{"id": "3784661", "revid": "125619414", "url": "https://it.wikipedia.org/wiki?curid=3784661", "title": "Shaykh Nasr al Omr", "text": "Biografia.\nLo \"shaykh\" Na\u1e63r bin Sulaym\u0101n bin Mu\u1e25ammad al-\u02bfOmr appartiene alla trib\u00f9 dei Ban\u016b Kh\u0101lid, assai nota perch\u00e9 traccia le sue origini niente meno che a Khalid ibn al-Walid, un makhzumita dei Quraysh di Mecca, affermatosi per essere stato il miglior generale arabo del suo tempo, tanto da essere soprannominato (una volta convertitosi all'Islam) \"la Spada di Dio\" (\"Sayf al-isl\u0101m\").\nLo \"shaykh\" al-\u02bfOmr \u00e8 nato nel 1952 (anno 1373 del calendario islamico) nel villaggio di Maridisiyya, vicino alla citt\u00e0 di Burayda, nella provincia di al-Qa\u1e63\u012bm. Ha studiato al Liceo scientifico di Riad prima di iscriversi all'Universit\u00e0 locale, nella facolt\u00e0 di Giurisprudenza.Ha seguito nel 1979 i corsi svolti nell'Universit\u00e0 Islamica Muhammad Ibn Sa'ud (Facolt\u00e0 di Teologia - Dipartimento di Scienze del Corano) e nel 1984 ha conseguito nel medesimo ateneo un dottorato, diventando cos\u00ec assistente. Nel 1989 \u00e8 stato nominato professore associato e nel 1993 professore ordinario.\nLo \"shaykh\" Na\u1e63r al-\u02bfOmr \u00e8 conosciuto per la sua opera di proselitismo in favore dell'Islam sunnita salafita e per il suo impegno ufficiale contro l'estremismo e il fanatismo, ma questo non gli ha impedito di essere arrestato in patria e di essere detenuto per circa 4 anni, malgrado l'assenza di uno specifico capo d'imputazione, unitamente a un certo gruppo di \u02bfulam\u0101\u02be e di studenti della cosiddette \"scienze religiose\" (\"\u02bful\u016bm d\u012bniyya\"), probabilmente considerati pericolosi per la loro attivit\u00e0 di \"da\u02bfwa\" (lett. \"richiamo all'Islam\", ma termine usato per indicare l'opera di re-islamizzazione di credenti diventati \"tiepidi\" nei confronti della loro fede originaria).\nLe conferenze.\nEsistono pi\u00f9 di 100 video registrati di conferenze da lui svolte su vari temi d'interesse religioso, tra cui una sua esegesi del Corano (\"tafs\u012br\")."}
{"id": "3784662", "revid": "110157", "url": "https://it.wikipedia.org/wiki?curid=3784662", "title": "Altri casi per il commissario Montalbano", "text": "Altri casi per il commissario Montalbano \u00e8 un'opera di Andrea Camilleri, pubblicata nel mese di novembre del 2011, che raccoglie tre inchieste del commissario Montalbano: \"Il giro di boa\", \"La pazienza del ragno\" e \"La luna di carta\". Il libro \u00e8 corredato da una nota dell'autore che commenta cos\u00ec i tre romanzi:"}
{"id": "3784663", "revid": "729019", "url": "https://it.wikipedia.org/wiki?curid=3784663", "title": "Afshin", "text": "Noto col suo titolo sovrano di Afsh\u012bn, fu nel IX secolo un generale attivo presso la corte califfale abbaside di S\u0101marr\u0101\u02be. Era figlio di un principe vassallo della regione transoxiana dell'Ushr\u016bsana.\nNome e ambiente familiare.\n\"Afshin\" era un titolo sovrano ereditario dei pr\u00ecncipi dell'Ushrusana al tempo della conquista islamica della Persia. Il termine \u00e8 una forma arabizzata del medio-persiano \"Pishin\" e dell'avestico \"Pisinah\", un nome proprio di etimologia incerta. Minorsky suggerisce che il titolo Afshin sia di origine sogdiana.\nQuando ebbe luogo la prima invasione araba dell'Ushrusana, sotto il comando di Qutayba ibn Muslim (712-14), la regione era disabitata e non v'era alcuna presenza di elementi iranici, governati da loro principi che usavano il titolo tradizionale di \"Afshin\".\n\"Afshin\" \u00e8 generalmente considerato un termine persiano, e sebbene due fonti classiche (e alcuni studiosi) lo abbiano definito Turco, egli proveniva dal Tabaristan, una regione di cultura persiana e non era considerato un Turco. La confusione deriva dal fatto che il termine \u201cTurco\u201d era ampiamente usato dagli scrittori arabi del tempo per indicare le nuove truppe del califfo, malgrado tra esse fossero inclusi elementi a volte di origini persiane, inclusi il Ferghana e l'Ushrusana.\nGiovent\u00f9.\nSecondo Ya\u02bfq\u016bb\u012b, nel corso del regno del terzo califfo abbaside al-Mahd\u012b (775-85), Afsh\u012bn dell'Ushrusana fu ricordato tra i vari governanti Persiani e Turchi della Transoxiana e delle steppe centro-asiatiche che fecero esplicito atto di sottomissione a lui. Non fu per\u00f2 fino all'epoca di H\u0101r\u016bn al-Rash\u012bd che nel 794-95 il barmecide al-Fa\u1e0dl b. Ya\u1e25y\u0101 al-Barmak\u012b condusse una spedizione in Transoxiana dove ricevette la sottomissione del signore locale Akin, noto col nome di Khar\u0101kana. Costui non s'era mai piegato di fronte ad alcun altro potentato.\nAltre spedizioni vennero nondimeno organizzate contro l'Ushrusana da al-Ma\u02bem\u016bn quando era ancora governatore a Marv e dopo che era diventato califfo. K\u0101v\u016bs, figlio dell\"Afsh\u012bn\" Kar\u0101kana, che era stato sottomesso da al-Fa\u1e0dl b. Ya\u1e25y\u0101, ripudi\u00f2 l'atto di alleanza con gli Arabi implicito nell'atto di sottomissione ma poco dopo che al-Ma\u02bem\u016bn era rientrato a Baghdad come vincitore della guerra civile contro il fratello al-Am\u012bn (817-18 o 819-20), uno scontro di potere si accese e si manifestarono atti di ostilit\u00e0 all'interno della famiglia regnante dell'Ushrusana.\nSecondo la maggior parte delle fonti storiche, il successore di al-Ma\u02bem\u016bn, al-Mu\u02bfta\u1e63im, non solo fece di Afsh\u012bn il governatore dell'Azerbaigian e un alto ufficiale che lo affiancasse nelle sue attivit\u00e0 di comandante militare, ma gli accord\u00f2 anche una retribuzione particolarmente generosa e lauti rimborsi spese. Nell'831-833, Afsh\u012bn riusc\u00ec a soffocare una pericolosa insurrezione in Egitto, cui avevano partecipato musulmani e copti, alleati per reagire all'eccessivo carico fiscale cui entrambe le comunit\u00e0 erano state sottoposte.\nAfsh\u012bn e Babak.\nNell'835, il califfo al-Mu\u02bfta\u1e63im nomin\u00f2 Afsh\u012bn \"wal\u012b\" dell'Azerbaijan perch\u00e9 sconfiggesse Babak Khorramdin, leader del movimento persiano anti-islamico khurramita.\nAl termine d'una fiera resistenza delle forze di Babak, Afsh\u012bn riusc\u00ec infine a sconfiggerlo e a conquistare il Castello di Babak dove egli s'era asserragliato nell'agosto dell'837. Ya\u02bfq\u016bb\u012b (\"Ta\u02ber\u012bkh\", II, 579) ricorda che Afshin liber\u00f2 7.600 prigionieri arabi rinchiusi nella fortezza e rase al suolo il castello. Il capo khurramita riusc\u00ec a sfuggire alla cattura e si pose sotto la protezione del principe locale cristiano, Sahl ibn Sunbat, che pi\u00f9 tardi gli consegn\u00f2 per\u00f2 Afshin. Tornato dalla campagna Babak, il califfo lo nomin\u00f2 governatore anche del Sind, oltre che dell'Armenia e Azerbaijan.\nCampagna anatolica.\nAfshin combatt\u00e9 a fianco di al-Mu\u02bfta\u1e63im nella campagna dell'838 contro l'Impero bizantino, nel corso della quale fu raggiunta la fortezza di Amorio (citt\u00e0 natale della dinastia imperiale), che fu espugnata e saccheggiata. In tale occasione Afsh\u012bn comandava l'ala destra dell'esercito califfale.\nMentre due formazioni musulmane penetravano in territorio bizantino, separate tra loro da 150 miglia, l'imperatore bizantino Teofilo decise di attaccare una delle due formazioni prima che i due eserciti riuscissero a congiungersi e a sferrare il loro possente attacco. Fu la forza guidata da Afsh\u012bn che l'imperatore attacc\u00f2, il 21 luglio 838. La battaglia che ne segu\u00ec si concluse con una vittoria musulmana decisiva. Sebbene i Bizantini inizialmente avessero avuto la meglio, l'effetto prodotto dagli arcieri a cavallo turchi e l'erronea convinzione che l'imperatore fosse morto in battaglia demoralizzarono l'esercito cristiano, che and\u00f2 in rotta, fuggendo a precipizio verso l'interno dell'Anatolia. L'imperatore e quanti erano sopravvissuti allo scontro si ritirarono anch'essi in disordine, non riuscendo cos\u00ec a impedire ad Afsh\u012bn di avanzare in direzione di Ancyra (l'odierna Ankara), dove egli si congiunse con l'esercito comandato dal califfo stesso.\nDa Ancyra, l'esercito musulmano al completo avanz\u00f2 verso la piazzaforte bizantina di Amorium. Un musulmano, che era riuscito a uscire dalla citt\u00e0 in cui era tenuto prigioniero, rivel\u00f2 agli attaccanti il punto debole di una parte del muro di fortificazione che correva intorno ad Amorium. Il califfo concentr\u00f2 l\u00ec i suoi sforzi e una breccia fu cos\u00ec aperta e attraverso di essa le forze militare islamiche riuscirono a entrare in citt\u00e0 e a conquistarla.\nDisgrazia di Afsh\u012bn.\nLa buona stella di Afsh\u012bn cominci\u00f2 a declinare, apparentemente come risultato delle gelosie che gi\u00e0 s'erano evidenziate nei riguardi di Abu Dolat e di \u02bfAbd All\u0101h b. \u1e6c\u0101hir, governatore del Khorasan, motivate dal timore che in realt\u00e0 Afsh\u012bn fosse un arrivista e un pericoloso rivale nella lotta per il potere in Transoxiana.\nSi disse che egli avesse incoraggiato M\u0101zy\u0101r, figlio di Q\u0101rin - un principe iranico e Spahbed del Tabaristan, a sud del mar Caspio - a insorgere contro il governatore del Khorasan, che Afsh\u012bn temeva potesse ostacolarlo nei suoi ambizioni disegni miranti a mettere le mani sull'intera Transoxiana, nella speranza che il califfo privasse \u02bfAbd All\u0101h b. \u1e6c\u0101hir del suo governatorato e che Afsh\u012bn gli potesse cos\u00ec succedere nell'incarico. La rivolta di M\u0101zy\u0101r fu per\u00f2 repressa da \u02bfAbd All\u0101h b. \u1e6c\u0101hir nell'839 e la posizione di Afsh\u012bn divenne progressivamente pi\u00f9 debole, come conseguenza del venir meno del favore del califfo. Si afferm\u00f2 che era stata trovata traccia della corrispondenza intercorsa tra lui e M\u0101zy\u0101r, mentre il governatore del Khorasan, \u02bfAbd All\u0101h b. \u1e6c\u0101hir, rivel\u00f2 di aver intercettato parte delle ricchezze di Babak di cui Afsh\u012bn si sarebbe impadronito in quella campagna, sul punto di essere trasferite dal generale turco nelle sue terre in Ushr\u016bsana.\nQuando M\u0101zy\u0101r giunse a S\u0101marr\u0101\u02be, Afsh\u012bn fu arrestato.\nM\u0101zy\u0101r assistette all'interrogatorio del generale, confermando che Afsh\u012bn aveva cospirato assieme a lui. Altri presenti aggiunsero ulteriori domande riguardanti la sincerit\u00e0 della sua conversione all'Islam dal natio Zoroastrismo. Afsh\u012bn replic\u00f2 a ogni accusa. Assicur\u00f2 che gli oggetti legati al culto zoroastriano e i libri relativi a questa religione in suo possesso erano cimeli di famiglia da prima che egli diventasse musulmano. Spieg\u00f2 che, quando aveva punito un paio di fanatici musulmani che avevano distrutto idoli in Ushr\u016bsana, aveva fatto ragionevole uso della sua leadership, mirante a mantenere l'armonia fra gli abitanti del suo territorio, eterogeneo quanto a religioni praticate. Spieg\u00f2 ai suoi detrattori che le formule di saluto con cui la sua gente gli si rivolgeva per iscritto, chiamandolo \"Signore dei Signori\", era semplicemente una tradizione locale e che questo non invalidava la sua personale fede religiosa monoteistica.\nOgni sua replica fu inutile. al-Mu\u02bfta\u1e63im aveva fatto costruire un carcere speciale per lui (a forma di minareto), conosciuto poi come \"la Perla\". Fu qui che egli trascorse gli ultimi nove mesi della sua vita, prima di morire nel maggio-giugno dell'841."}
{"id": "3784664", "revid": "767487", "url": "https://it.wikipedia.org/wiki?curid=3784664", "title": "\u0158ehenice", "text": "\u0158ehenice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784665", "revid": "287204", "url": "https://it.wikipedia.org/wiki?curid=3784665", "title": "Rehenice", "text": ""}
{"id": "3784666", "revid": "11959", "url": "https://it.wikipedia.org/wiki?curid=3784666", "title": "Ibn Khord\u0101dhbeh", "text": ""}
{"id": "3784667", "revid": "86599", "url": "https://it.wikipedia.org/wiki?curid=3784667", "title": "11574 d'Aviella", "text": ""}
{"id": "3784668", "revid": "287204", "url": "https://it.wikipedia.org/wiki?curid=3784668", "title": "\u0158imovice", "text": "\u0158imovice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784669", "revid": "287204", "url": "https://it.wikipedia.org/wiki?curid=3784669", "title": "Rimovice", "text": ""}
{"id": "3784670", "revid": "86599", "url": "https://it.wikipedia.org/wiki?curid=3784670", "title": "9823 Annatalov\u00e1", "text": ""}
{"id": "3784671", "revid": "400518", "url": "https://it.wikipedia.org/wiki?curid=3784671", "title": "9823 Annatalova", "text": ""}
{"id": "3784672", "revid": "86599", "url": "https://it.wikipedia.org/wiki?curid=3784672", "title": "7222 Alikperov", "text": ""}
{"id": "3784674", "revid": "287204", "url": "https://it.wikipedia.org/wiki?curid=3784674", "title": "Slov\u011bnice", "text": "Slov\u011bnice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784675", "revid": "287204", "url": "https://it.wikipedia.org/wiki?curid=3784675", "title": "Slovenice", "text": ""}
{"id": "3784676", "revid": "57342", "url": "https://it.wikipedia.org/wiki?curid=3784676", "title": "Darius Khondji", "text": "Ha collaborato con autori visionari per film di straordinarie ambizioni figurative, come \"Delicatessen\" (1991) e \"La citt\u00e0 perduta\" (1995) di Jean-Pierre Jeunet e Marc Caro, e \"Seven\" (1995) di David Fincher, riuscendo a spingere \u00able frontiere del visibile filmico al di l\u00e0 degli standard dell'imitazione naturalistica della realt\u00e0, sfruttando al meglio le sinergie tra scenografia, costume, make-up e architetture della luce, in una chiave postmoderna che all'occasione ha saputo attingere all'immaginario dell'arte contemporanea e del fumetto\u00bb. I maggiori riconoscimenti, compresa la candidatura all'Oscar, gli sono arrivati per il lavoro nel musical \"Evita\" (1996).\nBiografia.\nNato a Teheran, in Iran, il 21 ottobre del 1955 da padre iraniano, un imprenditore attivo nella distribuzione di pellicole europee nel paese negli anni cinquanta e sessanta, e da madre francese, si trasferisce con la famiglia a Parigi, in Francia, dove dall'et\u00e0 di tredici anni comincia a cimentarsi con la cinepresa. Dopo aver conseguito il \"baccalaureat\" in filosofia, si trasferisce negli Stati Uniti per studiare cinema, prima alla UCLA poi alla New York University.\nRitornato in Francia nel 1981, lavora nella troupe di Bruno Nuytten (\"Ciao amico\", 1983; \"Fort Saganne\", 1984) e di Pascal Marti (\"Il desiderio e la corruzione\", 1984; \"Le lieu du crime\", 1986, \"Double messieurs\", 1986; \"Giochi d'artificio\", 1987) e collabora anche con il veterano Sacha Vierny (\"Fl\u00fcgel und Fesseln\", 1985). Negli stessi anni si afferma nel campo dei video pubblicitari e musicali, lavorando con registi quali Peter Lindberg e Jean-Baptiste Mondino.\nFin dai primi anni novanta dimostra il suo talento con film dall'eccezionale impatto visivo, come \"Le tr\u00e9sor des \u00eeles chiennes\" (1990), girato in CinemaScope e in bianco e nero, e il dittico \"Delicatessen\" (1991) e \"La citt\u00e0 perduta\" (1995), nei quali esprime un gusto pi\u00f9 vicino all'arte figurativa dei primi decenni del XX secolo e al fumetto che alla produzione cinematografica contemporanea.\nRaggiunge la notoriet\u00e0 internazionale grazie ad un regista proveniente dalla pubblicit\u00e0, lo statunitense David Fincher, che gli affida le immagini dell'inquietante noir \"Seven\", dalle atmosfere espressioniste, create anche attraverso processi chimici per accentuare i neri. Collabora poi con importanti registi europei quali Bernardo Bertolucci (\"Io ballo da sola\"), Alan Parker (\"Evita\"), Neil Jordan (\"In Dreams\") e Roman Pola\u0144ski (\"La nona porta\").\n\"Anything Else\" (2003) segna l'inizio di una collaborazione con Woody Allen, che prosegue con due film d'ambientazione europea, il francese \"Midnight in Paris\" (2011) e l'italiano \"To Rome With Love\" (2012).\nNel 2011 dirige la fotografia del video musicale creato per il singolo \"Marry the Night\" della cantautrice italo-americana Lady Gaga. Il video, diretto da Gaga stessa, e che vanta anche la direzione artistica di Gideon Ponte, \u00e8 stato pubblicato il 1\u00ba dicembre."}
{"id": "3784677", "revid": "287204", "url": "https://it.wikipedia.org/wiki?curid=3784677", "title": "Smilkov", "text": "Smilkov \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784678", "revid": "287204", "url": "https://it.wikipedia.org/wiki?curid=3784678", "title": "Glitter (cosmetico)", "text": "Con la parola inglese glitter si descrive un vasto assortimento di piccolissimi frammenti delle dimensioni massime di 1\u00a0mm\u00b2 costituiti principalmente in copolimeri, piccolissime lamine di alluminio, diossido di titanio, ossido di ferro, ossicloruro di bismuto e altri ossidi e/o metalli, dipinti con colori iridescenti in grado di riflettere la luce nello spettro visibile.\nIl \"glitter\" \u00e8 di solito venduto e contenuto in una piccola scatola metallica, simile ad un salino, dai cui fori \u00e8 possibile controllarne il flusso. Sono disponibili vari assortimenti: da uno specifico colore a confezioni multicolori. \u00c8 possibile applicarlo permanentemente mediante un forte colla, o temporaneamente con materiali leggermente adesivi. Non si deve confondere con i coriandoli o le paillettes, che sono prodotti con frammenti pi\u00f9 grandi\nIl \"glitter\" viene utilizzato in progetti artigianali, come le feste mascherate dei bambini, con i quali si raggiunge facilmente un effetto luminoso e iridescente. \u00c8 usato come elemento di decorazione, quando aggiunto a gomma e plastica. Spesso viene inserito in prodotti di cosmesi come il lucidalabbra, l'ombretto e lo smalto per unghie.\nFu inventato da Henry Rushmann, secondo alcuni nel 1934, secondo altri poco dopo la seconda guerra mondiale.\nLa parola \"glitter\" \u00e8 spesso ed eufemisticamente riferita per definire uno sfarzoso e brillante ma superficiale fascino. Il termine glitterati deriva da \"glitter\" e si riferisce genericamente ad una persona dello spettacolo e ai filantropi. In particolare, truccarsi con il \"glitter\" fu uno dei principali artifici che contraddistinsero gli interpreti del genere musicale glam, chiamato anche \"glitter\". Fra questi va annoverato Paul Francis Gadd, che prese il nome d'arte Gary Glitter."}
{"id": "3784679", "revid": "22475", "url": "https://it.wikipedia.org/wiki?curid=3784679", "title": "Parerga e paralipomena", "text": "Parerga e paralipomena (\"Parerga und Paralipomena: kleine philosophische Schriften\", 1851) \u00e8 una raccolta di scritti \"minori\" di Arthur Schopenhauer (1788-1860).\nLa prima edizione usc\u00ec in due volumi nel novembre del 1851 presso la Druck und Verlag von A. W. Hayn di Berlino, dopo che l'autore vi aveva lavorato per sei anni, dal 1845 al 1850. Insieme con \"Il mondo come volont\u00e0 e rappresentazione\", questi scritti formano i quattro quinti dell'opera del filosofo. Si dice che tutti i lavori successivi vi fossero destinati, ma l'autore non riusc\u00ec a completare una seconda progettata edizione.\nAltri scritti, lasciati all'allievo Julius Frauenst\u00e4dt (1813-1879), confluirono nella seconda edizione del 1862 (presso lo stesso editore), ma \u00e8 solo dall'edizione delle \"S\u00e4mtliche Werke\" (Liepzig, 1891, volumi 4 e 5) a cura di Eduard Grisebach, e pi\u00f9 rigorosamente in quella successiva a cura di Paul Deussen (M\u00fcnchen, 1913, volumi 4 e 5) che si comincia a comprendere il carattere definitivo dell'opera. Altre edizioni successive, a cura di Ernst Bergmann (Reclam, 1920-21, che riprendeva e migliorava il lavoro di Grisebach) e di Arthur H\u00fcbscher (1946-51) fanno ulteriori tentativi di ampliare il testo secondo i desideri del filosofo.\nLa struttura del testo.\nDopo un motto tratto da Giovenale (\"Vitam impendere vero\"), l'opera ha una breve premessa del dicembre 1850. Seguono quindi i saggi\nEdizioni italiane.\nL'edizione italiana completa, a cura di Giorgio Colli e Mario Carpitella, rispettivamente del primo e del secondo tomo, quest'ultimo tradotto da Mazzino Montinari (capitoli 1-14) ed Eva Amendola K\u00fchn (capitoli 15-31), si basa sulle edizioni Bergmann e Deussen, ed \u00e8 stata pubblicata da Boringhieri nel 1963 e, ampliata, da Adelphi nel 1981.\nSingoli saggi sono stati tradotti precedentemente da Oscar Chilesotti (gli \"Aforismi sulla saggezza nella vita\", 1885); da Giovanni Papini (\"La filosofia delle universit\u00e0\", Carabba 1909; Studio Tesi, 1992); da Mario Cerati (\"Pensieri e frammenti\", Sonzogno, 1911); da Ervino Pocar (\"La vita saggia\", 1945; \"Aforismi sulla saggezza del vivere\", Silva, 1968; Longanesi, 1986); da Eugenio Battisti (\"Aforismi sulla saggezza\", Utet, 1952); o successivamente, da Piero Martinetti (\"Morale e religione\", Mursia, 1981); da Carmelo Spinelli (Ferraro, 1987); Da Anacleto Verrecchia (\"Sulla filosofia da universit\u00e0\", Tea, 1992); da Bettino Betti (\"Aforismi per una vita saggia\", Rizzoli, 1993); da Francesca Ricci (\"Saggio sulla visione degli spiriti\", Newton Compton, 1993), da Franco Venturi (\"Discorso sulle donne\", La vita felice, 2003) ecc. o pubblicati singolarmente dalla stessa Adelphi con introduzioni di Manlio Sgalambro, Franco Volpi ecc."}
{"id": "3784681", "revid": "287204", "url": "https://it.wikipedia.org/wiki?curid=3784681", "title": "Sn\u011bt", "text": "Sn\u011bt \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784682", "revid": "287204", "url": "https://it.wikipedia.org/wiki?curid=3784682", "title": "Snet", "text": ""}
{"id": "3784683", "revid": "547034", "url": "https://it.wikipedia.org/wiki?curid=3784683", "title": "Le leggendarie imprese di Wyatt Earp", "text": "Le leggendarie imprese di Wyatt Earp (\"The Life and Legend of Wyatt Earp\") \u00e8 una serie televisiva western statunitense in 229 episodi trasmessi per la prima volta nel corso di 6 stagioni dal 1955 al 1961. \u00c8 liberamente ispirata all vita del celebre sceriffo Wyatt Earp.\nHugh O'Brian, l'attore che interpreta Earp, torn\u00f2 ad interpretare il celebre sceriffo in un film per la televisione nel 1994 intitolato \"\", contenente flashback di scene della serie originaria.\nTrama.\nLo sceriffo Wyatt Earp fa rispettare la legge nel vecchio West con la sua pistola Buntline Special.\nPersonaggi e interpreti.\nAltri interpreti e guest star.\nJimmy Noel (144 episodi), Ethan Laidlaw (135), Bill Coontz (99), Stacy Harris (22), Don Haggerty (21), Ralph Sanford (21), Leonard P. Geer (20), Rico Alaniz (19), Randy Stuart (18), Ray Kellogg (18), Myron Healey (16), William Phipps (16), Ray Boyle (15), Carol Thurston (14), Steve Rowland (14), John Milford (14), Bill Cassady (13), Lester Dorr (13), Steve Pendleton (12), Carol Stone (11), Gil Perkins (11), Denver Pyle (10), Steve Brodie (9), Selmer Jackson (9), Charles Fredericks (9), Lash La Rue (9), Mike Ragan (9), Rex Lease (9), Frank Gerstle (8), Henry Rowland (8), Rayford Barnes (8), Rodd Redwing (8), Michael Carr (8), Lyn Guild (8), Tyler McVey (8), Bud Osborne (8), Ralph Reed (7), Hal Baylor (7), Stuart Randall (7), Glenn Strange (7), I. Stanford Jolley (7), Terry Frost (7), Tom Steele (7), Tom London (7), X Brands (7), Lloyd Corrigan (6), Peter Mamakos (6), John Anderson (6), William Mims (6), Carleton Young (6), Michael Vallon (6), John Damler (6), Zon Murray (6), Fred Sherman (6), George Barrows (6), Frank J. Scannell (6), Paul McGuire (6), Jerry Sheldon (6), Joe McGuinn (6), Tommy Cook (5), House Peters Jr. (5), Lane Bradford (5), Alan Wells (5), Kem Dibbs (5), John Baxter (5), Don C. Harvey (5), Gregg Barton (5), Keith Richards (5), Howard Negley (5), Gregg Palmer (5), Walter Maslow (5), Tom Monroe (5), G. Pat Collins (5), Dan White (5), Kenne Duncan (5), Troy Melton (5), Dennis Moore (5), Fred Coby (5), Richard Travis (4), Britt Lomond (4), Michael Emmet (4), Mark Dana (4), Howard Wendell (4), William Henry (4), Russ Bender (4), John Pickard (4), Donald Murphy (4), Clancy Cooper (4), Francis De Sales (4), William Pullen (4), George Wallace (4), Collette Lyons (4), Ross Elliott (4), Larry J. Blake (4), Paul Fierro (4), Marshall Bradford (4), Bob Steele (4), Harry Harvey (4), Ralph Peters (4), Ed Hinton (4), Gordon Wynn (4), Robert Bice (4), Hal Gerard (4), Orville Sherman (4), Rachel Ames (3), Phillip Pine (3), Dorothy Green (3), Elizabeth Harrower (3), Francis McDonald (3), Carolyn Craig (3), Barbara Bestar (3), Gary Gray (3), Fay Roope (3), Chris Drake (3), Nancy Hadley (3), Tom Palmer (3), Jim Bannon (3), Douglas Dick (3), Mauritz Hugo (3), John Vivyan (3), George J. Lewis (3), Harry Harvey Jr. (3), Harry Fleer (3), Barney Phillips (3), Robert Nichols (3), Michael Bryant (3), Norman Alden (3), Robert Bray (3), Margaret Hayes (3), Jonathan Hole (3), Lane Chandler (3), Joseph Waring (3), Richard Reeves (3), Leonard Penn (3), Dehl Berti (3), Pierce Lyden (3), Charles Wagenheim (3), Don Diamond (3), James Douglas (3), George Eldredge (3), Billy Nelson (3), Don Kennedy (3), Freeman Morse (3), Stanley Clements (3), Duane Grey (3), George Baxter (3), Roy Roberts (2), Nancy Hale (2), Tom Brown (2), Richard Garland (2), Robert Lowery (2), Rick Vallin (2), Pamela Duncan (2), Brad Johnson (2), Robert Anderson (2), Walter Reed (2), Douglas Evans (2), Charles Evans (2), Jean Howell (2), Peggy Stewart (2), Robert Patten (2), Lorna Thayer (2), Mort Mills (2), Ian McDonald (2), Grant Richards (2), Douglas Kennedy (2), Rita Lynn (2), Roy Barcroft (2), Jean Harvey (2), Harry Tyler (2), Sally Fraser (2), Paul Dubov (2), John Hubbard (2), Walter Coy (2), John Gallaudet (2), Gloria Talbott (2), Steve Darrell (2), John Hiestand (2), Adele Mara (2), Helen Van Tuyl (2), Kasey Rogers (2), Angela Greene (2), Monte Blue (2), Don Hayden (2), Brett King (2), Andy Albin (2), John Litel (2), Claire Carleton (2), John Goddard (2), John Maxwell (2), George Keymas (2), Ella Ethridge (2), Bob J. Human (2), Robert Carson (2), Paul Bryar (2), Hal K. Dawson (2), Grant Withers (2), Aline Towne (2), Frank Wilcox (2), Arthur Space (2), Lou Krugman (2), Richard Devon (2), Peter M. Thompson (2), Peter Coe (2), Howard Petrie (2), John Doucette (2), Brad Morrow (2), William Bryant (2), Forrest Taylor (2), John Close (2), John Cliff (2), Ewing Mitchell (2), William Challee (2), Bing Russell (2), Sheb Wooley (2), Harlan Warde (2), Gene Roth (2), Emlen Davies (2), Dale Van Sickel (2), Virginia Dale (2), William Vaughn (2), Tristram Coffin (2), Michael Ross (2), Syd Saylor (2), Harry Lauter (2), Claudia Bryar (2), James Bronte (2), Ken Drake (2), Charles Watts (2), Jack Mulhall (2), Edmund Cobb (2), Phil Chambers (2), Eddie Kane (2).\nProduzione.\nLa serie fu prodotta da Wyatt Earp Enterprises e girata nei ranch Corriganville, Iverson e Melody e negli studios della 20th Century Fox e della RKO a Los Angeles, in California. Tra le guest star: Francis De Sales, James Coburn, Ron Foster, Ron Hagerthy, Robert Harland, Brad Johnson, Ed Hinton, I. Stanford Jolley, Tyler McVey, Gregg Palmer, John Pickard, Anna May Wong, e John Vivyan.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1955 al 1961 sulla rete televisiva ABC.\nAlcune delle uscite internazionali sono state:"}
{"id": "3784684", "revid": "287204", "url": "https://it.wikipedia.org/wiki?curid=3784684", "title": "Sob\u011bhrdy", "text": "Sob\u011bhrdy \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784685", "revid": "287204", "url": "https://it.wikipedia.org/wiki?curid=3784685", "title": "Sobehrdy", "text": ""}
{"id": "3784686", "revid": "46931", "url": "https://it.wikipedia.org/wiki?curid=3784686", "title": "The Life and Legend of Wyatt Earp", "text": ""}
{"id": "3784689", "revid": "1781005", "url": "https://it.wikipedia.org/wiki?curid=3784689", "title": "Alpine-Renault A110 1800", "text": "La Alpine-Renault A110 1800 \u00e8 una versione sportiva della Alpine-Renault A110, specificatamente progettata per partecipare al Campionato del mondo rally, campionato in cui ha gareggiato dal 1973 al 1975 vincendo un titolo mondiale nell'anno d'esordio.\nStoria.\nLa vettura Gruppo 4, si present\u00f2 ai nastri del neonato Campionato del mondo rally nel 1973 e si aggiudic\u00f2 la prima edizione del campionato del mondo marche. Nei tre anni in cui la vettura corse non veniva ancora assegnato il titolo piloti.\nDal 1970 al 1972 furono disputate tre edizioni del \"Campionato internazionale costruttori\" (\"International Championship for Manufacturers\"), campionato che la A110 (nella sua precedente versione 1600) vinse nel 1971.\nPalmar\u00e8s.\nVittorie nel mondiale.\nAlla prima edizione ufficiale del campionato del mondo marche, l'Alpine-Renault vinse il titolo cogliendo sei successi con quattro piloti diversi, sempre con la A110 1800. Nei tre anni successivi non seppe ripetersi, pur riuscendo a conquistare ancora qualche podio."}
{"id": "3784690", "revid": "216537", "url": "https://it.wikipedia.org/wiki?curid=3784690", "title": "Alpine-Renault A110", "text": ""}
{"id": "3784691", "revid": "92723", "url": "https://it.wikipedia.org/wiki?curid=3784691", "title": "Bartolomeo Sermini", "text": "Biografia.\nDopo avere appreso il mestiere a Piacenza, lavorando con Bartolomeo Rusca, lavor\u00f2 a Palazzo Farnese, presso il quale collabor\u00f2 con altri alle decorazioni in stucco. Nel 1737, dopo che un incendio aveva danneggiato il Palazzo reale di Aranjuez, si trasfer\u00ec su proposta del conte Recca a Madrid, dove molti altri artisti erano accorsi, per ripristinare le decorazioni interne dell'edificio. Nella capitale spagnola scolp\u00ec il \"Trionfo dei martiri con Cristo\" per la chiesa di Sant'Ildefonso di Toledo e firm\u00f2 altre opere per edifici religiosi. In quegli anni fu attivo anche a Segovia.\nUna commessa importante gli arriv\u00f2 per\u00f2 quando la corte spagnola decisa di ristrutturare complessivamente Aranjuez: Santiago Bonavia, che era stato chiamato a coordinare i lavori, scelse Sermini e Aurelio Verda per occuparsi degli stucchi rococ\u00f2 della chiesa di Alpajes e del Palazzo reale di Navas de Riofr\u00edo (in particolare della cappella e della scala reale). Quando, il 16 giugno 1748, un nuovo incendio colp\u00ec il Palazzo reale, Santiago Bonavia ricorse nuovamente a Sermini e Verda, cui affid\u00f2, per scelta della regina Maria Barbara, il recupero delle sculture andate distrutte. Dopo avere realizzato, nel 1754, l'altare rococ\u00f2 della Cattedrale di Santiago di Compostela, con una scultura in diaspro che rappresenta \"Sant'Iago pellegrino\", fu chiamato ancora a lavorare per la corte di Spagna: nel 1756 Elisabetta Farnese volle che Sermini realizzasse il cenotafio di Filippo V, ospitato nella chiesa de la Santissima Trinidad, all'interno del Palazzo Reale della Granja de San Ildefonso. Ancora a Madrid, prima di morire nel 1766. realizz\u00f2 gli stucchi che decorano la cupola del Salone delle cineserie nel Palazzo Reale."}
{"id": "3784692", "revid": "110157", "url": "https://it.wikipedia.org/wiki?curid=3784692", "title": "Soutice", "text": "Soutice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784694", "revid": "1573940", "url": "https://it.wikipedia.org/wiki?curid=3784694", "title": "Brachycerasphora", "text": "Brachycerasphora \u00e8 un genere di ragni appartenente alla famiglia Linyphiidae.\nDistribuzione.\nLe cinque specie oggi attribuite a questo genere sono state rinvenute in Africa settentrionale (Libia, Algeria, Tunisia ed Egitto), e in Israele\nTassonomia.\nA maggio 2011, si compone di cinque specie:"}
{"id": "3784696", "revid": "110157", "url": "https://it.wikipedia.org/wiki?curid=3784696", "title": "Strann\u00fd", "text": "Strann\u00fd \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784697", "revid": "287204", "url": "https://it.wikipedia.org/wiki?curid=3784697", "title": "Stranny", "text": ""}
{"id": "3784698", "revid": "767487", "url": "https://it.wikipedia.org/wiki?curid=3784698", "title": "Strojetice", "text": "Strojetice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784699", "revid": "287204", "url": "https://it.wikipedia.org/wiki?curid=3784699", "title": "Struharov", "text": ""}
{"id": "3784701", "revid": "108153812", "url": "https://it.wikipedia.org/wiki?curid=3784701", "title": "Struha\u0159ov (Bene\u0161ov)", "text": "Struha\u0159ov \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784702", "revid": "110157", "url": "https://it.wikipedia.org/wiki?curid=3784702", "title": "Power broker", "text": "Un power broker \u00e8 un mediatore politico che esercita la sua influenza inducendo la gente a votare per un particolare soggetto o posizione politica (ad esempio nelle elezioni o nei referendum) in cambio di vantaggi politici o finanziari. Un power broker pu\u00f2 anche negoziare accordi tra forze politiche contrapposte per soddisfare gli obiettivi politici di entrambe le parti.\nUso del termine.\nIl termine \u00e8 stato attribuito al Presidente della Repubblica Italiana Giorgio Napolitano da un editoriale del 2 dicembre 2011 del New York Times , per il ruolo di paziente mediatore da lui svolto nel corso della crisi politica del 2011, che ha consentito la transizione tra il governo di Silvio Berlusconi a quello di Mario Monti."}
{"id": "3784703", "revid": "404338", "url": "https://it.wikipedia.org/wiki?curid=3784703", "title": "Luminescente", "text": ""}
{"id": "3784704", "revid": "72396", "url": "https://it.wikipedia.org/wiki?curid=3784704", "title": "Un medico tra gli eschimesi", "text": "Un medico tra gli eschimesi \u00e8 un'autobiografia dello scrittore e medico danese Aage Gilberg, pubblicata nel 1948.\nOriginariamente pubblicata in danese con il nome di \"Eskimo doctor\", venne successivamente tradotto e ristampato in altre lingue, favorendone la diffusione.\nTrama.\nL'autobiografia \"Un medico tra gli eschimesi\" comincia con un breve racconto della giovent\u00f9 di Aage Gilberg in Danimarca. Eventi apparentemente importanti (matrimonio, scelta di diventare medico, primi posti di lavoro) si susseguono rapidamente e l'autore pone la sua attenzione sulla permanenza a Thule, colonia danese a nord-ovest della Groenlandia, dove, accompagnato dalla moglie Lisbet, lavorer\u00e0 come medico per un anno.\nIl suo periodo a Thule rappresenta il vero corpus del libro; esperienze, osservazioni e sensazioni sono descritte con vivo interesse e commozione. La popolazione eschimese viene descritta nei suoi usi e costumi, spesso viene posta su un piedistallo di fronte alla popolazione dell'est della Groenlandia, corrotta dal denaro e dalla societ\u00e0 danese.\nSi pu\u00f2 affermare che il vero e proprio racconto comincia con la decisione di Aage di richiedere il posto di medico a Thule. Terminata la preparazione e affrontato il viaggio lungo e faticoso c'\u00e8 finalmente l'agognato arrivo a Thule. Aage racconter\u00e0 tutte le sue esperienze: gite in slitta, viaggi di lavoro, festivit\u00e0, scene di caccia.\nNegli ultimi capitoli del libro c'\u00e8 la descrizione di come l'autore e la moglie abbiano preso la decisione di partire: il desiderio di avere una famiglia e la consapevolezza della pericolosit\u00e0 di avere una moglie incinta, spesso in contatto con malati (solitamente di tubercolosi), li conducono all'inesorabile scelta.\nIl libro si conclude con un confronto tra la societ\u00e0 danese, guidata dal pettegolezzo e dall'invidia, e quella eschimese, libera e guidata da amore e fiducia.\nStruttura.\nIl libro \u00e8 diviso in 18 capitoli, ognuno titolato e contenente una ben precisa avventura o esperienza.\nCapitolo 1: Sogni che diventano realt\u00e0.\nIl capitolo si apre con una descrizione della passione, coltivata sin da giovane, dell'autore verso la Groenlandia. \nOrmai al quarto anno di medicina, dopo aver ascoltato per anni le avventure dei ricercatori, chiede il permesso di entrare come mozzo nell'equipaggio di un bastimento diretto verso la Groenlandia.\nA seguito del rifiuto, gli viene consigliato di andare da Lauge Koch, geologo di grande fama per le sue spedizioni in Groenlandia. Dopo un colloquio Aage viene assunto come aiuto-medico nella spedizione. L'autore, a bordo del \u201cGustave Holm\u201d, affronta la spedizione con grande entusiasmo. Si sorprende per la bellezza dei paesaggi groenlandesi, per l'affiatamento nel bastimento e per il profondo rispetto che l'equipaggio ha per il capitano.\nLauge Koch viene descritto come un uomo umile (al contrario delle voci sul suo conto), abile e amato da tutti. Al termine dei suoi studi Aage viene assunto come medico ufficiale delle spedizioni di Koch.\nCapitolo 2: Preparativi di viaggio.\nNel 1938 si liberano due posti di medici per colonie groenlandesi. Lisbet, fidanzata di Aage, lo informa subito e si mostra entusiasta del viaggio. Sebbene ci sia concorrenza, essendo anziani gli altri candidati, Aage viene scelto come medico ufficiale. La notizia della partenza della coppia non viene apprezzata da amici e parenti che sono spaventati da voci e credenze popolari.\nAage fa conoscenza con Mogens Holm, primo dottore nella colonia di Thule. Grazie a questa amicizia rincuora i parenti e ottiene informazioni su come preparare i bagagli e cosa \u00e8 necessario portare. Improvvisamente avvisano Aage e Lisbet che la partenza \u00e8 stata anticipata di sei settimane, lasciandogli solo dieci giorni per terminare i preparativi per la partenza. La mole di bagagli \u00e8 enorme: provviste per un anno (sono necessarie per non diventare un peso alla colonia), oggetti di uso domestico, regali per la popolazione. Un ultimo inconveniente mette in pericolo la partenza: Aage viene chiamato come dottore dell'esercito; solo in seguito a numerose discussioni l'autore riesce ad ottenere la licenza e quindi il permesso di andare a Thule.\nPrima della partenza viene celebrato il matrimonio tra i due ed il viaggio verso Thule \u00e8 considerato come una \"\u201cluna di miele\u201d\". In seguito c'\u00e8 l'imbarco della coppia sull\"'\u201cHans Egede\u201d\", nave piccola e sporca. Grazie al tempo sereno superano Capo Farewell e sbarcano su una zona meridionale, distante 1200 miglia da Thule.\nCapitolo 3: Tappe verso il Nord.\nDopo essere passati per Faringehavn, un piccolo paese di pescatori, il battello arriva a Godthaab, capitale della Groenlandia del Sud.Aage e Lisbet rimangono delusi dalla corruzione della citt\u00e0: la popolazione, a causa dell'influenza danese e svedese, ha perso i suoi usi e costumi tradizionali. Prima della partenza si imbarca sull'Hans Egede Otto Sandgren, il nuovo pastore del distretto di Thule. Successivamente la nave, impossibilitata ad andare oltre, si ferma ad Egedesminde.\nIn attesa di un battello che li conduca a Thule la coppia \u00e8 ospitata per cinque settimane dal Dottor Bjerre Joergenshen. Aage accompagna il dottore nelle sue visite, ne impara gli usi e osserva come la gente sia gentile ed ospitale. L'autore e la moglie assistono anche all'avvistamento di una baleniera che, accolta dalle urla gioiose della popolazione, porta a riva la sua preda. Il disossamento del cetaceo viene descritto nei minimi particolari: uomini e donne collaborano e, terminato il lavoro, la carne viene divisa equamente tra tutti. In attesa dello Swordfish, Aage e la moglie vanno a Godhavn per trovare un ex compagno di studi e qualche giorno dopo affrontano una difficoltosa scalata in compagnia del Vicario e della moglie.\nUna volta imbarcati sullo Swordfish viene accolto un nuovo passeggero: Jensen, futuro vicario di Thule.\nCapitolo 4: Europei e indigeni nella Groenlandia occidentale.\nAage, traendo spunto anche dalle storie raccontate dalla moglie di Jensen, descrive la convivenza tra Groenlandesi occidentali e danesi.\nL'autore si sofferma su vari punti:\nAage nel raccontare le varie storie pone l'attenzione su come i groenlandesi occidentali, cercando di somigliare ai danesi, abbiano soltanto perso la purezza dei loro costumi.\nCapitolo 5: Arrivo alla meta.\nLo Swordfish giunge sotto la montagna di Thule e la popolazione, avvistata l'imbarcazione, ne festeggia l'arrivo. \nAage osserva come gli eschimesi non siano stati corrotti dalla societ\u00e0 danese ma abbiano mantenuto intatte le loro abitudini. Lo Swordfish porta Aage a Siorapaluk e a Savigsivik: l'autore viene sempre accolto calorosamente, conosce gli abitanti e mangia i \"\u201cre del mare\u201d\", uccelli tipici del luogo.\nAage scopre che dottore si dice \"\u201cnakorsaq\u201d\" e rimane impressionato dai sorrisi degli eschimesi: \nSebbene l'autore nei primi mesi si ponga con superiorit\u00e0 di fronte alle abitazioni ed agli usi degli eschimesi, impara subito ad apprezzarne le singolarit\u00e0 e la comodit\u00e0. Il capitolo si conclude con il matrimonio di Jennet e la moglie.\nCapitolo 6: Iniziamo la nostra vita a Thule.\nIl capitolo descrive il primo periodo della coppia che, con la partenza dello Swordfish, deve affrontare il trasloco e la conoscenza dell'intera comunit\u00e0. \nL'ospedale del distretto pu\u00f2 ospitare al massimo dodici pazienti ed \u00e8 privo di precauzioni sanitarie adeguate (la cucina funge da mensa, sala operatoria e laboratorio per la birra). L'alloggio di Aage e Lisbet \u00e8 piccolissimo e con l'entrata in comune con quella dell'ospedale. La coppia deve subito affrontare le bassissime temperature groenlandesi; le camere non possono avere une temperatura superiore a 4\u00a0\u00b0C.\nL'autore incontra Usukutaq: un giovane sordomuto e con un ritardo mentale che l'ex dottore, trovatolo maltrattato dalla famiglia a Capo York, decise di portarlo con s\u00e9 a Thule come \u201caiutante\u201d; \u00e8 dotato di un'eccezionale gestualit\u00e0 che diverte molto sia l'autore che la moglie.\nIl capitolo si conclude con l'arrivo del Nascopi, una grande nave della compagnia della Baia di Hudson, che conduce personale di ricambio per la polizia degli avamposti canadesi.\nCapitolo 7: Peary e Rasmussen \u2013 un onomastico memorabile.\nIl capitolo si divide in due parti: una \u00e8 il racconto della fondazione di Thule, l'altra descrive l'onomastico di Aage.\nCon un'escursione verso la montagna di Thule, nella quale si trova il monumento a Knud Rasmussen, comincia una digressione sulle origini della colonia. L'esploratore Peary sfrutta la baia di Thule come postazione per le sue spedizioni e porta alla popolazione, quasi all'et\u00e0 della pietra, il progresso tecnologico. Nel 1910 Knud Rasmussen fonda la colonia danese di Thule; poco dopo istituisce un codice di leggi, il consiglio dei cacciatori, l'assemblea legislativa e costruisce l'ospedale.\nIn seguito la scena si sposta sull'onomastico di Aage. Viene preparata una grande festa con dolci, giochi per bambini e regali. Aage e Lisbet fanno conoscenza con Quakutiaq e Padtloq che li invitano a cena a mangiare cuore di tricheco.\nL'autore osserva come gli eschimesi posseggano nelle loro case una foto del re di Danimarca e, sebbene non l'abbiano mai visto, lo considerano un uomo giusto.\nCapitolo 8: Salute e malattia a Thule.\nL'autore descrive le malattia, le abitudini e i costumi tipici della popolazione eschimese.\nLa malattia pi\u00f9 comune e letale \u00e8 la tubercolosi: la diffusione \u00e8 elevatissima e gli eschimesi, abituati a vivere in dodici-quindici in una casa e dormire sullo stesso letto, ne favoriscono la propagazione. A Thule non \u00e8 presente il cancro, l'appendicite n\u00e9 le malattie veneree ma \u00e8 molto diffusa la sterilit\u00e0. Particolare attenzione viene posta sulla carenza delle vitamine C e D: gli eschimesi, pur non disponendo di frutta e verdura, ricavano le vitamine mangiando pelle, fegato e rognone di tricheco.\nAage descrive anche come gli eschimesi siano persone estremamente pulite (non sputano, tossiscono con garbo) e di come il rapporto fra il \"nakorsaq\" e il paziente si fondi sulla totale fiducia.\nCapitolo 9: Tra una caccia al tricheco e una gita in slitta.\nIl capitolo \u00e8 incentrato sulla caccia al tricheco. \nPrima che inizi l'inverno con sei mesi di oscurit\u00e0 gli eschimesi vanno a caccia per procurarsi scorte di cibo: Aage partecipa alla spedizione e parte in barca insieme ad altri cacciatori. Una volta avvistati i trichechi avviene l'arpionaggio: tecnica utilizzata per attirare il tricheco, catturarlo ed ucciderlo. La gioia della popolazione al ritorno dei cacciatori \u00e8 enorme e tutti lavorano con entusiasmo per disossare il grande animale. Parte della caccia viene offerta all'ospedale per poter nutrire i pazienti.\nIn seguito l'autore parla delle sue difficolt\u00e0 nell'utilizzare la frusta, strumento necessario per muoversi in slitta.\nAage termina il capitolo con un elogio della popolazione eschimese per il loro distacco dal denaro.\nCapitolo 10: Religione, cani, donne e cultura.\nAage descrive i culti, le credenze ed i comportamenti tipici degli eschimesi. \nIl Cristianesimo, sebbene presente a Thule da soli trenta anni, \u00e8 diffusissimo fra la popolazione locale che frequenta regolarmente le celebrazioni in Chiesa. \nGli eschimesi non disprezzano la morte: viene considerata come l'unica cosa certa ed inevitabile. Non rubano, n\u00e9 discutono o si offendono ma sono sempre gioiosi e sorridenti. Le grandi imprese (es. lunghe traversate in slitta) sono considerate come eventi divertenti e per nulla faticosi. A Thule non sono presenti figli illegittimi, eccetto quelli fra indigeni e marinai. \nAage parla anche della tolleranza degli eschimesi che, di fronte all'incapacit\u00e0 degli stranieri di compiere azioni per loro usuali, non li deridono ma li aiutano a migliorare.\nCapitolo 11: Diario dei mesi di tenebra.\nCon una struttura diaristica l'autore descrive il suo primo inverno (e con esso l'inizio dei sei mesi di tenebra) a Thule.\nSebbene all'esterno sia totalmente buio nella colonia la vita trascorre quasi normalmente. Aage continua nelle sue attivit\u00e0: parte in una spedizione con il famoso cacciatore Massanguaq, cura numerose persone giunte da Siorapaluk, partecipa al funerale della moglie del taglialegna. \nL'autore descrive anche l'influenza che la perenne oscurit\u00e0 ha sugli individui: irritabili\u00e0, stanchezza e ore di sonno aumentano. Il cambiamento umorale, al contrario di come affermano le voci, non \u00e8 drastico ma progredisce con il passare dei mesi. Anche le temperature si abbassano drasticamente fino ad arrivare a -35\u00a0\u00b0C.\nCapitolo 12: Natale.\nAage descrive il primo Natale vissuto a Thule, ne apprezza l'atmosfera di gioia, pace e serenit\u00e0 che \u00e8 presente tra gli abitanti e che rimane per molto tempo.\nLe preparazioni natalizia cominciano a settembre con la raccolta dell'erica che, nel mese di dicembre, \u00e8 usata come addobbo. L'intera colonia viene adornata con alberi di natale, le case con dolci e cuori di carta. Gli abitanti di Thule trascorrono il periodo natalizia in pace e serenit\u00e0 e, grazie al Natale, ci si accorge anche dello scorrere del tempo (essendoci ancora l'oscurit\u00e0). L'ospedale \u00e8 ben addobbato e tutti i malati a Natale partecipano alla messa. Numerose persone vanno a salutare Aage e Lisbet, ci si scambiano piccoli doni e si mangiano molti dolci. L'atmosfera natalizia a Thule perdura per molto tempo. \nAage osserva come i danesi siano ignoranti sulle condizioni della Groenlandia: credono sia come una piccola isola nella quale tutti gli abitanti si conoscono e non considerano le grandi distanze che intercorrono tra una colonia ed un'altra.\nCapitolo 13: Un giro professionale con 50 gradi sotto zero.\nIl \"nakorsaq\" visita tutto il distretto circa una o due volte l'anno. Le colonie sono sparse lungo la costa tra il 75\u00b0 e il 79\u00b0 di latitudine Nord. \nAage, informato su un'epidemia scoppiata a Siorapaluk, decide di partire in slitta ma viene costretto a rinunciare a causa di una forte tempesta. Una volta in viaggio per Siorapaluk l'autore visita anche altre colonie dove viene sempre ben accolto, ospitato e nutrito. \nAage osserva donne e uomini eschimesi non si vergognino, durante le visite mediche, a spogliarsi di fronte ad altre persone.\nCapitolo 14: Sotto l'implacabile tormenta polare.\nL'autore inizia il capitolo presentando Kale: uomo di trentacinque anni, figlio illegittimo dell'esploratore Peary, molto apprezzato dalle donne perch\u00e9 di bell'aspetto, ottimo cacciatore e padre di tre figli. \nAage, prima di partire verso Siorapaluk, viene chiamato a Igfigsoq per curare Benigne, moglie di Kale, malata di febbre puerperale. Aage osserva come la casa della malata sia piena di persone giunte per portare sostegno. Sebbene venga fatto il possibile, dopo qualche giorno di sofferenza Benigne muore. \nDurante il ritorno a Thule Aage, Lisbet e i compagni di viaggio sono bloccati per giorni dentro una grotta a causa di una tormenta. Tornato alla colonia, grazie al senso d'orientamento di un membro della spedizione, Aage viene subito chiamato per un parto ed osserva come le donne eschimesi partoriscano come quelle inglesi (poggiate su un fianco).\nCapitolo 15: Un altro viaggio avventuroso.\nAage e Lisbet, accompagnati da guide esperte, affrontano il lungo giro-visite della parte meridionale a Thule . \nGiungono a Igfigsoq, Capo York, Savigsivik (dove viene curata una bambina malata di epilessia), Capo Melville e Isole Slave. \nIn seguito, a causa di pessime condizioni di una delle guide e per un'epidemia di raffreddore e stanchezza fisica scoppiata a Thule, Aage e gli altri membri della spedizione sono costretti a tornare indietro.\nCapitolo 16: Primavera Artica - Emozioni di caccia.\nIn seguito ad una terribile epidemia di infezioni che porta anche ad amputazioni, Aage invita la popolazione ad usare lo iodio come antisettico. \n\u00c8 descritta la festivit\u00e0 della Pasqua: Aage e Lisbet organizzano una festa e, in un'atmosfera serena e rilassata, mangiano e si scambiano doni. Al termine del periodo di oscurit\u00e0 la colonia ed anche l'ospedale si ritrovano in scarsezza di cibo. \nL'autore espone le motivazioni che lo costringono al rientro in Danimarca: il desiderio di formare una famiglia con Lisbet ed il timore di possibili infezioni (essendo molto in contatto con malati di tubercolosi) per la moglie e per il futuro bambino.\nLa scena si sposta sull'incontro di Aage con Karen e Isac; vengono raccontate tutte le particolari avventure di caccia: l'avvicinamento dell'autore ad un toro muschiato e la cattura di alcuni coniglietti norvegesi, attirati dalla musica classica.\nCapitolo 17: Ultimo viaggio in slitta e ultime cacce.\nGli eschimesi, sebbene accettino la morte con serenit\u00e0, non sopportano le sofferenze procurate dalle malattie. \nDurante la pentecoste Aage vaccina per la prima volta tutti gli abitanti della colonia. Il 1\u00ba giugno Aage e Lisbet, accompagnati da guide esperte, partono per un lungo viaggio di seicento miglia che durer\u00e0 tre settimane. Attraversano numerose colonie e ne vaccinano tutti gli abitanti. Vanno a caccia dei \"\u201cre del mare\u201d\" e di foche, osservano delle particolari rocce chiamate \"inuiset\" perch\u00e9 simili a statue di uomini, e per la prima volta vedono due soli (fenomeno tipico dell'Artide). Una volta giunti fino ai confini con il Canada, a causa di pozze d'acqua che rendono impossibile il viaggio in slitta, decidono di tornare indietro. \nArrivati a Thule Lisbet viene ammirata da tutti gli abitanti per essere la prima donna ad essersi spinta cos\u00ec a Nord in slitta.\nCapitolo 18: Addio a Thule e ritorno in patria.\nLa data della partenza si avvicina e Aage e Lisbet sentono una profonda tristezza. La popolazione ringrazia il \"nakorsaq\" per il suo lavoro, lo aiuta nei preparativi e si mostra sempre sorridente e gentile. All'arrivo del bastimento c'\u00e8 una grande festa d'addio ed Aage fa un lungo discorso di ringraziamento.\nIl 24 luglio il bastimento salpa da Thule: gli abitanti della colonia sono sulla riva per dare l'addio al \"nakorsaq\" e alla moglie ed i cacciatori sparano in aria in segno di saluto. \nDurante il viaggio Aage e Lisbet scoprono che \u00e8 scoppiata un'altra guerra e si domandano \nL'autore all'arrivo a Copenaghen, anche se felice di rivedere i parenti, non pu\u00f2 fare a meno di osservare con tristezza che nella societ\u00e0 danese \nIl capitolo si conclude con una profonda riflessione dell'autore e della moglie nella quale sono esaltati i pregi della societ\u00e0 eschimese che, sebbene tecnologicamente arretrata, risulta essere assolutamente migliore di quella danese. Il libro si conclude con bellissime parole sugli indigeni di Thule: "}
{"id": "3784708", "revid": "110157", "url": "https://it.wikipedia.org/wiki?curid=3784708", "title": "St\u0159ezim\u00ed\u0159", "text": "St\u0159ezim\u00ed\u0159 \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784709", "revid": "287204", "url": "https://it.wikipedia.org/wiki?curid=3784709", "title": "Strezimir", "text": ""}
{"id": "3784718", "revid": "110157", "url": "https://it.wikipedia.org/wiki?curid=3784718", "title": "I fantasmi", "text": "I fantasmi \u00e8 un'opera di Andrea Camilleri apparsa in 4 puntate sul mensile di \"Emergency\" \"E\" e pubblicata in volume nel novembre 2011 in allegato alla rivista. Il libro \u00e8 illustrato da Alessandro Gottardo, in arte Shout.\nTrama.\nA Vigata al noto ubriacone Turi Persica capita una brutta avventura mentre se ne torna a casa nelle solite condizioni alcoliche. Gli si presenta in un vicolo un fantasma che, passata la paura, egli descriver\u00e0 con un teschio al posto della testa e vestito come uno dei moschettieri veduti in un film proiettato al cinema del paese quattro sere prima. \nSono pochi a credere alla storia di Turi evidentemente preda del vino ma quando il fantasma viene visto da autorevoli membri del circolo locale il panico si diffonde nel paese. Questa volta il fantasma \u00e8 abbigliato con il classico lenzuolo bianco e al posto della testa ha una palla bianca. Data la diversit\u00e0 di abbigliamento i fantasmi allora devono essere due. \nIl sindaco richiede l'intervento del parroco della chiesa madre per una \"disinfestazione\" delle anime in pena con la celebrazione di una messa solenne seguita da una processione. Ma ad un certo punto il parroco annunzia al sindaco che sar\u00e0 tutto annullato: messa e processione.\n&lt;poem&gt;\u00abIl parrino li tali\u00f2 'n silenzio a tutti e tri e po' disse: \"Vi ho fatti viniri per dirivi che non sinni fa cchi\u00f9 nenti, n\u00e9 della missa sullenni n\u00e9 della processioni\". \nAviva parlato con la facci 'nfuscata. I tri ristaro ammammaloccuti.\n\"E pirch\u00ec?\", spi\u00f2 il sinnaco che si era arripigliato per primo.\n\"Cazzi m\u00e8\", disse patre Allotta.\nE non ci fu verso di tirarigli un'altra parola dalla vucca.\u00bb &lt;/poem&gt; \nBisogner\u00e0 trovare un altro modo per cacciare i fantasmi da Vigata."}
{"id": "3784721", "revid": "287204", "url": "https://it.wikipedia.org/wiki?curid=3784721", "title": "Guido Orlandi", "text": "Biografia.\nTra il 1290 e il 1296 ricopr\u00ec vari incarichi pubblici. Fu pressappoco coetaneo di Dante e di Cavalcanti. Con quest'ultimo, infatti, Guido Orlandi fu in corrispondenza e scambi\u00f2 una serie di sonetti. Scanbi\u00f2 lettere anche con Dante da Maiano e con Dino Compagni.\nQuesto rimatore fiorentino \u00e8 anche citato in un atto notarile del 17 agosto 1312 e qualche dato biografico si pu\u00f2 desumere dal suo \"Canzoniere\" e da liriche di suoi contemporanei. \nOpere.\nSi sono conservati venti componimenti di Guido Orlandi:"}
{"id": "3784736", "revid": "124663195", "url": "https://it.wikipedia.org/wiki?curid=3784736", "title": "Violenza di genere", "text": "La violenza di genere \u00e8 un tipo di violenza fisica, psicologica, sessuale e istituzionale, esercitata contro qualsiasi persona o gruppo di persone sulla base del loro orientamento sessuale, identit\u00e0 di genere, sesso o genere che ha un impatto negativo sulla loro identit\u00e0 e fisico, psicologico o economico. Secondo le Nazioni Unite, il termine \u00e8 usato \u201cper distinguere la violenza comune da quella diretta a individui o gruppi in base al loro genere\u201d, costituendo una violazione dei diritti umani. Include la violenza e la discriminazione contro le donne e le persone LGBT+, oltre a sessismo, misoginia e omotransfobia.\nLa violenza di genere presenta diverse manifestazioni, come atti che causano sofferenza o danno, minacce, coercizione o altre privazioni della libert\u00e0. Questi atti si manifestano in tutte le sfere della vita sociale e politica, tra le quali trovano la propria famiglia, lo Stato, l'istruzione, i media, le religioni, il mondo del lavoro, la sessualit\u00e0, le organizzazioni sociali, la convivenza negli spazi pubblici, la cultura, ecc."}
{"id": "3784738", "revid": "124123", "url": "https://it.wikipedia.org/wiki?curid=3784738", "title": "Robert Vance Bruce", "text": "Biografia.\nNato a Malden, nello stato statunitense del Massachusetts, figlio di Robert G. e Bernice I. (May). Studi\u00f2 all'University of New Hampshire e all'universit\u00e0 di Boston.\nOttenne la Guggenheim Fellowship nel 1956 e la Henry E. Huntington Fellowship nel 1966.\nNel 1988 gli venne assegnato il Premio Pulitzer per la storia per l'opera \"The Launching of Modern American Science, 1846\u20131876\"."}
{"id": "3784739", "revid": "204012", "url": "https://it.wikipedia.org/wiki?curid=3784739", "title": "Robert V. Bruce", "text": ""}
{"id": "3784744", "revid": "1573940", "url": "https://it.wikipedia.org/wiki?curid=3784744", "title": "Bursellia", "text": "Bursellia \u00e8 un genere di ragni appartenente alla famiglia Linyphiidae.\nDistribuzione.\nLe otto specie oggi attribuite a questo genere sono state rinvenute in Africa centrale: prevalentemente Camerun e Tanzania che vantano due endemismi ciascuno e Kenya e Congo con un endemismo. La specie dall'areale maggiore \u00e8 la \"B. setifera\".\nTassonomia.\nA maggio 2011, si compone di 8 specie e 1 sottospecie:"}
{"id": "3784747", "revid": "1543377", "url": "https://it.wikipedia.org/wiki?curid=3784747", "title": "Lancia Fulvia Coup\u00e9 HF", "text": "La Lancia Fulvia Coup\u00e9 HF \u00e8 una versione sportiva della Lancia Fulvia Coup\u00e9, specificatamente elaborata dai tecnici del \"Reparto Corse\" dello stabilimento Lancia di Borgo san Paolo a Torino per partecipare al Campionato del mondo rally, campionato in cui ha gareggiato dal 1970 al 1974, vincendo il titolo \"campionato internazionale costruttori\" nel 1972.\nStoria.\nLa Lancia Fulvia Coup\u00e9 HF, coup\u00e9 elegante e sportiva, \u00e8 l'evoluzione, nel 1965, della non fortunatissima berlina Lancia Fulvia. Divenne un enorme successo commerciale, grazie alla bellezza della linea e, in un secondo tempo, all'impulso derivante dalle numerose vittorie nelle gare di rally, culminate con la conquista nel Campionato internazionale costruttori 1972.\nDisegnata da Piero Castagnero, che si era ispirato (secondo le sue dichiarazioni) al motoscafo Riva, la \"Fulvia Coup\u00e9\" era una berlinetta sportiva a 2 posti pi\u00f9 2, dall'aspetto elegante, dalle finiture curate (come la plancia rivestita in vero legno) e dalle prestazioni sportive.\nLa Lancia Fulvia Coup\u00e9 HF, nella sua versione 1600\u00a0cm\u00b3, fu tra le protagoniste delle competizioni di rally sul finire degli anni sessanta e nei primi anni settanta. Il debutto avviene al Tour de Corse del 1965, pochi mesi dopo la sua presentazione al Salone dell'automobile di Torino.\nNel campionato del mondo rally ottenne solamente un 3\u00ba posto (al Safari Rally del 1974 con Sandro Munari), ma la Fulvia Coup\u00e9 aveva consumato i suoi successi negli anni precedenti, conquistando anche un \"mondiale marche\" nel 1972, che gi\u00e0 dall'anno successivo sarebbe diventato l'attuale campionato del mondo costruttori.\nPalmar\u00e8s.\nPodi nel mondiale rally.\nNella tabella sono considerati anche i risultati degli anni 1970-1972 quando ancora il Campionato del mondo rally era il Campionato internazionale costruttori."}
{"id": "3784753", "revid": "125946669", "url": "https://it.wikipedia.org/wiki?curid=3784753", "title": "Hawaiian Eye", "text": "Hawaiian Eye \u00e8 una serie televisiva statunitense in 134 episodi trasmessi per la prima volta nel corso di 4 stagioni dal 1959 al 1963.\nTrama.\nL'nvestigatore privato Tracey Steele e il suo partner hawaiano Tom Lopaka gestiscono la Hawaiian Eye, un'agenzia di investigazione e di sicurezza con sede a Honolulu, alle Hawaii. Il loro principale cliente \u00e8 l'Hawaiian Village Hotel, che in cambio dei servizi di sicurezza, fornisce una sede all'agenzia nel lussuoso parco privato dell'hotel. I due indagano sui casi che vengono loro proposti e proteggono i clienti anche con l'aiuto della fotografa Cricket Blake, che tra l'altro canta al piano bar dell'hotel, e un tassista suonatore di ukulele, Kim Quisado, che ha \"parenti\" e conoscenze in tutte le isole. L'ingegnere trasformatosi in detective Greg McKenzie entra a far parte dell'agenzia in seguito come partner a pieno titolo, mentre il direttore dell'hotel Philip Barton d\u00e0 una mano dopo la partenza di Tracey Steele.\nProduzione.\nLa serie fu prodotta da Warner Bros. Television e girata negli studios della Warner Brothers a Burbank in California. Il titolo di lavorazione fu \"Diamond Head\".\n\"Hawaiian Eye\" \u00e8 stata una delle serie poliziesche frutto della collaborazione tra la ABC e la Warner Brothers Television dell'epoca. Tra queste vi sono \"77 Sunset Strip\", \"Bourbon Street Beat\" e \"Surfside 6\". Tutte erano girate negli studios della Warner Brothers a Los Angeles. Anche se le serie non sono spin-off in senso tradizionale, \"77 Sunset Strip\" fu la prima in questa catena di serie poliziesche ambientate in localit\u00e0 atipiche per le produzioni televisive del periodo. \"Hawaiian Eye\" dur\u00f2 quattro stagioni.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1959 al 1963 sulla rete televisiva ABC.\nAlcune delle uscite internazionali sono state:"}
{"id": "3784764", "revid": "124123", "url": "https://it.wikipedia.org/wiki?curid=3784764", "title": "James M. McPherson", "text": "Biografia.\nNato a Valley City, nello stato statunitense del Dakota del Nord, figlio di James Munro e Mirium (Osborn) McPherson. Studi\u00f2 al St. Peter High School e ottenne una Bachelor of Arts al Gustavus Adolphus College nel 1858 e il suo Ph.D. al Johns Hopkins University nel 1963.\nSpos\u00f2 Patricia Rosche da cui ebbe una figlia, Joanna Erika.\nNel 1989 venne premiato con il premio Pulitzer per la storia per \"Battle Cry of Freedom: The Civil War Era\""}
{"id": "3784768", "revid": "1305772", "url": "https://it.wikipedia.org/wiki?curid=3784768", "title": "Stedman", "text": "Per Stedman si pu\u00f2 intendere:"}
{"id": "3784777", "revid": "6923", "url": "https://it.wikipedia.org/wiki?curid=3784777", "title": "Gran Premio motociclistico del Belgio 1973", "text": "Il Gran Premio motociclistico del Belgio fu l'ottavo appuntamento del motomondiale 1973.\nSi svolse il 1\u00ba luglio 1973 sul Circuito di Spa-Francorchamps. Corsero tutte le classi meno la 350. La gara rischi\u00f2 di non svolgersi per una protesta dei piloti, rientrata dopo la posa di numerose balle di paglia.\nGiacomo Agostini ritorn\u00f2 alla vittoria in 500, che gli mancava da quasi un anno.\nPrima vittoria in 250 per Teuvo L\u00e4nsivuori. L'italo-belga Oronzo Memola, terzo al traguardo, fu squalificato per essersi rifiutato di far verificare la cilindrata della sua moto (Paolo Pileri lo aveva accusato di aver corso con una 350).\nIn 125 \u00c1ngel Nieto, partito in pole, fu battuto da Jos Schurgers, in sella ad una Bridgestone da lui stesso costruita partendo da un modello stradale.\nAgevoli vittorie per Jan de Vries in 50 e per Klaus Enders nei sidecar."}
{"id": "3784779", "revid": "4175", "url": "https://it.wikipedia.org/wiki?curid=3784779", "title": "Patinoire des Vernets", "text": "La Patinoire des Vernets, nota anche con il nome di Les Vernets, \u00e8 lo stadio del ghiaccio della citt\u00e0 di Ginevra, in Svizzera. Ospita le partite casalinghe della squadra locale, il Gen\u00e8ve-Servette Hockey Club, militante in Lega Nazionale A.\nLo stadio sorge nel quartiere omonimo della citt\u00e0. Nel 1961 insieme alla Patinoire di Montchoisi di Losanna ospit\u00f2 le partite del Campionato mondiale di hockey su ghiaccio. Nel corso dei lavori di ristrutturazione, iniziati nel 2009, la capienza totale dell'impianto fu portata da 6.400 a 7.382 spettatori."}
{"id": "3784780", "revid": "263989", "url": "https://it.wikipedia.org/wiki?curid=3784780", "title": "Patinoire Les Vernets", "text": ""}
{"id": "3784800", "revid": "3115", "url": "https://it.wikipedia.org/wiki?curid=3784800", "title": "Barcollo", "text": "Barcollo \u00e8 un singolo dei Litfiba, secondo estratto dall'album live \"Stato libero di Litfiba\", e secondo brano scritto dai Litfiba dopo la reunion del 2009.\n\u00c8 stato tratto un video musicale con la regia di Graziano Staino ispirato al film \"L'angelo sterminatore\" di Luis Bu\u00f1uel.\nIl brano \u00e8 stato inserito nella raccolta \"Wind Music Awards 2011\"."}
{"id": "3784801", "revid": "1442080", "url": "https://it.wikipedia.org/wiki?curid=3784801", "title": "Copa Ericsson Brazil 1990 - Singolare", "text": "Il tabellone singolare del Aberto de S\u00e3o Paulo 1 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Miguel Nido (tds n. 5). In finale ha sconfitto C\u00e1ssio Motta (tds n. 1) con il punteggio di 6-3, 6-4."}
{"id": "3784805", "revid": "599013", "url": "https://it.wikipedia.org/wiki?curid=3784805", "title": "Ilona Kov\u00e1cs", "text": ""}
{"id": "3784806", "revid": "287204", "url": "https://it.wikipedia.org/wiki?curid=3784806", "title": "Ilona Kovacs", "text": ""}
{"id": "3784807", "revid": "1143375", "url": "https://it.wikipedia.org/wiki?curid=3784807", "title": "Peter Deming", "text": "Attivo principalmente nel campo della commedia hollywoodiana, come in \"Balle spaziali 2 - La vendetta\" (1989), \"Palle in canna\" (1993) e la serie di film di \"Austin Powers\", ha per\u00f2 espresso le sue maggiori potenzialit\u00e0 nei film drammatici o dell'orrore, curando per David Lynch la fotografia di \"Strade perdute\" (1997), \"Mulholland Drive\" (2001) e del \"revival\" di \"Twin Peaks\" (2017), per Wes Craven quella di tre episodi della serie di film di \"Scream\" e ricreando una \u00abmemorabile\u00bb Londra vittoriana ne \"La vera storia di Jack lo squartatore - From Hell\" (2001), definito da Stefano Masi nel suo \"Dizionario mondiale dei direttori della fotografia\" \u00abuno degli esiti fotografici pi\u00f9 alti del cinema dei primi anni duemila [...] grazie ad un miracoloso equilibrio fra effetti ottici tradizionali e processi digitali moderni\u00bb."}
{"id": "3784808", "revid": "447535", "url": "https://it.wikipedia.org/wiki?curid=3784808", "title": "Terzi di Sant'Agata", "text": ""}
{"id": "3784809", "revid": "131358", "url": "https://it.wikipedia.org/wiki?curid=3784809", "title": "Vahyt Orazsahedov", "text": ""}
{"id": "3784811", "revid": "1005847", "url": "https://it.wikipedia.org/wiki?curid=3784811", "title": "Elezioni comunali a Palermo", "text": ""}
{"id": "3784815", "revid": "599013", "url": "https://it.wikipedia.org/wiki?curid=3784815", "title": "Ilona L\u0151rincz", "text": ""}
{"id": "3784816", "revid": "484362", "url": "https://it.wikipedia.org/wiki?curid=3784816", "title": "Edmund Clarence Stedman", "text": "Biografia.\nStedman frequent\u00f2 l'universit\u00e0 di Yale, ma non complet\u00f2 gli studi perch\u00e9 fu espulso dopo un biennio. Si rec\u00f2 a New York dove divenne giornalista per i quotidiani \"Tribune\" e \"World\"; per quest'ultimo fu inviato nelle zone di operazione durante la Guerra di secessione americana. Divenne successivamente proprietario di giornale e un agente di cambio; tuttavia non interruppe mai l'attivit\u00e0 letteraria.\nEsord\u00ec in letteratura nel 1959 con un poemetto satirico di 218 versi (\"The Diamond Wedding\", Le nozze di diamante), a cui seguirono alcune raccolte di versi (\"Poems, Lyrical and Idyllic\", Poesie liriche e idilli) che attualmente tuttavia sono giudicate di valore modesto. Molto pi\u00f9 importante appare l'attivit\u00e0 di critico letterario, se non altro perch\u00e9 Stedman contribu\u00ec a divulgare la conoscenza dei poeti americani contemporanei (\"Victorian poets\", \"Poets of America\"). Fu infine curatore dell'opera di Edgar Allan Poe e di Walter Savage Landor."}
{"id": "3784817", "revid": "300067", "url": "https://it.wikipedia.org/wiki?curid=3784817", "title": "Ilona Winter", "text": ""}
{"id": "3784818", "revid": "287204", "url": "https://it.wikipedia.org/wiki?curid=3784818", "title": "Ilona Lorincz", "text": ""}
{"id": "3784820", "revid": "729019", "url": "https://it.wikipedia.org/wiki?curid=3784820", "title": "Stazione di Los Angeles Union", "text": "La stazione di Los Angeles Union (in inglese \"Los Angeles Union Station\", anche conosciuta come LAUS o LAUPT) \u00e8 la principale stazione ferroviaria di Los Angeles, negli Stati Uniti.\nSituata nell'angolo nord-est di Downtown, la stazione \u00e8 servita dalle compagnie ferroviarie Amtrak, Amtrak California e Metrolink; serve inoltre tre linee di metropolitana: la Red Line, la Purple Line e la Gold Line.\nInaugurata nel maggio 1939 - fu l'ultima delle grandi stazioni costruite negli Stati Uniti - unisce diversi stili in un eclettismo tipico dell'epoca e di molte architetture losangeline: streamline moderno, revival missionario, art d\u00e9co, revival coloniale olandese.\nUnion Station nella cultura di massa.\nDiversi film hanno utilizzato come scenografia gli ambienti lussuosi e antichi della stazione:"}
{"id": "3784823", "revid": "110157", "url": "https://it.wikipedia.org/wiki?curid=3784823", "title": "Orientale (distretto di Mosca)", "text": "Il distretto amministrativo orientale, , \u00e8 uno dei 12 distretti amministrativi in cui \u00e8 suddivisa la citt\u00e0 di Mosca. Fino al 2012, \u00e8 stato il pi\u00f9 esteso dei distretti - occupava il 14,3% della superficie della citt\u00e0 - ed il secondo per popolazione residente.\n\u00c8 servito dalle linee di metropolitana Sokol'ni\u010deskaja, Arbatsko-Pokrovskaja e Kalininskaja, nonch\u00e9 parzialmente dalla stazione di Vychino.\nViene suddiviso in 16 quartieri:"}
{"id": "3784826", "revid": "300067", "url": "https://it.wikipedia.org/wiki?curid=3784826", "title": "Ilona L\u0151rinczn\u00e9", "text": ""}
{"id": "3784827", "revid": "300067", "url": "https://it.wikipedia.org/wiki?curid=3784827", "title": "Ilona Lorinczne", "text": ""}
{"id": "3784831", "revid": "131358", "url": "https://it.wikipedia.org/wiki?curid=3784831", "title": "Erlangen-H\u00f6chstadt", "text": ""}
{"id": "3784835", "revid": "131358", "url": "https://it.wikipedia.org/wiki?curid=3784835", "title": "Archeologia industriale in Provincia di Varese", "text": ""}
{"id": "3784836", "revid": "131358", "url": "https://it.wikipedia.org/wiki?curid=3784836", "title": "Gran Premio di Australia 2012", "text": ""}
{"id": "3784839", "revid": "173617", "url": "https://it.wikipedia.org/wiki?curid=3784839", "title": "Carteggio Mussolini-Churchill", "text": ""}
{"id": "3784844", "revid": "729019", "url": "https://it.wikipedia.org/wiki?curid=3784844", "title": "Nicolae R\u0103descu", "text": "Fu l'ultimo primo ministro del Regno di Romania prima della presa di potere da parte del Partito Comunista Rumeno.\nBiografia.\nNegli anni trenta fu un sostenitore del Partito dei Crociati rumeni, movimento distaccatosi dalla Guardia di Ferro dallo scarso seguito e confluito successivamente nel Partito Nazionale Liberale.\nNel 1942 scrisse una lettera all'ambasciatore tedesco a Bucarest, Manfred von Killinger, per criticare l'ingerenza tedesca negli affari interni rumeni e fu internato nel campo di prigionia a T\u00e2rgu Jiu. Dopo il 23 agosto 1944 fu liberato e nominato Capo delle Forze Armate Rumene.\nDivenne Primo ministro il 7 dicembre 1944 e cerc\u00f2 di impostare una politica anti-comunista sul modello greco di Ge\u014drgios Papandreou. Alla fine di febbraio 1945, il Partito Comunista con i suoi alleati chiesero le sue dimissioni, che vennero rassegnate a seguito delle pressioni da parte dell'Unione Sovietica che minacci\u00f2 di non riconsegnare la Transilvania alla Romania. Venne cos\u00ec sostituito da Petru Groza, gi\u00e0 ministro nel suo governo.\nPerseguitato dal nuovo regime, trov\u00f2 rifugio presso l'ambasciata britannica di Bucarest e si trasfer\u00ec negli Stati Uniti d'America dove, insieme ad altri rifugiati politici, fond\u00f2 il Comitato Nazionale Rumeno, una sorta di governo in esilio che venne in seguito sciolto nel 1972 e che non trov\u00f2 adeguato supporto da parte delle nazioni occidentali. Mor\u00ec a New York nel 1953 e nel 2000, il Primo ministro Mugur Is\u0103rescu ne fece trasferire le spoglie nel cimitero di Bellu."}
{"id": "3784846", "revid": "599013", "url": "https://it.wikipedia.org/wiki?curid=3784846", "title": "Judit Medgyesi", "text": "Carriera.\nCon l' ha disputato i Giochi olimpici di Mosca 1980 e quattro edizioni dei Campionati europei (1978, 1980, 1981, 1983)."}
{"id": "3784853", "revid": "18323", "url": "https://it.wikipedia.org/wiki?curid=3784853", "title": "The Americans (serie televisiva 1961)", "text": "The Americans \u00e8 una serie televisiva statunitense in 17 episodi trasmessi per la prima volta nel corso di una sola stagione nel 1961. La serie \u00e8 incentrata sulla guerra civile americana vista attraverso gli occhi di due fratelli opposti tra le due fazioni del conflitto.\nLa serie \u00e8 stata ispirata dal romanzo di James Warner Bellah del 1953 \"The Valiant Virginians\" serializzato nel \"Saturday Evening Post\" con il titolo di \"Tales of the Valorous Virginians\" dal 9 maggio 1953 al 10 giugno 1954.\nTrama.\nVirginia, 1861. Ben e Jeff Canfield sono fratelli che si trovano opposti nel corso della guerra civile americana: Ben \u00e8 integrato nelle forze dell'Unione, il fratello minore Jeff in quelle della Confederazione.\nProduzione.\nLa serie fu prodotta da National Broadcasting Company e girata negli studios della Metro-Goldwyn-Mayer a Culver City in California.\nBen Canfield fu interpretato da Darryl Hickman, Jeff Canfield da Richard Davalos; i due furono gli unici due attori apparsi in ogni episodio della serie. Tra le guest star: Jack Lord, Michael Rennie, Nina Foch, Lee Marvin, Dan O'Herlihy, Robert Culp, James Franciscus, Jack Elam, Susan Oliver, Brian Keith, Ray Walston, Lloyd Bochner, Dick York, Jackie Coogan, L.Q. Jones, Carroll O'Connor, e Robert Redford. La colonna sonora fu opera di Bernard Herrmann e Hugo Friedhofer. Henry Steele Commager fu il consulente storico.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti nel 1961 sulla rete televisiva NBC. \nFu prodotta, distribuita e trasmessa come parte della commemorazione del centenario della Guerra Civile. Fu trasmessa come sostituzione a met\u00e0 stagione della serie \"Avventure lungo il fiume\"."}
{"id": "3784859", "revid": "92723", "url": "https://it.wikipedia.org/wiki?curid=3784859", "title": "Mission (stile)", "text": "Lo stile Mission o Mission Revival, in italiano \"Revival missionario\", fu un movimento architettonico americano che inizi\u00f2 alla fine del XIX secolo come ripresa e reinterpretazione dello stile coloniale delle missioni spagnole del XVIII secolo nella California spagnola.\nEbbe il momento di maggior popolarit\u00e0 tra il 1890 e il 1915 e si espresse in numerose strutture residenziali, commerciali e istituzionali, in particolar modo nelle scuole e nell'architettura ferroviaria (stazioni e depositi).\nLo stile conflu\u00ec nel pi\u00f9 articolato movimento architettonico neocoloniale ispanico, stabilito nell'esposizione Panama-California del 1915.\nCaratteristiche.\nLo stile riprende alcune caratteristiche presenti nelle missioni spagnole, come ad esempio la presenza di un cortile interno, le finestre piccole, le lunghe arcate esterne."}
{"id": "3784863", "revid": "599013", "url": "https://it.wikipedia.org/wiki?curid=3784863", "title": "Gy\u00f6rgyi Vertetics", "text": "Carriera.\nCon l' ha disputato i Giochi olimpici di Mosca 1980."}
{"id": "3784866", "revid": "300067", "url": "https://it.wikipedia.org/wiki?curid=3784866", "title": "Gy\u00f6rgyi Horv\u00e1th", "text": ""}
{"id": "3784867", "revid": "287204", "url": "https://it.wikipedia.org/wiki?curid=3784867", "title": "Gyorgyi Horvath", "text": ""}
{"id": "3784868", "revid": "287204", "url": "https://it.wikipedia.org/wiki?curid=3784868", "title": "Gyorgyi Vertetics", "text": ""}
{"id": "3784870", "revid": "585241", "url": "https://it.wikipedia.org/wiki?curid=3784870", "title": "Bethe - Bloch", "text": ""}
{"id": "3784871", "revid": "339392", "url": "https://it.wikipedia.org/wiki?curid=3784871", "title": "Digen\u00eds Akr\u00edtas M\u00f3rphou", "text": ""}
{"id": "3784872", "revid": "428624", "url": "https://it.wikipedia.org/wiki?curid=3784872", "title": "Samsung (System on Chip)", "text": ""}
{"id": "3784881", "revid": "1494169", "url": "https://it.wikipedia.org/wiki?curid=3784881", "title": "Bessarabia (disambigua)", "text": ""}
{"id": "3784884", "revid": "339392", "url": "https://it.wikipedia.org/wiki?curid=3784884", "title": "Luoghi comuni", "text": ""}
{"id": "3784885", "revid": "212348", "url": "https://it.wikipedia.org/wiki?curid=3784885", "title": "Repubblica Moldava", "text": ""}
{"id": "3784886", "revid": "131358", "url": "https://it.wikipedia.org/wiki?curid=3784886", "title": "Arthur Voskanyan", "text": ""}
{"id": "3784887", "revid": "599013", "url": "https://it.wikipedia.org/wiki?curid=3784887", "title": "Erzs\u00e9bet Szentesi", "text": ""}
{"id": "3784889", "revid": "300067", "url": "https://it.wikipedia.org/wiki?curid=3784889", "title": "Erzs\u00e9bet L\u00e1szl\u00f3", "text": ""}
{"id": "3784890", "revid": "300067", "url": "https://it.wikipedia.org/wiki?curid=3784890", "title": "Erzsebet Laszlo", "text": ""}
{"id": "3784891", "revid": "287204", "url": "https://it.wikipedia.org/wiki?curid=3784891", "title": "Erzsebet Szentesi", "text": ""}
{"id": "3784894", "revid": "120764734", "url": "https://it.wikipedia.org/wiki?curid=3784894", "title": "Antonio Visone", "text": "Carriera.\nArredatore e scenografo, Antonio Visone ha lavorato con molti registi, ma a partire dagli inizi degli anni settanta ha collaborato in particolare con Marino Girolami e Mariano Laurenti, curando i set di molti dei loro film."}
{"id": "3784904", "revid": "123086964", "url": "https://it.wikipedia.org/wiki?curid=3784904", "title": "Governatorato della Bessarabia", "text": "La Gubernija della Bessarabia ( \"Bessarabskaja gubernija\", dal 1812 al 1873 chiamata \"Bessarabskaja oblast\") \u00e8 stata un governatorato dell'Impero Russo tra il 1812 ed il 1917. Corrisponde approssimativamente all'attuale Moldavia.\nPrima della guerra russo-turca (1806-1812) il territorio tra i fiumi Prut e Nistro faceva parte del Principato di Moldavia, stato vassallo dell'Impero Ottomano. In seguito alla guerra, con il trattato di Bucarest, la Bessarabia fu ceduta all'Impero russo.\nNel contesto della rivoluzione russa di febbraio 1917 il territorio si proclam\u00f2 indipendente formando la Repubblica Democratica di Moldavia."}
{"id": "3784908", "revid": "28592", "url": "https://it.wikipedia.org/wiki?curid=3784908", "title": "Governatorato di Bessarabia", "text": ""}
{"id": "3784917", "revid": "729019", "url": "https://it.wikipedia.org/wiki?curid=3784917", "title": "Conquista romana della Gallia Cisalpina", "text": "Con l'espressione conquista della Gallia cisalpina si indica la campagna di sottomissione dei popoli delle regioni che oggi formano l'attuale pianura padana occidentale, iniziata negli ultimi decenni del III secolo a.C., fino alla formazione della provincia romana fra la fine del II e l'inizio del I secolo a.C.\nContesto storico.\nNel 332 a.C. tra Roma e i Senoni della Cisalpina fu stipulato un trattato di pace che, a quanto sembra, garant\u00ec un interludio di pace durato circa trent'anni. Quasi quarant'anni pi\u00f9 tardi, nel 295 a.C., nell'ambito della terza guerra sannitica, i galli Senoni dell'Italia Settentrionale si allearono con gli Umbri, gli Etruschi e i Sanniti contro Roma. La coalizione, inizialmente vincitrice (con la presa di Arezzo), venne in seguito sconfitta dai Romani nella battaglia del Sentino. E cos\u00ec nell'ambito della terza guerra sannitica, i Senoni seguirono le sorti della coalizione italica-etrusco-sannita con cui si erano alleati: insieme a essi furono sconfitti nella battaglia del Sentino, che permise a Roma l'istituzione dell\"'Ager Gallicus\" e la fondazione della colonia di Sena Gallica, che ancora conserva, nel moderno toponimo di Senigallia, la duplice memoria dell'etnonimo e dell'origine di quel popolo celtico. Nel 283 a.C., si concludeva questa prima fase, dove Roma riusciva a occupare tutti i territori a sud degli Appennini, battendo ancora i Senoni nella battaglia del lago Vadimone, combattuta contro una coalizione celto-etrusca.\nNel 249 a.C. i Boi chiamarono in soccorso i Galli transalpini, innescando una nuova crisi che si concluder\u00e0 nel 225 a.C., l'anno in cui si registra l'ultima invasione gallica dell'Italia. Quell'anno, infatti, cinquantamila fanti e venticinquemila cavalieri Celti varcarono le Alpi in aiuto dei Galli cisalpini (si trattava di una coalizione di Insubri, Boi e Gesati), e se prima riuscirono a battere i Romani presso Fiesole, vennero poi sconfitti e massacrati dalle armate romane nella battaglia di Talamone (a nord di Orbetello), spianando cos\u00ec a Roma la strada per la conquista del nord.\nFasi della guerra di conquista.\nLe guerre tra Romani e Insubri del 223 e del 222 a.C..\nCon la battaglia di Talamone del 225 a.C. il pericolo gallico era arrivato ancora una volta vicino all'Urbe, a questo proposito nel 223 a.C. venne organizzata una spedizione militare con a capo entrambi i consoli in carica, Publio Furio Filo e Gaio Flaminio Nepote, alla testa di circa 40.000 uomini. I consoli partirono da \"Genua\" e passarono le Alpi Marittime dalla valle dello Scrivia. Il piano di guerra prevedeva un'azione combinata con gli alleati Cenomani e per questo motivo oltrepassarono il Po probabilmente nei pressi di Castelnuovo Bocca d'Adda o vicino alla successiva colonia di Cremona subendo degli attacchi da parte degli Insubri durante la fase di attraversamento. I consoli decisero quindi di raggrupparsi con gli alleati Cenomani a Est del fiume Oglio, forse nella stessa \"Brixia\". Dopo queste fasi iniziali ebbe inizio l'invasione, l'attraversamento dell'Oglio a Soncino scosse gli Insubri, i quali raccolsero un grande esercito per dare battaglia in campo aperto, il luogo si trovava sulla sponda destra dell'Adda. I Romani stessi, non fidandosi dei propri alleati gallici, rimandarono i guerrieri cenomani sulla sponda sinistra del fiume e tagliarono i ponti, restando per\u00f2 cos\u00ec in grave inferiorit\u00e0 numerica. L'esperienza appresa dalle precedenti battaglie contro i Galli e la formazione a scacchiera non fecero passare l'impeto di sfondamento insubre, a questo punto la battaglia si trasform\u00f2 in un massacro di Galli, la vittoria dei due consoli risult\u00f2 cos\u00ec netta.\nL'armata viene per\u00f2 ritirata dal Senato di Roma per irregolarit\u00e0 sorte nell'elezione dei consoli, la campagna fu quindi vittoriosa ma lo stato di guerra non fin\u00ec. Gli Insubri, dopo la sconfitta chiesero la firma di una pace, il Senato invece riprese le ostilit\u00e0. Nel 222 a.C. i due consoli dell'anno, Marco Claudio Marcello e Gneo Cornelio Scipione Calvo, mossero contro gli insubri attraverso il percorso seguito l'anno prima. L'attraversamento del Po avvenne probabilmente presso la futura Piacenza, i consoli posero quindi l'assedio all\"'oppidum\" di \"Acerrae,\" vero caposaldo degli Insubri, i quali per tagliare le vie di fuga dei romani attaccarono il \"praesidium\" di \"Clastidium.\" Il console Marcello si stacc\u00f2 dall'assedio di \"Acerrae\" e a marce forzate giunse a \"Clastidium\". I Galli dettero battaglia ancora in campo aperto e nonostante un esercito Romano composto per lo pi\u00f9 da cavalieri vennero accerchiati e sconfitti.\nAd \"Acerrae\" intanto Scipione mise messo in fuga i Galli verso \"Mediolanum\", dopo il ricongiungimento dei due consoli e la notizia della sconfitta del loro comandante, gli insubri abbandonarono \"Mediolanum\" stessa lasciando campo libero al saccheggio romano.\nDopo questa sconfitta gli Insubri consegnarono la loro sovranit\u00e0 ai Romani in cambio della sopravvivenza con la formula della \"deditio in fidem populi Romani\". \nPer consolidare il proprio dominio Roma cre\u00f2 le colonie di Placentia, nel territorio dei Boi, e Cremona in quello degli Insubri. I Galli dell'Italia Settentrionale si ribelleranno nuovamente in seguito alla discesa di Annibale. Come alleati del condottiero cartaginese furono fondamentali per le sue vittorie al Trasimeno (217 a.C.) e a Canne (216 a.C.). I Boi riuscirono, inoltre, a battere i Romani nell'agguato della Selva Litana. Dopo la sconfitta di Annibale a Zama (202 a.C.), vennero definitivamente sottomessi da Roma, quando i romani risultarono vittoriosi nella battaglia di Cremona, nel 200 a.C., e in quella di Mutina (Modena), nel 194 a.C.. Si compiva, con la sottomissione dei Boi, la conquista della Cisalpina: pochi decenni dopo, lo storico greco Polibio poteva gi\u00e0 personalmente testimoniare la rarefazione dei Celti in pianura padana, espulsi dalla regione o confinati in alcune limitate aree subalpine.\nL'avanzata continu\u00f2 anche nella parte nord-orientale con la fondazione della colonia romana di Aquileia nel 181 a.C., come ci raccontano gli autori antichi, nel territorio degli antichi Carni:\nSi trattava di una colonia di diritto latino, con la funzione prioritaria di sbarrare la strada alle popolazioni limitrofe di Carni e Istri, che minacciavano i confini orientali dei possedimenti romani in Italia. La citt\u00e0 dapprima crebbe quale avamposto militare in vista delle future campagne contro Istri e Carni, pi\u00f9 tardi quale \"quartier generale\" in vista di un'espansione romana verso il Danubio. I primi coloni furono 3.000 veterani. seguiti dalle rispettive famiglie provenienti dal Sannio, per un totale di circa 20.000 persone, a cui fecero seguito dei gruppi di Veneti; pi\u00f9 tardi, nel 169 a.C., si aggiunsero altre 1.500 famiglie.\nCronologia delle guerre.\nQui di seguito trovate una lista di comandanti e azioni militari nei territori della Gallia cisalpina:\nConseguenze: i territori sono trasformati in provincia romana.\nNon \u00e8 dato sapere il momento in cui venne dedotta la provincia romana della Gallia Cisalpina. La storiografia moderna oscilla fra la fine del II secolo a.C. e l'et\u00e0 sillana. Vero \u00e8 che all'89 a.C. risale la legge di Pompeo Strabone (\"Lex Pompeia de Gallia Citeriore\") che confer\u00ec alla citt\u00e0 di \"Mediolanum\", e ad altre, la dignit\u00e0 di colonia latina. Nel dicembre del 49 a.C. Cesare con la Lex Roscia concesse la cittadinanza romana agli abitanti della provincia e nel 42 a.C. venne abolita la provincia, facendo della Gallia Cisalpina parte integrante dell'Italia romana."}
{"id": "3784918", "revid": "6923", "url": "https://it.wikipedia.org/wiki?curid=3784918", "title": "Norm Dicks", "text": "Biografia.\nAllievo dell'Universit\u00e0 di Washington, Dicks si laure\u00f2 in legge e divenne consulente legale per politici di spicco.\nNel 1976, dopo essere entrato nel Partito Democratico, Dicks riusc\u00ec ad ottenere un seggio alla Camera dei Rappresentanti. Fu rieletto altre diciassette volte, anche nel 1994 e nel 2010, quando il Partito Repubblicano riusc\u00ec ad ottenere un'ampia maggioranza al Congresso. Nel 2012 annunci\u00f2 il suo ritiro e lasci\u00f2 la Camera dopo trentasei anni.\nDicks \u00e8 un moderato ed \u00e8 stato membro della New Democrat Coalition. Nel 2003 \u00e8 stato fra gli 81 democratici favorevoli all'invasione dell'Iraq."}
{"id": "3784923", "revid": "287204", "url": "https://it.wikipedia.org/wiki?curid=3784923", "title": "Hersony Canelon", "text": ""}
{"id": "3784928", "revid": "124123", "url": "https://it.wikipedia.org/wiki?curid=3784928", "title": "Carlos Ramos (giudice di tennis)", "text": " \u00c8 uno dei giudici di sedia ad avere ottenuto il certificato \"Gold\", la massima certificazione possibile, dall'International Tennis Federation.\nBiografia.\nIn carriera ha partecipato a tutti i tornei del Grande Slam, riuscendo ad arbitrare la finale del singolare maschile in tutti e quattro i tornei dello Slam.\nLa prima finale da giudice di sedia \u00e8 stato il singolare maschile agli Australian Open 2005, allo Slam successivo il Roland Garros 2005 arbitra invece la finale del singolare femminile.\nSolo nel 2007 torna ad arbitrare una finale importante, al Torneo di Wimbledon 2007 infatti arbitra la finale tra Roger Federer e Rafael Nadal.\nIl 2008 lo vede protagonista di ben tre finali dello Slam, comincia in Australia (per la seconda volta) con la finale tra Novak \u0110okovi\u0107 e Jo-Wilfried Tsonga, quattro mesi dopo arbitra la sua seconda finale del Roland Garros, ma la prima di singolare maschile, trovandosi ancora in campo Roger Federer e Rafael Nadal.\nA Wimbledon arriva la terza finale consecutiva, questa volta nel femminile dove arbitra il match tra le Sorelle Williams, vinto poi da Venus.\nTorna in campo nel 2011, agli US Open infatti arbitra la finale \u0110okovi\u0107-Nadal e completa cos\u00ec il suo Grande Slam.\nHa partecipato come giudice di sedia anche a march di Coppa Davis, tra cui la finale tra Spagna e Argentina nel 2011, di Fed Cup oltre che ai Giochi Olimpici\nAi Giochi Olimpici di Londra 2012 ha fatto da giudice di sedia per la finale del singolare maschile tra Roger Federer e Andy Murray, completando cos\u00ec un suo \"Career golden slam\".\nArbitra il match tra Naomi \u014csaka e Serena Williams nella finale agli US Open 2018. Ramos, dopo aver dato due \"warnings\" alla Williams (per \"coaching\" e per \"racquet abuse\"), le assegna un \"penalty game\" da regolamento al terzo \"warning\" per un \"verbal abuse\" in quanto Serena lo accusa di essere un ladro, \"thief\" in inglese. In preda ad una crisi di nervi, risponde al giudice: \"Non ho mai rubato in vita mia, sono una mamma, ho una bambina e tu mi derubi. Ogni volta \u00e8 la stessa storia. Lo fai perch\u00e9 sono una donna? Ti devi scusare con me!\". Il match si trasforma in un vero e proprio dramma."}
{"id": "3784935", "revid": "767487", "url": "https://it.wikipedia.org/wiki?curid=3784935", "title": "Irish Cup 2011-2012", "text": "La Irish Cup 2011-2012 (detta anche \"JJB Sports Irish Cup\" per motivi di sponsorizzazione) \u00e8 stata la 132\u00aa edizione del torneo. La competizione \u00e8 iniziata il 17 settembre 2011 ed \u00e8 terminata il 5 maggio 2012. Il Linfield ha vinto il trofeo per la 42\u00aa volta, battendo in finale i Crusaders. Questi ultimi sono stati ammessi al primo turno di qualificazione della UEFA Europa League 2012-2013, dato che il Linfield ha vinto anche la IFA Premiership 2011-2012.\nQuarto turno.\nLe partite si sono giocate tra il 10 dicembre 2011 e il 7 gennaio 2012.\nQuinto turno.\nLe partite si sono giocate il 14 gennaio 2011, i replay il 24 gennaio.\nOttavi di finale.\nLe partite si sono giocate il 10 e l'11 febbraio 2012, il replay si \u00e8 giocato il 20 febbraio.\nQuarti di finale.\nLe partite si sono giocate il 3 marzo 2012.\nSemifinali.\nLe partite si sono giocate il 31 marzo e il 14 aprile 2012."}
{"id": "3784937", "revid": "486946", "url": "https://it.wikipedia.org/wiki?curid=3784937", "title": "Bessarabia storica", "text": ""}
{"id": "3784938", "revid": "599013", "url": "https://it.wikipedia.org/wiki?curid=3784938", "title": "David Cross (calciatore)", "text": "Assieme a John Byrne, \u00e8 primatista di reti (6) col West Ham nelle competizioni calcistiche europee.\nCarriera.\nIl 9 dicembre 1977 si trasferisce dal West Bromwich al West Ham per 180.000 sterline."}
{"id": "3784939", "revid": "1573940", "url": "https://it.wikipedia.org/wiki?curid=3784939", "title": "Convento di Loreto", "text": "Il convento di Loreto \u00e8 il santuario pi\u00f9 importante della citt\u00e0 di Praga e si trova nel quartiere Hrad\u010dany.\nStoria e descrizione.\nFu fondato da santaCaterina Benigna di Lobkowicz, nobildonna ceca, che voleva far conoscere la leggenda della Santa Casa; ma anche Ferdinando II d'Asburgo contribu\u00ec al progetto appartenente all'architetto italiano Giovanni Battista Orsi, poich\u00e9 faceva parte della sua strategia per riportare il paese al cattolicesimo. Al centro del complesso vi \u00e8 una copia della famosa Santa Casa, che, nel periodo tra il 1634 e il 1664, fu circondata da chiostri e da sette cappelle, di cui quella orientale divenne la chiesa della Nativit\u00e0; in quest'ultima, lungo le pareti, affrescate nel Settecento, si allineano macabre reliquie, tra cui scheletri con maschere di cera sul volto. La cappella della Santa Casa \u00e8 decorata con stucchi e rilievi che ritraggono i profeti e scene della vita della Vergine, opera di artisti italiani, ad imitazione delle realizzazioni originali operate nel Santuario lauretano da Donato Bramante, Andrea Sansovino e Antonio da Sangallo il Giovane. La famiglia della Santa fondatrice, i Lobkowicz, era molto devota al culto della Santa Casa di Loreto, tanto da farlo conoscere a tutto il territorio della Boemia e da costruire la loro cripta sotto questa riproduzione della Santa Casa.\nLa facciata verso la piazza fu costruita tra il 1721 e il 1746, di cui la torre campanaria \u00e8 ci\u00f2 che spicca di pi\u00f9, con il suo splendente stile barocco e, al suo interno, un carillon di trenta campane, costruito ad Amsterdam. Davanti a questo e a tutta la facciata, fu posto un recinto con ventisei statue di angeli creato intorno all'anno 1725. All'interno del corridoio della facciata, si trova la camera dei gioielli del Loreto, che fu progettata secondo il modello del Loreto italiano. La collezione esposta si compone principalmente di numerosi calici, candelabri, rilievi, catene, anelli, cibari, statuette, lampadari, quadri, croci, monete e tanti altri oggetti in argento, oro e pietre preziose realizzati tra Seicento e Settecento. In particolare sono da menzionare l\u2019\"ostensorio di Lobkowitz\" del 1673 in un mosaico d'oro e coralli che rimandano alle commistioni di \"naturalia\" e \"artificialia\" di Rodolfo II d'Asburgo, nonch\u00e9 il \"Sole di Praga\", ostensorio con seimila diamanti, eseguito nel 1699 a razza in argento dorato, di Fischer von Erlach il Vecchio e ispirato alla raggiera del Bernini nella cattedra di San Pietro."}
{"id": "3784940", "revid": "121811551", "url": "https://it.wikipedia.org/wiki?curid=3784940", "title": "SAMET", "text": "SAMET acronimo di Societ\u00e0 Azionaria Metallurgica \u00e8 stata un'azienda italiana produttrice di elettrodomestici.\nStoria.\nFu fondata nel 1955 a Romano d'Ezzelino (VI) dal Commendatore e Cavaliere del Lavoro Aurelio Adolfo Agnesina, e inizi\u00f2 con la produzione di lavelli inox e forni per cucine, di gamma alta e medio alta. L'impresa ebbe uno sviluppo immediato, con esportazioni verso l'estero e crescita di fatturato, addetti e produttivit\u00e0 nel corso degli anni sessanta.\nFamoso negli anni '70 fu lo slogan pubblicitario \"SAMET - Gioielli in cucina\", che confermava l'azienda come produttore di forni, piani cottura e lavelli inox di qualit\u00e0 e anche con alto contenuto a livello di design e finitura.\nTra il 1977 e il 1978 la SAMET venne colpita da una crisi che la spinse a ridurre il numero di addetti da 450 a poco pi\u00f9 di 200, e successivamente venne posta in amministrazione controllata.\nNel 1986 l'azienda venne rilevata e assorbita dalla \"El.Fi.\", holding finanziaria dei fratelli Luigi e Gianfranco Nocivelli, operazione che consent\u00ec al gruppo finanziario di Verolanuova (BS) l'ingresso nel settore del \"caldo\".\nDopo il fallimento del Gruppo Nocivelli avvenuto nel 2001, che determin\u00f2 anche la chiusura dello stabilimento di Romano, il solo marchio pass\u00f2 prima alla israeliana ElcoBrandt, in seguito alla spagnola Fagor Electrodom\u00e9sticos e, dal 2017 alla OCEAN."}
{"id": "3784949", "revid": "2201979", "url": "https://it.wikipedia.org/wiki?curid=3784949", "title": "Poggio di Rocca", "text": "Il poggio di Rocca \u00e8 il toponimo relativo alla parte pi\u00f9 elevata del colle su cui sorge Montopoli in Val d'Arno. Qui si trovava la rocca dell\u2019antico castello medievale, fino alla sua de-funzionalizzazione in et\u00e0 moderna. Anche allora fu comunque mantenuta la torre presente sulla rocca, dove nell'Ottocento furono collocate nuove campane ed un orologio.\nIn et\u00e0 contemporanea i resti della rocca accolsero il locale parco della rimembranza, fino a che nel 1944 le truppe tedesche in ritirata non minarono e distrussero buona parte della torre.\nAlla fine del XX secolo l'area \u00e8 stata interessata da scavi stratigrafici e sistemata a parco archeologico.\nLa struttura e la storia della rocca.\nSu questo poggio, tra il 1993 e il 1994, sono stati effettuati scavi archeologici che hanno permesso di documentare alcune fasi di frequentazione dell\u2019area comprese tra il XII secolo e i giorni nostri.\nLe indagini hanno messo in luce un tratto di cinta di fortificazione del cassero ed una struttura a pianta rettangolare che per tecnica muraria e per materiali edilizi (bozze e conci di arenaria) possono essere datati almeno al XII secolo e sono per ci\u00f2 attribuibili alla fase originale della fortificazione sommitale.\nLa struttura rettangolare, riutilizzata come cisterna in et\u00e0 moderna, in origine doveva corrispondeva alla chiesetta di San Martino, attestata sulla Rocca almeno nel corso del Duecento.\nL\u2019attuale area di Rocca era infatti la porzione centrale del castello, nato sul crinale della collina, nella quale erano concentrate le strutture di servizio e di difesa, ma anche i locali per le guarnigioni militari ed altro ancora, che per\u00f2 lo scavo non ha riportato in luce, visto che lo spazio conservato \u00e8 verosimilmente poco pi\u00f9 della met\u00e0 dell\u2019originale per problemi di erosione del versante.\nTra fine XIII e primi decenni del XIV secolo, la Rocca fu dotata di un\u2019alta campanaria torre in laterizi. Secondo la tradizione ottocentesca questa doveva essere una torre di avvistamento, ma in base a recenti ricerche essa in origine doveva essere il campanile della vicina la cappella di S. Martino che i documenti medievali situano in quell\u2019area di Montopoli (da qui anche l\u2019appellativo dell\u2019omonima torre).\nNella seconda met\u00e0 del XVI secolo nel vano al piano terra della torre di Rocca venne realizzata una fornace per il vetro. Del forno fusorio, che in origine doveva essere composto da tre piani sovrapposti (la camera di combustione, di fusione e per la tempera degli oggetti finiti), rimane solo la camera di combustione per un alzato di circa 40 cm, costituita da cinque filari di laterizi, con il vano di immissione della legna collegato al canale igneo.\nTra la fine del XVI e gli inizi del XVII secolo il poggio di Rocca sub\u00ec ancora un cambiamento di funzione: dopo il breve utilizzo della fornace, intorno alla torre in laterizio fu costruito un sistema di raccolta delle acque piovane realizzato da una serie di canalette in mattone e da almeno due cisterne con copertura a volta, destinato all\u2019approvvigionamento idrico.\nInfine, le indagini archeologiche hanno messo in luce un\u2019ulteriore trasformazione del pianoro in area cimiteriale, forse in ricordo della chiesa di S. Martino, con diverse sepolture in fossa terragna da collegare probabilmente alla pestilenza del XVII secolo.\nA partire dal 1993 sono state portate alla luce in Poggio di Rocca antiche strutture con funzioni diverse, collegabili a varie fasi di frequentazione antropica comprese in un lungo arco cronologico che inizia con la costruzione del castello (XI-XII secolo) fino alle ultime trasformazioni funzionali dell'area (XVII secolo).\nLe pi\u00f9 antiche strutture murarie antiche visibili nel tessuto urbano sino a quel momento erano la chiesa pievana, con la facciata e le decorazioni in cotto tardo medievali, e le torri della fortificazione quattrocentesca del borgo, queste ultime caratterizzate dall'uso esclusivo del laterizio. Le strutture riportate in luce sulla rocca associabili a porzioni della fortificazione del cassero e ad una cisterna per la raccolta dell'acqua, sia per la tecnica costruttiva sia per i materiali edilizi, possono essere invece datati al XII secolo.\nL'area della rocca era la terza e ultima fortificazione di difesa del castello e del borgo fortificato nato sul crinale della collina in cui si concentravano le strutture per l'eventuale ultima resistenza in caso di attacco, ospitando anche ambienti di servizio e magazzino per la guarnigione militare.\nDopo il passaggio sotto la dominazione fiorentina, nella prima met\u00e0 del XIV secolo, la fortificazione fu dotata di una torre di avvistamento in mattoni posizionata nell'antico cassero in sostituzione di un edificio in pietra precedente. Questa torre, di pianta quadrata, nel XIX secolo sub\u00ec varie trasformazioni architettoniche anche di rilievo; i lati est e ovest in origine erano aperti con ampi archi a tutto sesto successivamente chiusi con tamponature in laterizio. Simile \u00e8 la torre di San Matteo, edificata sul limite occidentale dell'abitato.\nNel tardo XVI secolo il poggio di Rocca perse definitivamente la funzione di controllo e di difesa: fu infatti trasformato dapprima in area industriale ospitando una fornace per la produzione del vetro per poi conservare solo utilit\u00e0 civica, con la costruzione dell'orologio e il mantenimento in funzione della cisterna per rifornire d'acqua il borgo adiacente.\nLa torre di Rocca o di Barberia fu distrutta il 13 luglio 1944 durante la seconda guerra mondiale dai tedeschi in ritirata e mai pi\u00f9 ricostruita con l'inevitabile perdita del caratteristico skyline dell'antico castello di Montopoli.\nParco archeologico.\nDopo il completamento degli scavi l\u2019area \u00e8 stata sistemata come parco archeologico aperto gratuitamente al pubblico. Salendovi a partire dall\u2019arco \"di Castruccio\" sulla sommit\u00e0 vi si possono visitare i resti della torre e dell\u2019antica chiesetta, poi trasformata in cisterna. Sono visibili anche le altre cisterne e canalizzazioni di epoca moderna, e i resti della pesante distruzione operata dai Tedeschi.\nSul sito sono presenti pannelli illustrativi in italiano e in inglese con codice Qr per vedere il video con la ricostruzione 3D della Rocca e del castello di Montopoli nel Trecento.\nIl parco archeologico sulla Rocca fa parte del Sistema Museale Montopolese. Reperti degli scavi dell'antica rocca sono esposti presso il Museo civico di palazzo Guicciardini.\nVideo ricostruttivi.\nLa Direzione Scientifica del Museo Civico di Montopoli in Valdarno nell\u2019ambito delle attivit\u00e0 progettate con il Sistema Museale del Valdarno di Sotto ha realizzato un video con la ricostruzione 3D della Rocca nel pi\u00f9 ampio ambito del castello di Montopoli nel Trecento, basandosi sui pi\u00f9 recenti studi di queste strutture fortificate."}
{"id": "3784954", "revid": "287204", "url": "https://it.wikipedia.org/wiki?curid=3784954", "title": "Giuditto Miele", "text": "Nato da una famiglia povera di Boscotrecase, in provincia di Napoli, in giovent\u00f9 si distinse nell'attivit\u00e0 filodrammatica di paese e fu autore di molte sceneggiate che interpret\u00f2 anche come attor giovane; fu anche cantante e suonatore di mandolino e chitarra, oltre a essere autore delle musiche delle sue sceneggiate.\nTra le sceneggiate pi\u00f9 note scritte da Miele ci furono \"Canciello \u2018e sposa\", dalla lirica di Armando De Gregorio e Furio Rendine; \"Zappatore\", tratto dalla canzone omonima di Libero Bovio, e \"Signore avvocato\" dalla canzone omonima di Arturo Gigliati ed Enzo Barile.\nLa partecipazione alla filodrammatica gli consent\u00ec di conoscere Giovanna Pelosio, figlia del cavalier Pelosio ed erede di una delle tre famiglie pi\u00f9 ricche del paese. Miele spos\u00f2 la sedicenne Giovanna e la coppia ebbe tre figlie: Carla, Olga e Giovanna. Appena sposati, i due andarono a vivere a Torre Annunziata e Miele inizi\u00f2 il suo impegno nell'attivit\u00e0 sindacale.\nA diciassette anni Miele divenne capoturno all'Italsider, in una sezione assegnata alla riparazione delle reti antisommergibile.\nPer migliorare le sue condizioni economiche si trasfer\u00ec a Savona dove divenne responsabile amministrativo di zona per l'Italsider e segretario generale della CISL.\nCompletata la esperienza savonese, fu trasferito successivamente alla direzione di Roma dove fu responsabile amministrativo e responsabile della commercializzazione del settore degli acciai speciali. A Savona intanto la sera studiava e prese il diploma di ragioniere.\nA Roma Miele si distinse per l'attivit\u00e0 sindacale, che port\u00f2 avanti a livello nazionale. Fu infatti tra i rappresentanti della Federazione Italiana Metalmeccanici (CISL) nella stipula del contratto collettivo nazionale di lavoro per i lavoratori addetti alla industria metalmeccanica e alla installazione di impianti, avvenuta il 23 ottobre 1959.\nNel 1968 ottiene la nomina di cavaliere dell'Ordine al merito della Repubblica italiana per il suo impegno nel lavoro in Italsider.\nIn quegli anni cominci\u00f2 a farsi strada nel mondo politico, impegnandosi nel Partito Socialista Democratico Italiano prima e nel Partito Socialista Italiano poi.\nFu quindi nominato nel 1973 primo aggiunto sindaco della XV Circoscrizione (ora Municipio XI) e fu uno degli sperimentatori delle politiche di decentramento a quei tempi ai primi passi.\nIl successo in politica e nel lavoro consentirono a Miele di assicurare alla famiglia un periodo di serenit\u00e0 e tranquillit\u00e0 economica; avvi\u00f2 una agenzia di assicurazioni oltre ad alcune rappresentanze nel settore siderurgico.\nNel 1975 fond\u00f2 il Centro di Promozione Socio Culturale - Giacomo Matteotti (CEPROS), centro di riferimento politico e culturale del quartiere di cui fu presidente, fino al suo scioglimento, Sergio Pace.\nAppoggiato da PSI, PCI, PSDI, PRI e PLI fu di nuovo eletto aggiunto sindaco nel 1981 (la prima elezione diretta da parte della cittadinanza della circoscrizione) e fu sempre attivamente al centro della politica della XV Circoscrizione.\nAlle elezioni per la carica di sindaco del comune di Roma del 1985, si candid\u00f2 alla carica di consigliere comunale, risultando il primo dei non eletti.\nProsegu\u00ec la propria carriera politica in ambito locale fino alla morte, sopraggiunta poco dopo la sua elezione a consigliere circoscrizionale del XVI Municipio."}
{"id": "3784956", "revid": "729019", "url": "https://it.wikipedia.org/wiki?curid=3784956", "title": "UFC 129", "text": "UFC 129: St-Pierre vs. Shields \u00e8 stato un evento di arti marziali miste tenuto dalla Ultimate Fighting Championship il 30 aprile 2011 al Rogers Centre a Toronto, Ontario, Canada.\nBackground.\nQuesto evento fu il sesto tenuto dalla UFC in Canada e il primo nell'Ontario da quando la provincia canadese legalizz\u00f2 le arti marziali miste nell'agosto 2010. L'evento avrebbe dovuto essere il numero 131 ma fu in seguito anticato al 129.\nQuesto fu il pi\u00f9 grande evento tenuto dall'UFC nella storia nord-americana e coincise con un UFC Fan Expo di due giorni al Direct Energy Centre. Inizialmente i dirigenti UFC avevano pianificato al Rogers Centre per ospitare 42.000 fan per UFC 129. L'UFC mise i biglietti in vendita ai membri dell'UFC Fight Club in una speciale prevendita e vendendoli presto tutti. Misero in vendita altri biglietti il giorno seguente a coloro che erano iscritti alla newsletter dell'UFC in una seconda speciale prevendita. UFC 129 fece poi il tutto esaurito quando i biglietti vennero venduti nelle rivendite pubbliche il 12 febbraio, portando il numero di biglietti venduti a 55.000 generando un ricavo di 11 milioni di dollari e surclassando il precedente record di presenze a un evento di MMA nel Nord America.\nJohn Makdessi secondo le voci avrebbe dovuto affrontare Jonathan Brookins in questo evento; invece Makdessi combatt\u00e9 contro Kyle Watson.\nNella conferenza stampa di UFC: Fight For The Troops 2 nel gennaio 2011, Dana White conferm\u00f2 che l'UFC Featherweight Champion Jos\u00e9 Aldo avrebbe difeso il suo titolo contro Mark Hominick in questa card, in caso vittoria di Hominick su George Roop.[13] White dichiar\u00f2 anche che, malgrado il risultato del match Hominick/Roop, Aldo avrebbe comunque dieso il suo UFC Featherweight Championship a questo evento. Hominick batt\u00e9 Roopper TKO nel primo round, confermando la sua condizione di primo sfidante di Aldo. Dopo l'incontro, il giudice Doug Crosby fece un errore assegnando al quinto round un punteggio di 10\u20138 in favore di Jos\u00e9 Aldo invece che a Mark Hominick, portando il risultato finale a 50\u201343 per Aldo. In seguito fu corretto il punteggio, risultando cos\u00ec 48\u201345 in favore di Aldo.\nRory MacDonald avrebbe dovuto affrontare James Wilks in questo evento ma Wilks fu rimosso dalla card e sostituito con Nate Diaz.\nL'11 febbraio fu annunciato che Matt Hamill non avrebbe pi\u00f9 affrontato Phil Davis a questo evento ma Quinton Jackson a UFC 130. In un post su Twitter, Davis disse di essere \"dispiaciuto per la rimozione del match dal sito ma che avrebbe lottato a Toronto comunque\". Davis avrebbe dovuto affrontare Jason Brilz finch\u00e9 Tito Ortiz fu tolto dal suo combattimento a UFC Fight Night: Seattle contro Ant\u00f4nio Rog\u00e9rio Nogueira. Davis lott\u00f2 nel main event di questo evento contro Nogueira mentre Brilz avrebbe lottato contro Vladimir Matyushenko a UFC 129.\nBrian Foster avrebbe dovuto affrontare Sean Pierson in questo evento ma Foster fu rimosso dall'incontro quando in una visita medica prima del match gli fu diagnostica un'emorragia cerebrale venendo rimpiazzato da Jake Ellenberger.\nL'evento vede il debutto in UFC di Ben Henderson, futuro campione dei pesi leggeri.\nPremi.\nAi vincitori sono stati assegnati 129.000$ per i seguenti premi:"}
{"id": "3784960", "revid": "2033069", "url": "https://it.wikipedia.org/wiki?curid=3784960", "title": "Bronco (serie televisiva)", "text": "Bronco \u00e8 una serie televisiva western statunitense in 68 episodi trasmessi per la prima volta nel corso di 4 stagioni dal 1958 al 1962. \u00c8 uno spin-off della serie \"Cheyenne\".\nLa serie \u00e8 conosciuta anche con i titoli \"Cheyenne: Bronco\" e \"The Cheyenne Show: Bronco\".\nTrama.\nTexas, anni 1860. Bronco Layne \u00e8 un ex ufficiale confederato che vaga per il vecchio West in cerca di fortuna dopo la fine della guerra. Nel quinto episodio della prima stagione, Bronco torna nella sua citt\u00e0 natale in Texas ma si scontra con l'ostilit\u00e0 dei suoi concittadini che lo ritengono un traditore e lo considerano un assassino che ha ucciso il fratello della sua donna. Continua quindi a vagare per altre citt\u00e0 dello Stato aiutando i deboli e salvando vite di persone innocenti.\nProduzione.\nLa serie fu prodotta da Warner Bros. Television e girata negli studios della Warner Brothers a Burbank in California.\n\"Bronco\" nasce nel 1958 quando i dirigenti della Warner Brothers e l'attore Clint Walker ebbero alcune divergenze sul contratto di Walker per la serie \"Cheyenne\". Quando le due parti giunsero ad un vicolo cieco, la rete assunse un nuovo attore, Ty Hardin, affinch\u00e9 interpretasse il nuovo personaggio di Bronco Layne, mantenendo il titolo della serie in \"Cheyenne\".\nQuando Walker ritorn\u00f2 a lavorare per la serie, il personaggio di Bronco Layne fu scorporato in uno show tutto suo. \"Bronco\" in un primo momento si altern\u00f2 con un'altra serie western, \"Sugarfoot\", con Will Hutchins. Nel 1960, le due serie iniziarono ad alternarsi a \"Cheyenne\" sotto il titolo unico \"Cheyenne\". \"Sugarfoot\" fu cancellata nel 1961, lasciando solo \"Bronco\" e \"Cheyenne\" ad alternarsi. Altri western della Warner Brothers in produzione in questo periodo inclusero \"Maverick\" e \"Lawman\". Ci sono diversi crossover tra i personaggi di queste serie.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1958 al 1962 sulla rete televisiva ABC. \u00c8 stata poi pubblicata in VHS negli Stati Uniti dalla Warner Home Video nel 1994.\nAlcune delle uscite internazionali sono state:"}
{"id": "3784962", "revid": "729019", "url": "https://it.wikipedia.org/wiki?curid=3784962", "title": "Campionato mondiale di hockey su ghiaccio 1961", "text": "Il 28\u00ba Campionato mondiale di hockey su ghiaccio, valido anche come 39\u00ba campionato europeo di hockey su ghiaccio, si tenne nel periodo fra il 1\u00b0 e il 12 marzo 1961 in Svizzera, nelle citt\u00e0 di Ginevra e di Losanna. Questo fu il quarto campionato mondiale organizzato dopo le edizioni del 1935, del 1939 e del 1953.\nIl presidente della IIHF John Ahearne decise a partire dall'edizione del 1961 di suddividere il campionato mondiale in tre diversi gruppi: Gruppo A, B e C, portando il numero totale di nazioni partecipanti a 20. Per la prima volta prese parte all'evento iridato una rappresentante del continente africano, il . Prima dell'inizio delle competizioni si svolsero alcuni incontri di spareggio per l'accesso ai diversi gruppi.\nAl via del Gruppo A si presentarono otto squadre, riunite in un unico girone all'italiana valido per l'assegnazione delle medaglie. La vittoria and\u00f2 per la diciannovesima volta al , il quale si impose nello scontro diretto contro la , mentre al terzo posto giunse l'. I nordamericani non avrebbero pi\u00f9 vinto un titolo mondiale per altri 33 anni, fino ai mondiali del 1994. Da notare la presenza simultanea di entrambe le squadre nazionali della Germania. I padroni di casa della disputarono il Gruppo B vinto poi dalla , mentre il Gruppo C vide la vittoria della .\nQualificazioni.\nGruppo A.\nLa e la si qualificarono al Gruppo A, mentre e la disputarono il Gruppo B.\nGruppo B.\nL' ed il si qualificarono al Gruppo B, mentre ed il disputarono il Gruppo C.\nCampionato mondiale Gruppo A.\nRiconoscimenti.\nRiconoscimenti individuali\nAll-Star Team\nCampionato europeo.\nIl torneo fu valido anche per il 39\u00ba campionato europeo e venne utilizzata la graduatoria finale del campionato mondiale per determinare le posizioni del torneo continentale; la vittoria and\u00f2 per l'ottava volta alla , giunta seconda al mondiale."}
{"id": "3784965", "revid": "533647", "url": "https://it.wikipedia.org/wiki?curid=3784965", "title": "Distintivo di sommergibilista (1939)", "text": "Il distintivo di sommergibilista (in tedesco \"U-Boot-Kriegsabzeichen\") del 1939 fu una decorazione militare del Terzo Reich, concessa ai membri degli equipaggi degli U-Boot tedeschi operanti nel corso della seconda guerra mondiale.\nInquadramento storico.\nIl distintivo di sommergibilista del 1939 si ispir\u00f2 direttamente al precedente distintivo, istituito nel febbraio del 1918 dalla Marina Imperiale Tedesca, al quale somiglia anche per il disegno. Fu il comandante in capo della Kriegsmarine - l'ammiraglio Erich Raeder - a stabilirne l'introduzione col proprio ordine del 13 ottobre 1939, che stabil\u00ec le regole per il conferimento e per l'indossamento. Per il disegno del manufatto venne incaricato il noto grafico e pittore Paul Casberg; il 1\u00ba novembre 1939 ne inizi\u00f2 la produzione ad opera della ditta \"C.Schwerin und Sohn\" (C.Schwerin e Figlio) di Berlino. I primi esemplari vennero spediti per essere consegnati agli equipaggi il 10 novembre successivo, di conseguenza solo a partire da tale data si possono trovare documenti fotografici di marinai tedeschi col distintivo.\nCol prosieguo della guerra, alla ditta Schwerin si affiancarono altri produttori, fra i quali la Souval di Vienna, che continu\u00f2 la produzione anche per qualche anno successivamente alla fine del conflitto utilizzando gli stessi stampi e materiali, con o senza il proprio marchio: questo ha provocato successivamente sul mercato del collezionismo una certa difficolt\u00e0 a stabilire la datazione esatta di alcuni esemplari del distintivo.\nIl conferimento del distintivo.\nIl distintivo fu destinato a tutti i membri degli equipaggi degli U-Boot che avessero partecipato ad almeno due missioni di guerra contro il nemico. In caso di ferita, era sufficiente una sola missione, ma in ogni caso solo il comandante del sottomarino poteva presentare la richiesta scritta per i propri sottoposti. Il distintivo andava indossato sulla parte sinistra dell'uniforme di servizio, seguendo l'ordine d'importanza stabilito dalle norme, che riservavano i posti pi\u00f9 alti alle decorazioni pi\u00f9 importanti. Assieme al distintivo - ma non sempre - veniva consegnato un diploma di conferimento.\nIn segno di riconoscimento per i successi della guerra sottomarina, Raeder confer\u00ec all'ammiraglio Karl D\u00f6nitz un grado speciale del distintivo, in oro massiccio con diamanti incastonati. La data precisa del conferimento non \u00e8 nota, ma \u00e8 compresa fra gli anni 1941 e 1942. Durante la guerra, vennero premiati con un tipo di distintivo molto simile anche tutti i sommergibilisti decorati con la Croce di Cavaliere della Croce di Ferro con Fronde di Quercia (29 in tutto). Quello di D\u00f6nitz rimase per\u00f2 un \"unicum\". La sorte di tale manufatto ha causato delle discussioni: sequestrato da un militare americano a Norimberga, oggi ne esistono alcuni singoli esemplari: oltre all'originale consegnato da Raeder, probabilmente alcuni furono copie di propriet\u00e0 dello stesso D\u00f6nitz, mentre altri potrebbero essere delle prove ad opera delle ditte costruttrici.\nSecondo i documenti tedeschi, su circa 40000 marinai imbarcati negli U-Boot solamente 9536 sarebbero stati decorati col distintivo di sommergibilista, ma si ritiene che questo numero sia largamente approssimato per difetto.\nDescrizione.\nIl distintivo del 1939 differisce da quello del 1918 per la presenza dell'aquila del Terzo Reich al posto della corona imperiale, e per la differente forma del sottomarino rappresentato. Il manufatto rappresenta un U-Boot all'interno di una corona d'alloro di forma ellittica, in cima alla quale campeggia l'aquila del Terzo Reich che tiene fra gli artigli una svastica. Solo i distintivi con diamanti vennero consegnati all'interno di un astuccio: gli altri venivano solitamente dati in mano al decorato dal comandante del sommergibile, nel corso di una cerimonia. In tal caso, era possibile che fossero ancora contenuti in una piccola bustina di cartoncino morbido di colore azzurro, con all'esterno la scritta in caratteri gotici \"U-Boot-Kriegsabzeichen\".\nLe misure e i materiali di costruzione del distintivo sono le seguenti:\nOltre al distintivo metallico, esiste anche una rarissima versione della decorazione in stoffa, indossata preferibilmente dai marinai che potevano rischiare di rovinare il manufatto all'interno del sommergibile.\nNel 1957 la Repubblica Federale Tedesca istitu\u00ec una nuova versione del distintivo di sommergibilista per i vecchi decorati, denazificato con l'eliminazione dei simboli del Terzo Reich."}
{"id": "3784967", "revid": "729019", "url": "https://it.wikipedia.org/wiki?curid=3784967", "title": "Aeroporto Internazionale di Niamtougou", "text": "L'Aeroporto Internazionale di Niamtougou (in francese: \"A\u00e9roport International de Niamtougou\") \u00e8 un aeroporto togolese situato 4\u00a0km a nord-ovest della citt\u00e0 di Niamtougou, nel distretto di Baga, lungo la strada nazionale 1 che collega a sud, dopo 26\u00a0km Kara, capoluogo dell'omonima regione, ed a nord la citt\u00e0 di Mango, capoluogo della regione delle Savane. La struttura \u00e8 dotata di una pista in conglomerato bituminoso lunga 2\u00a0500 m e larga 45\u00a0m posta all'altitudine di 462\u00a0m/1\u00a0515 ft e con orientamento 03/21.\nL'aeroporto, militare ma normalmente aperto al traffico civile, \u00e8 il secondo scalo per traffico della nazione africana ed \u00e8 aperto al traffico commerciale.\nStoria.\nNel 1977, su iniziativa dell'ex presidente togolese Gnassingb\u00e9 Eyad\u00e9ma, venne avviata costruzione di un nuovo scalo aeroportuale a Niamtougou al fine di contribuire allo sviluppo economico della parte settentrionale della nazione africana, allora sottosviluppata, e della regione di Kara. L'aeroporto venne completato ed aperto al traffico nel 1980 tuttavia, causa la disponibilit\u00e0 limitata di fondi, non \u00e8 mai stato utilizzato come previsto."}
{"id": "3784968", "revid": "124123", "url": "https://it.wikipedia.org/wiki?curid=3784968", "title": "Nathalia Dill", "text": "Presente in film, telenovelas e in opere teatrali, ha ricoperto il ruolo di protagonista in due telenovelas, oltre ad essere stata la principale antagonista in un'altra.\nCarriera.\nNel suo paese di origine, Nathalia Dill ha interpretato D\u00e9bora Rios, la prevalente antagonista, nella soap opera \"Malha\u00e7\u00e3o\", dal 2007 al 2009. Poi si \u00e8 imposta come protagonista nella telenovela \"Para\u00edso\", mandata in onda da Rede Globo con la regia di Benedito Ruy Barbosa, dove ha interpretato il personaggio di Maria Rita (soprannominata \"Santinha\"). \u00c8 stata, poi, scritturata per il ruolo di protagonista nella telenovela \"Escrito nas Estrelas\", nella quale ha interpretato il personaggio di Viviane. Un altro suo ruolo, con la figura di Doralice, \u00e8 stato parte del principale triangolo amoroso della telenovela \"Cordel Encantado\", trasmessa nel 2011 sempre da Rede Globo. Nathalia Dill, inoltre, ha interpretato il ruolo di uno tra i protagonisti, \u00c9rica, nella pellicola \"Para\u00edsos Artificiais\", ultimata sempre nel 2011."}
{"id": "3784976", "revid": "212348", "url": "https://it.wikipedia.org/wiki?curid=3784976", "title": "Brian Baird", "text": "Biografia.\nDopo la laurea in psicologia clinica, Baird divenne docente universitario.\nEntrato in politica con il Partito Democratico, nel 1996 si candid\u00f2 alla Camera dei Rappresentanti contro la deputata repubblicana in carica Linda Smith, ma perse per una manciata di voti.\nDue anni dopo, quando la Smith lasci\u00f2 il seggio per cercare l'elezione al Senato, Baird si ricandid\u00f2 e stavolta vinse. Negli anni seguenti fu rieletto altre cinque volte sempre con un buon margine di scarto.\nNel 2010 decise di non chiedere un settimo mandato al Congresso e fu succeduto dalla repubblicana Jaime Herrera Beutler.\nBaird \u00e8 di ideologia centrista e durante la permanenza alla Camera \u00e8 stato membro della New Democrat Coalition."}
{"id": "3784980", "revid": "767487", "url": "https://it.wikipedia.org/wiki?curid=3784980", "title": "Kak\u00e1 (giocatore di calcio a 5)", "text": "Insieme ad Adriano Foglia, condivide il primato di volte (3) in cui \u00e8 diventato capocannoniere della massima serie italiana.\nCarriera.\nClub.\nInizia a giocare a futsal a 16 anni con la squadra del suo paese, il Serrana, ma presto si trova a giocare nel massimo campionato brasiliano con il San Paolo FC. Nel 2007 sbarca in Italia nelle file dell'Augusta dove segna 20 reti arrivando a disputare la finale di Coppa Italia. L'anno successivo si laurea capocannoniere della serie A con 28 reti e sfiora il bis nella stagione successiva realizzando 31 gol. \u00c8 stato capocannoniere della Serie A nelle stagioni 2008-09, 2012-13 e 2015-16.\nNazionale.\nIn possesso della doppia cittadinanza, il 30 novembre 2013 ottiene la prima convocazione nella Nazionale italiana per il doppio confronto amichevole contro la Romania giocato a Prato il 3 e 4 dicembre, venendo impiegato in entrambi gli incontri."}
{"id": "3784981", "revid": "92723", "url": "https://it.wikipedia.org/wiki?curid=3784981", "title": "Studen\u00fd", "text": "Studen\u00fd \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784984", "revid": "767487", "url": "https://it.wikipedia.org/wiki?curid=3784984", "title": "\u0160et\u011bjovice", "text": "\u0160et\u011bjovice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3784995", "revid": "123307688", "url": "https://it.wikipedia.org/wiki?curid=3784995", "title": "Blas de Otero", "text": "\u00c8 uno degli esponenti della generazione del '36; segue la corrente poetica del secondo dopoguerra chiamata \"poesia sradicata\" (\"poes\u00eda desarraigada\"), attraverso la quale gli autori esprimono il proprio disagio e malessere nei confronti di un mondo che gli appare caotico e doloroso e nel quale non si riconoscono.\nBiografia.\nBlas de Otero nacque a Bilbao nel 1916. Ricevette un'istruzione religiosa. Studi\u00f2 diritto, carriera che per\u00f2 non esercit\u00f2 mai. Dopo essersi dedicato all'insegnamento per alcuni anni, decise di consacrarsi interamente alla poesia. Condusse una vita solitaria passando la maggior parte del tempo a Madrid, dove muore nel 1979. Dal punto di vista ideologico pass\u00f2 da una visione \"cristiano-drammatica\" ad una \"marxista-militante\".\nStile.\nNelle sue poesie Otero utilizza diverse risorse stilistiche: fonetiche (allitterazione e anafora), sintattiche (parallelismi, reiterazioni) e lessicali (giochi di parole, preferenza per l'utilizzo di un lessico popolare), tutte focalizzate nell'intento di porre in rilievo il contenuto concettuale ed emotivo delle sue poesie.\nPercorso poetico.\nIl percorso poetico di Blas de Otero riassume l'evoluzione della poesia spagnola del suo tempo. Il suo cammino pu\u00f2 essere definito con le seguenti parole: \"dall'io al noi\", in quanto la sua poesia passa dall'esprimere il suo malessere personale a divenire una testimonianza e denuncia delle miserie ed ingiustizie sociali: \"poesia social\". La poesia sociale \u00e8 per Blas uno strumento attraverso il quale trasformare il mondo, denunciando le ingiustizie. Negli ultimi la poesia di Blas de Otero \u00e8 travolta da una nuova ondata di inquietudini che dapprima si avvertono e infine si concretizzano nelle sue poesie, le quali assumono un tono \"sperimentale-formale\". Il percorso poetico di Otero pu\u00f2 essere suddiviso in tre cicli: il primo ciclo riflette il gusto per una poesia \"desarraigada\"; il secondo ciclo comprende tutte le opere che rientrano nel genere della \"poesia sociale\", e infine nell'ultimo ciclo troviamo poesie di gusto \"sperimentale\" attraverso le quali il poeta spagnolo esprime le proprie inquietudini esistenziali.\nPrimo ciclo: la poesia \"desarraigada\".\nLe prime opere che Otero pubblica sono \"Angelo ferocemente umano\" (\"\u00c1ngel fieramente humano\") del 1950 e \"Rafforzare la consapevolezza\" (\"Redoble de conciencia\") del 1951. Si tratta di una \"poesia sradicata\", espressione dell'\"io\" e delle sue angosce esistenziali, con i suoi interrogativi sul significato del mondo e della natura umana. In questo primo ciclo rientrano:\nIn questa tappa predominano le \"forme poetiche classiche\": Blas de Otero si mostra, in particolare, come un eccellente produttore di \"sonetti\" e si cimenta anche nel \"verso libero\". Le densit\u00e0 stilistica \u00e8 stupefacente. In questa fase si percepisce l'influenza di Quevedo, Unamuno e dei Salmi.\nSecondo ciclo: la poesia \"social\".\nNel 1955 Otero pubblica \"Chiedo la pace e la parola\" (\"Pido la paz y la palabra\"), opera alla quale seguono nel 1959 \"In Castigliano\" (\"En Castillano\") e \"Sulla Spagna\" (\"Que trata de Espa\u00f1a\"). Da quest'ultima poesia l'autore scriver\u00e0 poi tre libri sul tema. In questa seconda tappa il poeta abbandona i suoi problemi personali, le sue angosce e si dedica ai problemi della \"collettivit\u00e0\", con un atteggiamento di solidariet\u00e0. \u00c8 la poesia sociale (\"poes\u00eda social\"), attraverso la quale il poeta esprime e dimostra la \"hermandad\" (cio\u00e8 la sua condivisione fraterna e viscerale) con l'insofferenza e le ingiustizie che tutti gli uomini nella propria vita provano e allo stesso tempo la voglia di superare tale stato tragico collettivo al pi\u00f9 presto. La Spagna e i problemi di questa terra passano in primo piano per il poeta. I versi delle sue poesie esprimono, oltre ad un desiderio di pace e di speranza, anche l'ansia della libert\u00e0 e l'attesa di un futuro migliore. La voce del poeta \u00e8 vista in chiave positiva: Otero concepisce ora la poesia come una \"lotta costruttiva\". Nelle sue poesie il poeta si dirige a tutti gli uomini, \"\"a la inmensa mayor\u00eda\", dove l'\"yo\" (io), lascia lo spazio al \"nosotros\" (noi). Il linguaggio utilizzato \u00e8 pi\u00f9 semplice. In questa seconda tappa si notano nelle opere di Otero l'influsso di Machado, Alberti e Miguel Hern\u00e1ndez. Le forme poetiche maggiormente utilizzate sono non pi\u00f9 i sonetti, bens\u00ec il verso libero e il poemetto popolare.\nUltimo ciclo.\nDopo il 1965, le poesie di Otero sono investite di un'aria di novit\u00e0. Sono gli anni in cui il poeta compone \"Hojas de Madrid\"\". Otero ha capito che la poesia sociale purtroppo non \u00e8 risultata cos\u00ec efficace come si sperava. Tuttavia non rinuncia alla sua lotta politica. Amplia la tematica delle sue poesie, dando maggior rilievo per\u00f2 all'intimit\u00e0. Il suo stile riflette le sue preoccupazioni e ambizioni di rinnovamento formale: introduce ritmi nuovi, immagini insolite e tocchi surrealisti. Il risultato \u00e8 un notevole arricchimento del suo linguaggio poetico. Otero e la sua poesia in questa terza e ultima fase abbracciano pienamente le inquietudini sperimentali di quegli anni.\nSignificato.\nOtero ha saputo cogliere, in ogni momento, gli aspetti pi\u00f9 significativi della societ\u00e0 spagnola dell'epoca. Tali aspetti venivano espressi, denunciati, si trasformavano in \"voce\" attraverso le sue opere poetiche. Il percorso poetico di Otero riflette pienamente l'evoluzione della poesia spagnola della sua epoca: dalle prime poesie cui oggetto sono le inquietudini esistenziali individuali si passa a quelle sociali. Per questo Otero pu\u00f2 essere ritenuto una delle figure chiave della sua epoca e generazione."}
{"id": "3784996", "revid": "92723", "url": "https://it.wikipedia.org/wiki?curid=3784996", "title": "Arcidiocesi di Canton", "text": ""}
{"id": "3784997", "revid": "124384991", "url": "https://it.wikipedia.org/wiki?curid=3784997", "title": "Chiesa di San Giovanni Battista (Jesi)", "text": "La chiesa di San Giovanni Battista, pi\u00f9 comunemente detta San Filippo, \u00e8 un edificio religioso di Jesi, nelle Marche. Sorge lungo l'arteria principale cittadina, corso Matteotti, e costituisce una delle pi\u00f9 importanti chiese in stile barocco della regione.\nStoria e descrizione.\nOrigini.\nDi origine antichissima, sorgeva fuori delle mura di Jesi. Compare per la prima volta nei documenti nel 1221 in un \"Praeceptum\" di Federico II redatto a favore del Monastero di Fonte Avellana.\nNel XVI secolo venne officiata dai Frati Apostolici del Terz'Ordine agostiniano, che la ricostruirono dalle fondamenta intorno al 1590. Si presentava a navata unica, coperta da capriate, con quattro altari laterali posti solo sul lato sinistro. Quando gli apostoliti furono costretti a lasciare la chiesa nel 1652, questa venne affidata nel 1659, per volere del cardinale Alderano Cybo-Malaspina allora vescovo di Jesi, ai frati Filippini, gi\u00e0 presenti in citt\u00e0 e dove la loro importanza era notevolmente in crescita.\nLa ricostruzione barocco-filippina.\nL'edificio venne interamente rifatto dai frati Filippini, che furono anche i primi, e forse gli unici, a introdurre e promuovere il barocco nelle Marche. Infatti gli edifici da loro eretti seguivano un'architettura lineare e classicheggiante, con esuberante decorazione di ascendenza berniniana, senza tuttavia mostrare la forza dirompente di quella romana. L'edificio jesino, presenta una ricca decorazione, ma conserva anche un certo senso di sobriet\u00e0 funzionale ad una spiritualit\u00e0 contemplativa, che avr\u00e0 esiti ritenuti non proprio ortodossi con l'accusa di quietismo che colpir\u00e0 proprio il Cardinale Pier Matteo Petrucci, segretario del cardinal Cybo e nuovo vescovo di Jesi dal 1671. \nLa nuova chiesa, sempre a navata unica, viene dotata di tre cappelle per lato e di una copertura a volta a botte lunettata.\nLa prima cappella ad essere sistemata fu quella di San Filippo Neri, opera del 1666 dello stuccatore durantino Tommaso Amantini; i lavori successivi di stuccatura della volta e delle altre cappelle furono affidate al disegno dell'architetto Flaminio Mannelli da Arcevia, in seguito al licenziamento del primo per eccessive pretese finanziarie, e realizzate da Simone Andreani da Monte San Vito.\nSulla volta si incastonano cinque specchiature, due raffigurano episodi della \"Vita di San Filippo Neri\" e le altre quelli della \"Vita di San Giovanni Battista\". L\"'Eucaristia di San Filippo\", e la \"Gloria di San Filippo\" furono affrescate dal frate filippino Arcangelo Aquilini; mentre la \"Nascita di San Giovanni\", \"San Giovanni invita i suoi discepoli a seguire Ges\u00f9\" e il \"Battesimo di Ges\u00f9\", sono opera dello pesino Antonio Massi.\nNel 1671, con l'elezione a nuovo vescovo cittadino del cardinal Petrucci, iscritto all'Ordine filippino, si affid\u00f2 il completamento della cappella del Crocifisso a Giuseppe da Monte San Vito, che vi realizza una tela e un Paliotto. Negli anni successivi il Cardinal Cybo, eletto segretario di Stato di papa Innocenzo XI nel 1676, far\u00e0 arrivare da Roma il marmo per l'altar maggiore, e poi la pala, un dipinto di Giovanni Peruzzini, discepolo di Simone Cantarini, raffigurante la \"Madonna in Gloria col Bambino e i Santi Agnese, Teresa d'Avila, Francesco Saverio e Giovanni Battista\". Dipinta a olio nel 1687, venne collocata sull'altar maggiore nel 1688.\nNel 1678 l'architetto Mannelli termin\u00f2 la facciata in cotto della chiesa, sulla quale venne ricolloc\u00f2 il portale e il bassorilievo in pietra del \"Battesimo di Ges\u00f9\", risalenti al 1596, gi\u00e0 della chiesa apostolica. L'edificio venne consacrato ufficialmente il 13 giugno 1694 dal cardinal Petrucci.\nI filippini vennero allontanati nel 1798, e la chiesa pass\u00f2 al seminario che la tenne fino al 1820 circa.\nNel 1798 la chiesa venne elevata a parrocchia con la chiusura al culto, per motivi igienici, della poco lontana chiesa di San Nicol\u00f2. Allora si provvide a recuperare i pochi affreschi trecenteschi rimasti a San Nicol\u00f2. Si stacc\u00f2 un prezioso affresco del 1333 attribuito a Pietro da Rimini, l\u2019\"Icona del Sangue Giusto\", assai rara raffigurazione iconografica, che venne trasportato nella \"nuova\" parrocchiale. Intorno al 1830, don Angelo Rastelli, chiamato ad officiare la parrocchia, trasforma la cappella della famiglia Ricci, dedicata a santa Margherita, sostituendo i quadri che vi erano collocati con l\"'Icona del Sangue Giusto\".\nNel 1887 venne aggiunto l'organo in controfacciata, opera del torinese Carlo Vegezzi-Bossi."}
{"id": "3784999", "revid": "661526", "url": "https://it.wikipedia.org/wiki?curid=3784999", "title": "Dinastia Hsia", "text": ""}
{"id": "3785002", "revid": "486946", "url": "https://it.wikipedia.org/wiki?curid=3785002", "title": "TIAA-CREF", "text": ""}
{"id": "3785003", "revid": "339392", "url": "https://it.wikipedia.org/wiki?curid=3785003", "title": "Maya-Maya Airport", "text": ""}
{"id": "3785004", "revid": "402993", "url": "https://it.wikipedia.org/wiki?curid=3785004", "title": "PJ Brown", "text": ""}
{"id": "3785007", "revid": "465169", "url": "https://it.wikipedia.org/wiki?curid=3785007", "title": "Deconfinamento", "text": "In fisica, il deconfinamento (in contrasto al confinamento), \u00e8 la propriet\u00e0 di alcune fasi di ammettere l'esistenza libera di taluni tipi di particelle o eccitazioni, invece che unicamente loro composti legati confinati. Esistono vari esempi di queste teorie in fisica particellare o in fisica della materia condensata, dove esistono numerosi modelli con transizioni che separano due fasi, una confinata e l'altra deconfinata.\nUn classico esempio di fase deconfinata \u00e8 il plasma di quark e gluoni, dove il plasma ad alta temperatura pu\u00f2 essere descritto in prima approssimazione come un gas di quark e gluoni liberi, formalmente analogo ad un gas ideale. Recenti simulazioni e esperimenti hanno dimostrato tuttavia che la fase deconfinata della QCD si discosta nelle caratteristiche da quelle di un gas di particelle libere anche per temperature molto elevate, dell'ordine di dieci volte la temperatura critica della transizione di deconfinamento formula_1."}
{"id": "3785011", "revid": "1442080", "url": "https://it.wikipedia.org/wiki?curid=3785011", "title": "Michele Parigi", "text": "Biografia.\nMichele Parigi nasce da una famiglia contadina a Pitigliano in Maremma. All'et\u00e0 di undici anni, finite le scuole elementari viene costretto ad iniziare il pesante lavoro dei campi da parte dei genitori, anche se i maestri elementari sottolineano agli stessi come il figlio fosse fortemente portato per gli studi, avendo conseguito il massimo dei voti in tutte le materie. Il giovane Michele fin dall'et\u00e0 di 4 anni si dimostra abilissimo nella pittura e nelle attivit\u00e0 artistiche.\nStanco di un padre padrone e di una vita priva di stimoli, all'et\u00e0 di diciannove anni dopo esser stato picchiato a sangue dal cattivo genitore per un raccolto rovinato, decide di scappare a Roma. Nella capitale la vita non \u00e8 certo facile e il Parigi si mantiene vendendo le sue opere nelle piazze romane. Proprio a Roma conosce Marilena Dallai, meno giovane di lui di dieci anni, con la quale avr\u00e0 Luisa, l'amata figlia; la Dallai rimane sua compagna fino alla morte.\nIl Parigi \u00e8 stato sino agli anni novanta un pittore completamente sconosciuto, noto solo ad un pubblico di nicchia amante dei macchiaioli; nonostante questo si \u00e8 sempre dimostrato artista di grande talento. \u00abI suoi quadri sono come una fonte inesauribile di tavolozza e colori in un oceano in bianco e nero\u00bb queste la parole della figlia Luisa alla morte del padre. Il pittore ha prodotto pochissimi quadri nel corso della vita, di difficile reperimento il periodo verde (pittura caratterizzata dall utilizzo delle scale di colore verdi). Viene chiamato alle armi nella seconda guerra mondiale sul fronte albanese dove, colpito da una granata, perde l'occhio destro e met\u00e0 della funzionalit\u00e0 di quello sinistro.\nMuore all'et\u00e0 di 73 anni a Roma per un tumore polmonare, dovuto probabilmente al pesante vizio del fumo.\nIl successo.\nCasualmente vengono esposti alcuni suoi quadri del periodo verde da un gallerista di Londra appassionato della pittura underground italiana e la figlia Luisa, cos\u00ec, all'inizio degli anni novanta si trova a dover far fronte ad un numero di richieste crescente per le opere del padre defunto, che ovviamente sono limitate alle poche rimaste in possesso della famiglia. Michele Parigi pur rimanendo un pittore di nicchia \u00e8 diventato una pedina importante per i collezionisti macchiaioli ed a tal proposito, sono state battuta all'asta alcune sue opere dalla famiglia per oltre 20000 Euro. L'intento della figlia rimane per\u00f2 quello di far conoscere il padre ad un pubblico pi\u00f9 ampio. A Londra nel 2003 la rivista Art Magazine ha dedicato al Parigi un articolo di 4 pagine."}
{"id": "3785018", "revid": "767487", "url": "https://it.wikipedia.org/wiki?curid=3785018", "title": "Fast Fuse", "text": "Fast Fuse \u00e8 un EP dei Kasabian, pubblicato il 1\u00ba ottobre 2007.\nContiene le canzoni \"Fast Fuse\" e \"Thick as Thieves\", che verranno successivamente incluse nel terzo album in studio della band \"West Ryder Pauper Lunatic Asylum\", pubblicato nel giugno del 2009.\nIl brano \"Fast Fuse\" \u00e8 stato incluso nella colonna sonora del videogioco \"FIFA 09\" ed \u00e8 stato utilizzato nella serie TV per bambini \"Richard Hammond's Blast Lab\" e come tema principale del programma \"Russell Howard's Good News\" e del pay-per-view della WWE Cyber Sunday 2007."}
{"id": "3785019", "revid": "858648", "url": "https://it.wikipedia.org/wiki?curid=3785019", "title": "Governo Boc II", "text": "Il Governo Boc II \u00e8 stato il tredicesimo governo della Romania post-comunista. Rimase in carica dal 23 dicembre 2009, quando fu investito dal parlamento, fino al 6 febbraio 2012, quando si dimise in seguito alle proteste esplose in tutto il paese relative alle controversie del suo programma di governo basato sul rigore. Il presidente della Romania, Traian B\u0103sescu, prima di scegliere il successore di Boc, affid\u00f2 ad interim il governo all'allora ministro della Giustizia, C\u0103t\u0103lin Predoiu. Il 9 febbraio Traian B\u0103sescu evit\u00f2 di sciogliere le camere ed andare ad elezioni anticipate, affidando l'incarico all'allora capo dei servizi segreti rumeni Mihai R\u0103zvan Ungureanu.\nCronologia del mandato.\nIncarico.\nDopo che il 13 ottobre 2009 il governo Boc I fu battuto sulla mozione di sfiducia proposta da Partito Social Democratico (PSD), Partito Nazionale Liberale (PNL) e Unione Democratica Magiara di Romania (UDMR), questo fu costretto a dimettersi, mantenendo l'incarico ad interim.\nPoich\u00e9 le successive nomine a premier (Lucian Croitoru e Liviu Negoi\u021b\u0103) proposte dal presidente della repubblica Traian B\u0103sescu non convinsero le opposizioni, si verific\u00f2 una situazione di stallo, che si risolse solamente in seguito alle Elezioni presidenziali in Romania del 2009. La rielezione di B\u0103sescu ebbe effetti immediati anche sul governo. Il 16 dicembre, a due giorni dalla convalida dei risultati del voto, Negoi\u021b\u0103 rimise il mandato nelle mani del presidente, incolpando le opposizioni di aver rimandato la formazione del suo governo.\nVisti i fallimenti di Croitoru e Negoi\u021b\u0103, il 17 dicembre il presidente design\u00f2 nuovamente Emil Boc (per il cui governo ad interim i termini sarebbero scaduti il 23 dicembre) per la formazione di un governo incaricato di approvare rapidamente la legge sul bilancio per il 2010. Vista la nuova situazione politica nata all'indomani del voto presidenziale, Boc riusc\u00ec a costruire una nuova maggioranza in alleanza con l'UDMR e con l'appoggio di una parte di parlamentari indipendenti dissidenti del PSD (tra i quali Gabriel Oprea e Cristian Diaconescu). Il 23 dicembre 2009 nacque il governo Boc II.\nAppoggio parlamentare e composizione.\nFormatosi dopo l'uscita del Partito Social Democratico (PSD) dal governo Boc I, il governo Boc II fu sostenuto da un'ampia coalizione che comprendeva Partito Democratico Liberale (PD-L) (centro-destra), Unione Democratica Magiara di Romania (UDMR) (rappresentante della minoranza ungherese) e il gruppo di parlamentari indipendenti di centro-sinistra nato intorno alle figure di Gabriel Oprea e Cristian Diaconescu. Sia Oprea che Diaconescu erano stati ministri PSD durante il governo Boc I, per poi dimettersi dal partito.\nNel 2010 il gruppo di indipendenti si riun\u00ec ufficialmente in una nuova formazione politica denominata Unione Nazionale per il Progresso della Romania (UNPR).\nInsieme la maggioranza disponeva di 156 deputati su 330 (pari al 47,2% dei seggi alla camera dei deputati della Romania) e di 66 senatori su 137 (pari al 48,1% dei seggi al senato della Romania)."}
{"id": "3785020", "revid": "258664", "url": "https://it.wikipedia.org/wiki?curid=3785020", "title": "Folclore italiano", "text": ""}
{"id": "3785021", "revid": "767487", "url": "https://it.wikipedia.org/wiki?curid=3785021", "title": "Provincia di Rioja", "text": "La provincia di Rioja \u00e8 una provincia del Per\u00f9, situata nella regione di San Mart\u00edn.\nGeografia antropica.\nSuddivisioni amministrative.\n\u00c8 divisa in nove distretti:"}
{"id": "3785023", "revid": "767487", "url": "https://it.wikipedia.org/wiki?curid=3785023", "title": "Imaginaerum", "text": "Imaginaerum \u00e8 il settimo album in studio del gruppo musicale finlandese Nightwish, pubblicato il 30 novembre 2011 (il 6 dicembre in Italia).\nParallelamente all'album la band finlandese ha realizzato un film omonimo, diretto da Stobe Harju, che in precedenza aveva gi\u00e0 diretto il loro video musicale di \"The Islander\". \"Imaginaerum\" \u00e8 l'ultimo album in cui \u00e8 presente Anette Olzon. Il titolo originale dell'album avrebbe dovuto essere \"Imaginarium\", ma il 31 agosto 2011 i Nightwish hanno annunciato sul loro sito ufficiale la decisione di cambiarlo in \"Imaginaerum\".\nLe orchestrazioni, arrangiamenti e direzioni di cori e orchestre sono a cura di Pip Williams.\nTracce.\nTesti e musiche di Tuomas Holopainen, eccetto dove \u00e8 indicato\nPianificazione iniziale.\nNell'edizione di giugno 2009 della rivista finlandese \"Soundi\", il compositore e tastierista Tuomas Holopainen annunci\u00f2 di aver iniziato a lavorare sul nuovo album dei Nightwish. A ottobre dello stesso anno, circolavano gi\u00e0 numerose voci riguardanti il nuovo album, secondo le quali il titolo sarebbe stato \"Wind Embraced\". Ci\u00f2 nonostante tali voci furono smentite dalla cantante Anette Olzon, la quale afferm\u00f2 inoltre che le canzoni del nuovo album non erano ancora state completate, con l'eccezione di tre brani che erano stati scritti prima di maggio 2009.\nTroy Donockley, suonatore di \"uilleann pipes\" che aveva gi\u00e0 collaborato con il gruppo per l'album \"Dark Passion Play\", in un'intervista ha dichiarato a proposito del suo coinvolgimento nel nuovo album: \u00abOh s\u00ec, \"suoner\u00f2\" nel prossimo album e da quello che Tuomas mi ha detto, sar\u00e0 qualcosa di straordinario...\u00bb\nIl primo febbraio 2010, Olzon ha scritto sul suo blog che Tuomas aveva gi\u00e0 completato la scrittura di nove delle canzoni per il nuovo album, dichiarando inoltre che avrebbero preparato una demo nel corso dell'estate ma che i fan non si sarebbero dovuti aspettare nulla prima del 2011. Attraverso Nightmail, ad aprile 2010, Holopainen ha rivelato di aver finito di scrivere le canzoni, e il 2 giugno \u00e8 stato annunciato il completamento della demo di pre-produzione.\nImaginaerum World Tour.\nLa pubblicazione di \"Imaginaerum\" sar\u00e0 seguita da un tour mondiale e partir\u00e0 da Los Angeles il 21 gennaio 2012. Nel tour verranno supportati dai gruppi Poisonblack, Battle Beast ed Eklipse."}
{"id": "3785024", "revid": "88740", "url": "https://it.wikipedia.org/wiki?curid=3785024", "title": "C/1977 R1 Kohler", "text": "C/1977 R1 (Kohler) \u00e8 una cometa a lunghissimo periodo ed \u00e8 pertanto classifica come cometa non periodica. La cometa \u00e8 stata scoperta dall'astrofilo statunitense Merlin Kohler. Particolarit\u00e0 della cometa \u00e8 di avere una MOID di poco pi\u00f9 di 1,3 milioni di km ed un periodo di oltre 100.000 anni."}
{"id": "3785035", "revid": "1305772", "url": "https://it.wikipedia.org/wiki?curid=3785035", "title": "Chiesa di San Bruno", "text": "Esistono numerose chiese di varie localit\u00e0 dedicate a san Bruno:"}
{"id": "3785041", "revid": "958185", "url": "https://it.wikipedia.org/wiki?curid=3785041", "title": "Edwin Sutherland", "text": "Biografia.\nSutherland, di origini scozzesi, nacque e visse la prima parte della sua vita a Gibbon, nel Nebraska. Il padre, teologo, era preside del \"Grand Island College\", un istituto scolastico battista; la madre, anch'essa profondamente devota, era un'esponente di spicco della comunit\u00e0 religiosa locale.\nLaureatosi nel 1904 presso il Grand Island College, nei successivi due anni si specializz\u00f2 al \"Sioux Falls College\" nel Dakota del Sud, per poi intraprendere un ciclo di studi di politica economica e sociologia presso l'Universit\u00e0 di Chicago, dove ottenne il dottorato nel 1912. Una gran parte dei suoi studi fu influenzata dalla corrente sociologica di Chicago che enfatizzava il comportamento umano come determinato dai fattori sociali ed ambientali, piuttosto che dai fattori ereditari.\nTra il 1913 e il 1919 insegn\u00f2 presso il \"William Jewell College\" di Liberty, nel Missouri, mentre nel 1919 ottenne un incarico di insegnamento all'Universit\u00e0 dell'Illinois, dove rimase sino al 1926 e dove pubblic\u00f2 il manuale \"Criminology\". \nDal 1926 al 1929 fu ricercatore presso l'Universit\u00e0 del Minnesota, dove approfond\u00ec la comprensione dei problemi sociali e della criminologia; nel biennio 1929-1930 invece lavor\u00f2 al \"Bureau of Social Hygiene\" di New York.\nNel 1930 accett\u00f2 la carica di professore associato all'Universit\u00e0 di Chicago, rimanendovi sino al 1935: ivi scrisse le monografie \"The Professianal Thief\" e \"Twenty Thousand Homeless Men\". Successivamente pass\u00f2 all'Universit\u00e0 dell'Illinois, approdando infine all'Universit\u00e0 dell'Indiana, dove trascorse gli ultimi quindici anni della sua carriera e dove fond\u00f2 la \"Bloomington School of Criminology\": in quegli stessi anni scrisse la sua opera pi\u00f9 importante e famosa, \"Il crimine dei colletti bianchi\".\nNel 1939 Sutherland fu eletto presidente della prestigiosa \"American Sociological Society\" e l'anno dopo della \"Sociological Research Association\".\nMor\u00ec l'11 ottobre 1950, colpito da un attacco apoplettico mentre si recava in ufficio."}
{"id": "3785046", "revid": "2033069", "url": "https://it.wikipedia.org/wiki?curid=3785046", "title": "Cheyenne (serie televisiva)", "text": "Cheyenne \u00e8 una serie televisiva statunitense in 108 episodi trasmessi per la prima volta nel corso di 7 stagioni dal 1955 al 1962.\nFu la prima serie western della durata di un'ora. \u00c8 stata anche la prima serie prodotta da una grande casa di produzione cinematografica hollywoodiana e la prima di una lunga sequela di serie televisive prodotte da William T. Orr per la Warner Brothers.\nTrama.\nCheyenne Bodie \u00e8 un cowboy errante nel vecchio West. Il primo episodio, \"Fortress Mountain\", rivela che i genitori di Bodie erano stati massacrati da indiani Cheyenne che poi lo avevano allevato. Bodie aveva cos\u00ec mantenuto un atteggiamento positivo e comprensivo nei confronti dei nativi nonostante la fine dei genitori.\nProduzione.\nLa serie fu prodotta da Warner Bros. Television e girata negli studios della Warner Brothers a Burbank e nel Warner Ranch a Calabasas in California.\nLa serie inizi\u00f2 come parte del programma \"Warner Bros. Presents\" che alternava tre diverse serie a rotazione. Nel suo primo anno, Cheyenne si alternava settimanalmente con \"Casablanca\" e \"Kings Row\". In seguito \"Cheyenne\" fu revisionato dal nuovo produttore Roy Huggins ed ebbe una programmazione indipendente.\nCheyenne and\u00f2 in onda dal 1955 al 1962, ad eccezione di un anno di pausa quando Walker si rifiut\u00f2 di girare la stagione per ottenere condizioni contrattuali migliori (1958-1959). L'anno sabbatico vide l'introduzione di un nuovo personaggio chiamato Bronco Layne, interpretato da Ty Hardin. Bronco Layne divenne il personaggio principale durante l'assenza di Walker. Quando la Warner rinegozi\u00f2 contratto di Walker e l'attore torn\u00f2 a girare per la serie nel 1959, Bronco Layne divenne il protagonista di una nuova serie, intitolata \"Bronco\" che ebbe un discreto successo e venne prorogata per quattro stagioni.\nLe due serie si alternarono nella stessa fascia oraria dal 1958 al 1962. Di tanto in tanto Cheyenne e Bronco apparivano insieme nello stesso episodio. Anche dopo il ritorno alla serie - essendogli stato vietato di cercare un altro lavoro durante la negoziazione del nuovo contratto - Walker era infelice e continuava a svolgere un ruolo che sentiva di aver esaurito, lamentandosi con i giornalisti e affermando che si sentiva come \"un animale in gabbia\".\nAnche se Cheyenne and\u00f2 in onda per sette anni, la serie totalizz\u00f2 solo 108 episodi, perch\u00e9 si alternava ripetutamente con altre serie (tra cui anche \"Sugarfoot\") e perch\u00e9 per un anno rest\u00f2 fuori produzione durante la disputa contrattuale con Walker.\nAlla conclusione della sesta stagione, and\u00f2 in onda un episodio speciale, \"A Man Named Ragan\", che fu il \"pilot\" per un'altra serie \"Dakota\", interpretata da Chad Everett, Jack Elam e Larry Ward, che sostitu\u00ec \"Cheyenne\" a met\u00e0 della stagione televisiva, a gennaio del 1963.\nWalker riprese il personaggio di Cheyenne Bodie nel 1991 per il film TV \"\" e in un episodio di \"Kung Fu - La leggenda\" nel 1995.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1955 al 1962 sulla rete televisiva ABC. \u00c8 stata poi pubblicata in VHS negli Stati Uniti dalla Warner Home Video nel 1995 e in DVD nel 2006. In Italia \u00e8 stata trasmessa con il titolo \"Cheyenne\".\nFilm.\nDue episodi della serie furono montati a formare un lungometraggio che fu distribuito nei cinema statunitensi nel 1957 con il titolo \"The Travellers\".\nNel 1960 fu distribuito in Italia il film \"Le avventure di Cheyenne Bill\" composto da due episodi tratti dalla serie TV: \"La pista d'acciaio\" (\"The Iron Trail\") e \"Il sicario\" (\"Hired Gun\"), entrambi diretti da Leslie H. Martinson nel 1957."}
{"id": "3785052", "revid": "114352297", "url": "https://it.wikipedia.org/wiki?curid=3785052", "title": "Guido Milanesi", "text": "I suoi lavori si caratterizzano per la presenza di elementi autobiografici (relativi alla vita militare) e per l'interesse verso argomenti di carattere coloniale.\nBiografia.\nDedicatosi presto alla letteratura, ebbe anche una significativa attivit\u00e0 come ufficiale della Marina italiana durante la Guerra italo-turca (1912) (fu capitano di vascello e poi contrammiraglio). Si dedic\u00f2 in seguito alla stesura di romanzi, prediligendo soggetti di carattere avventuroso, spesso tratti dalle sue esperienze belliche, soprattutto di vita marinara. Ebbe un notevole successo di pubblico e i suoi romanzi furono ristampati ininterrottamente sino alla seconda guerra mondiale. Fascista convinto, controfirm\u00f2 il telegramma di dieci romanzieri del \u201cGruppo d'azione per servire il Romanzo italiano in Italia ed all'estero\u201d (24 maggio 1928), con Antonio Beltramelli, Massimo Bontempelli, Lucio D\u2019Ambra, Alessandro De Stefani, Tommaso Marinetti, Mario Maria Martini, Alessandro Varaldo, Cesare Giulio Viola, Luciano Zuccoli.\nNei suoi romanzi sono presenti spesso spunti polemici e prese di posizione politiche. Non accett\u00f2 le leggi razziali e, contrariamente a quanto pu\u00f2 sembrare dalla rilettura cinematografica di un suo romanzo (\"La sperduta di Allah\", diretto da Enrico Guazzoni, con Ines Falena e Gino Talamo, uscito nel 1929), non nascose mai una certa insofferenza nei confronti degli estremismi religiosi e razziali, in particolare di origine germanica, che traspare evidente da gran parte dei suoi scritti .\n\"Jane la meticcia\" racconta le disavventure di una giovane donna \"mulatta\" (di padre europeo e madre africana) in ambientazione caraibica. L'interesse dell'autore \u00e8 qui volto a rappresentare la difficile condizione di vita dei \"meticci\", individui intrinsecamente disarmonici a causa della commistione razziale di cui sono il frutto. Nel caso di Jane, tale disarmonia si manifesta nel suo tentativo di vivere al fianco dei bianchi e lontano dalla popolazione di origine africana:\"Tutto il fervore dei suoi diciotto anni era teso verso questa meta suprema: vivere coi bianchi, accanto a loro, come loro. La sua anima di meticcia, con un lento lavorio al rovescio, sembrava esser riuscita a scindersi nei due elementi originari di cui era composta, il bianco e il negro, condensando l\u2019uno come in un latte immateriale che rappresentava il suo massimo orgoglio, l\u2019altro, in un po\u2019 di polvere di carbone che era la sua tortura d\u2019ogni momento.\"Nel romanzo \"La sperduta di Allah\", ambientato nella Libia coloniale, il punto di vista descrive con grande accuratezza dall'interno l'ambiente musulmano libico, di cui fanno parte diversi personaggi, che si esprimono in modo tipicamente arabo-musulmano. Il protagonista, Ugo Albertenghi, intrattiene una relazione sessuale con una donna indigena (Neschma), di cui.\u00e8 inizialmente innamorato. Dopo l'avvento al potere del fascismo, Albertenghi, moralmente rigeneratosi di pari passo all'Italia, capisce l'enorme distanza che lo divide da Neschma. A quel punto, nemmeno la morte del figlio da lei avuto potr\u00e0 causargli dolore: \"Neanche la memoria di quel figlio rimaneva pi\u00f9 a suo padre. La terra d\u2019Allah lo aveva accolto ma imprimendogli il marchio dei figli d\u2019Allah per farne polvere sahariana. Pregare? In nome di quale Dio! La compagine cristiana dell\u2019anima di Albertenghi rimase come annichilita, rifiutandosi conorrore d\u2019ammettere ci\u00f2 che in fondo costituiva la conseguenza logica d\u2019un ordine di fatti non suscettibili d\u2019altra conclusione. Tra quella pietra e lui si frapponeva come una saracinesca dighiaccio dietro della quale una voce lo rimproverava di una cos\u00ec enorme colpa, da farlo rimanere sgomento.\"Pubblic\u00f2 soprattutto con la Casa Editrice Alberto Stock di Roma, con Alberto Mondadori e con la casa editrice Ceschina."}
{"id": "3785053", "revid": "1372005", "url": "https://it.wikipedia.org/wiki?curid=3785053", "title": "Alpa\u00efde di Bruy\u00e8res", "text": "Origine.\nDei suoi ascendenti non si hanno notizie, ma l\"'Ex Chronico Sigeberti monachi\" ci informa che era sorella di un certo Dodone, domestico di Pipino II, che martirizz\u00f2 il vescovo di Liegi, Lamberto.\nBiografia.\nPoco prima del 690, secondo l'anonimo continuatore del cronista Fredegario, che la descrive come nobile ed elegante, Alpaide spos\u00f2 il maggiordomo di palazzo di tutti i regni dei Franchi, Pipino di Herstal o Pipino II, figlio del maggiordomo di palazzo di Austrasia e consigliere di Sigeberto III, Ansegiso (a sua volta figlio del vescovo di Metz Arnolfo e di Doda, figlia del vescovo di Metz, Arnoaldo) e di Begga, figlia di Pipino di Landen o Pipino I (figlio di Carlomanno, maggiordomo di palazzo in Neustria per il re Clotario II), e di sua moglie Itta.&lt;br&gt;Per Pipino II era il secondo matrimonio, perch\u00e9, sempre secondo l'anonimo continuatore del cronista Fredegario, tra il 670 ed il 675, aveva sposato Plectrude (?-ca. 717), che era ancora viva e gli aveva dato due figli: Drogone e Grimoaldo.&lt;br&gt;Questo secondo matrimonio era quindi in condizione di bigamia, mentre altri cronisti considerano Alpaide una concubina. Secondo le cronache dell'epoca la bigamia era ancora praticata, per cui, anche se era la seconda, Alpaide era una moglie.\nAlpaide rimase estranea agli avvenimenti politici di quegli anni; infatti il suo nome non viene pi\u00f9 citato.\nNon si hanno notizie della sua morte, che si presume sia avvenuta nei primi anni dell'ottavo secolo, nel monastero di Orp-le-Grand, dove si dice si sia ritirata negli ultimi anni di vita.\nFigli.\nAlpaide a Pipino II diede un solo figlio:"}
{"id": "3785063", "revid": "767487", "url": "https://it.wikipedia.org/wiki?curid=3785063", "title": "...e ora parliamo di Kevin", "text": "...e ora parliamo di Kevin (\"We Need to Talk About Kevin\") \u00e8 un film del 2011 diretto da Lynne Ramsay, adattamento cinematografico del romanzo \"Dobbiamo parlare di Kevin\" di Lionel Shriver, successivamente ripubblicato con il titolo \"...e ora parliamo di Kevin\" dopo la distribuzione del film.\nIl film \u00e8 interpretato da Tilda Swinton, John C. Reilly e Ezra Miller, ed \u00e8 stato presentato in anteprima e in concorso al Festival di Cannes 2011.\nTrama.\nEva Khatchadourian, una donna armeno-americana, ha messo da parte tutte le sue ambizioni professionali per mettere al mondo un figlio, lasciando la citt\u00e0 per vivere in provincia. Dalla nascita di Kevin la sua vita cambia radicalmente e tra madre e figlio nasce subito un rapporto conflittuale. Mentre con il padre Kevin si dimostra un bambino tranquillo, con la madre continua a piangere, passando dal provocatorio mutismo infantile fino alla ribellione adolescenziale agli ordini della madre. Qualche giorno prima di compiere sedici anni, Kevin compie con un arco una strage nella scuola che frequenta dopo aver ucciso il padre e la sorellina. Due anni dopo la strage nella scuola e la morte del marito e della figlia, Eva va a trovare Kevin in carcere domandandogli il motivo di tutte queste morti. Kevin risponde che pensava di sapere il motivo ma ora non lo sa pi\u00f9.\nProduzione.\nNel 2005 BBC Films ha acquisito i diritti per adattare il libro in un film. Alla scrittrice Lionel Shriver \u00e8 stato offerto un ruolo consultivo nel processo produttivo, ma ha rifiutato. Dopo che il suo coinvolgimento nell'adattamento cinematografico di \"Amabili resti\" non \u00e8 andato a buon fine, Lynne Ramsay ha firmato per dirigere il film. Anche se la produzione non era ancora iniziata, nei primi mesi del 2007 la BBC Films ha rinnovato i diritti. Nel 2008 lo script \u00e8 apparso nella lista delle migliori sceneggiature non-prodotte del cinema britannico. In seguito Ramsay, in collaborazione con Rory Kinnear, ha scritto la sceneggiatura definitiva, cos\u00ec da poter girare il film con costi inferiori, a causa dei problemi finanziari della casa di produzione.\nDopo la conferma del cast, la fase di pre-produzione \u00e8 iniziata nel maggio 2009. Le riprese sono iniziate il 19 aprile 2010 a Stamford, Connecticut, e si sono concluse il 28 maggio 2010. Parte delle riprese sono state effettuate presso la JM Wright Technical High School di Stamford. Jonny Greenwood, dei Radiohead, ha composto le musiche del film.\nDistribuzione.\nIl film \u00e8 stato presentato in anteprima e in concorso al Festival di Cannes nel maggio 2011, successivamente \u00e8 stato presentato in numerosi festival internazionali, tra cui il Toronto International Film Festival. Il film \u00e8 stato distribuito nelle sale cinematografiche del Regno Unito il 21 ottobre 2011. In Italia \u00e8 stato distribuito dal 17 febbraio 2012 a cura della Bolero Film."}
{"id": "3785064", "revid": "71433", "url": "https://it.wikipedia.org/wiki?curid=3785064", "title": "We Need to Talk About Kevin", "text": ""}
{"id": "3785067", "revid": "292162", "url": "https://it.wikipedia.org/wiki?curid=3785067", "title": "Siti archeologici di Napoli", "text": ""}
{"id": "3785071", "revid": "92723", "url": "https://it.wikipedia.org/wiki?curid=3785071", "title": "Brazil's Next Top Model", "text": "Brazil's Next Top Model \u00e8 stato un reality show brasiliano, basato sul format americano \"America's Next Top Model\", andato in onda nel canale via cavo Sony Entertainment Television tra il 2007 e il 2009.\nLo show presentava le stesse caratteristiche del programma statunitense in cui un gruppo di aspiranti modelle si sfida per alcune settimane in servizi fotografici, spot pubblicitari e casting per conto di esponenti del mondo della moda; ogni puntata una ragazza viene eliminata in base ad una classifica stilata dai giudici, fino a quando l'ultima viene nominata \"Brazil's Next Top Model\" e si aggiudica un contratto con un'importante agenzia di moda.\nStoria.\nAll'inizio del 2007, i vertici del canale via cavo \"Sony Entertainment Television\" decisero di creare il format brasiliano del famoso show di Tyra Banks; l'idea era di seguire esattamente lo stesso iter, tranne per il fatto che la conduttrice ed i giudici avrebbero dovuta usare meno \"crudelt\u00e0\" nei confronti delle aspiranti modelle.\nUna delle questioni che pi\u00f9 attirarono l'attenzione del pubblico fu la scelta di colei che sarebbe stata chiamata a condurre il programma; inizialmente, il nome preso in considerazione fu quello di Gisele B\u00fcndchen, anche se la scelta finale cadde su un'altra top model, Fernanda Motta. Quest'ultima, vivendo a New York, decide di cancellare gran parte della sua \"agenda\" per tornare nel suo paese natio e poter svolgere questo importante compito.\nNonostante lo show sia stato un successo, \u00e8 stato sospeso dopo la terza edizione, poich\u00e9 i vertici di \"Sony Entertainment Television\" decisero di non rinnovare il contratto per una quarta edizione."}
{"id": "3785073", "revid": "110157", "url": "https://it.wikipedia.org/wiki?curid=3785073", "title": "Coppa CERS 2011-2012", "text": "La Coppa CERS 2011-2012 \u00e8 stata la 32\u00aa edizione dell'omonima competizione europea di hockey su pista riservata alle squadre di club. Il torneo ha avuto inizio il 19 novembre 2011 e si \u00e8 concluso il 13 maggio 2012 con la disputa delle final four a Bassano del Grappa. Il titolo \u00e8 stato conquistato dagli italiani del per la prima volta nella loro storia sconfiggendo in finale i portoghesi del . In quanto squadra vincitrice, il Bassano ha ottenuto anche il diritto di partecipare alla Coppa Continentale 2012-2013.\nRisultati.\nPrimo turno.\nAndata il 19 novembre 2011, ritorno il 17 dicembre 2011.\nOttavi di finale.\nAndata il 21 gennaio 2012, ritorno il 18 e il 25 febbraio.\nQuarti di finale.\nAndata il 17 marzo 2012, ritorno il 14 aprile.\nFinal Four.\nLe Final Four della manifestazione si sono disputate presso il PalaSind a Bassano del Grappa dal 15 al 16 maggio 2012."}
{"id": "3785074", "revid": "599013", "url": "https://it.wikipedia.org/wiki?curid=3785074", "title": "Albert Cohen (criminologo)", "text": "Biografia.\nAllievo di Talcott Parsons si laure\u00f2 ad Harvard con una tesi sulla \u201cSostituzione delle norme sociali con quelle sub culturali\u201d. In seguito propose due teorie per spiegare tale fenomeno. Nella prima, la frustrazione dovuta allo \"status\" delle persone \u00e8 diretta principalmente verso gli appartenenti alle classi inferiori. Non esiste un paragone tra la propria classe sociale e il resto degli obiettivi socialmente accettati. Si diventa frustrati al momento di affrontare/subire gli svantaggi sociali e le diseguaglianze economiche.\nCi\u00f2 permise a Cohen di proporre la seconda teoria e cio\u00e8 la reazione alla frustrazione secondo la quale i giovani appartenenti alle classi subalterne, invece di cercare di ottenere lecitamente ci\u00f2 che desiderano, cadono nella devianza per acquisire attenzione e rispetto. Ci\u00f2 permette al gruppo di identificarsi secondo norme e prassi proprie della sub cultura deviante.\n\u00c8 conosciuto per la teoria delle subculture e per l'analisi delle \"baby gang\". \u00c8 stato vicepresidente della \"American Society of Criminology\" e nel 1993 ha vinto il premio Edwin Sutherland."}
{"id": "3785075", "revid": "247222", "url": "https://it.wikipedia.org/wiki?curid=3785075", "title": "Con le mani (remix)/Non ti sopporto pi\u00f9 (remix)", "text": ""}
{"id": "3785085", "revid": "2730", "url": "https://it.wikipedia.org/wiki?curid=3785085", "title": "Giorno dell'indipendenza della Polonia", "text": "Il giorno dell'indipendenza della Polonia (in polacco: Narodowe \u015awi\u0119to Niepodleg\u0142o\u015bci) \u00e8 la festa nazionale celebrata ogni anno l'11 novembre, in cui la Polonia commemora l'anniversario della Seconda Repubblica di Polonia, 123 anni dopo la spartizione della Polonia nel 1795 da parte di Russia, Prussia e Austria.\nProtagonista di questo evento, ancora oggi celebrato durante questa ricorrenza fu il generale polacco J\u00f3zef Pi\u0142sudski.\nQuesta ricorrenza nazionale resta la festa nazionale polacca per eccellenza, assieme alla festa della Costituzione (in polacco: \u015awi\u0119to Konstytucji 3 Maja), che si celebra il 3 maggio e commemora la prima Costituzione polacca di maggio del 1791, fra le prime costituzioni democratiche al mondo."}
{"id": "3785088", "revid": "103287330", "url": "https://it.wikipedia.org/wiki?curid=3785088", "title": "Metal Attack", "text": "Metal Attack \u00e8 una compilation di gruppi italiani heavy metal, uscita nel 1987 per la RCA Italia - Talent.\nIl disco \u00e8 stato prodotto da Richard Benson, il quale interpreta anche i brani \"Exotic Escape\" - accompagnato dal gruppo degli East - \"Ripresa\" e \"Preludio\". In quest'ultimo pezzo suona anche la chitarra, cos\u00ec come accade in \"Adagio\"."}
{"id": "3785093", "revid": "122002267", "url": "https://it.wikipedia.org/wiki?curid=3785093", "title": "Circolo di Kreisau", "text": "Il circolo di Kreisau (chiamato dalla Gestapo in lingua tedesca Kreisauer Kreis), era un circolo di intellettuali anti-nazisti di ideologia conservatrice e ispirazione cristiana fondato a Berlino nel 1943 dal conte Helmuth James Graf von Moltke (che a Kreisau aveva una residenza), nipote del celebre generale prussiano Helmuth Von Moltke. Frequentato sia da alti membri ecclesiastici che da civili e militari della dissidenza interna contro Hitler come attestato dallo stesso diario del suo fondatore, von Moltke.\nStoria.\nIl circolo mantenne contatti con gli Alleati e altri gruppi della resistenza europea ed ebbe una parte importante nell'attentato del 20 luglio 1944 contro Adolf Hitler. Il 19 gennaio precedente il conte Von Moltke fu arrestato dalla Gestapo ed il circolo fu liquidato lo stesso anno.\nMembri.\nA questo circolo appartenevano intellettuali convertiti come Carl Goerdeler e Ernst J\u00fcnger.\nAltri membri erano Peter Graf Yorck von Wartenburg, Alfred Delp e Adam von Trott zu Solz.\nL'ideologia.\nLo scopo di questo circolo era progettare un futuro per la Germania e per l'Europa e fomentare la resistenza al nazi-fascismo.\nFu uno dei pochi gruppi della resistenza tedesca ad utilizzare la violenza, seppur circoscritta all'attentato del 1944 ma come gli altri non accettava il piano Morgenthau di Roosevelt.\nIl progetto per l'Europa prevedeva la creazione di repubbliche federali unite in una confederazione europea, dotata di moneta unica, libert\u00e0 di scambio, unica politica fiscale ed una rete comune di comunicazioni e trasporti."}
{"id": "3785097", "revid": "287204", "url": "https://it.wikipedia.org/wiki?curid=3785097", "title": "Tehov (Bene\u0161ov)", "text": "Tehov \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3785106", "revid": "729019", "url": "https://it.wikipedia.org/wiki?curid=3785106", "title": "Paolo Sacchi", "text": "Biografia.\nNacque a Voghera l\u20198 maggio 1807, figlio di Eugenio Giuseppe e di Giuseppa Sormani, all\u2019interno di una famiglia di modeste possibilit\u00e0. Arruolatosi nell\u2019Armata Sarda fu assegnato come servente all\u2019artiglieria, venendo promosso nel maggio 1849 a furiere onorario del 1\u00ba Reggimento artiglieria operai.\nAssegnato come sorvegliante alla \"Fabbrica polveri degli stati sardi\", sovrintendeva allo stoccaggio delle polveri da sparo presso la polveriera di Borgo Dora dove attualmente si trova l'ex Arsenale militare.\nAlle 11:45 del 26 aprile 1852 una scintilla, originatasi dall'attrito di una macchina, caus\u00f2 un incendio nel polverificio e ci fu quindi un'esplosione con 26 morti e numerosi feriti tra cui Sacchi stesso. Siccome l'incendio minacciava di propagarsi e di intaccare ben 40 tonnellate di polvere da sparo poste nel capannone vicino, causando cos\u00ec la distruzione di buona parte della citt\u00e0, l'artigliere Sacchi senza alcun indugio e con grave rischio personale si lanci\u00f2 tra le fiamme riuscendo a spegnere i tizzoni ardenti con una coperta e ad isolare i barili del capannone. Poco dopo sul luogo del disastro giunsero tra gli altri Massimo d'Azeglio, allora primo ministro, il re Vittorio Emanuele II, che arriv\u00f2 cavalcando dal castello di Moncalieri, e don Bosco, il pi\u00f9 famoso santo sociale piemontese. Il re ricompens\u00f2 Paolo Sacchi nominandolo all'istante luogotenente di artiglieria, il che comportava un innalzamento del rango sociale.\nPer il suo coraggioso gesto fu insignito della Medaglia d'oro al valor militare e gli vennero concessi la cittadinanza onoraria di Torino e una pensione annua di 1.200 lire.\nA Paolo Sacchi la citt\u00e0 di Torino ha anche dedicato una delle vie principali del centro, interamente porticata e lunga oltre 1\u00a0km, a ridosso della stazione di Porta Nuova. La via gli fu intitolata nel 1853, un anno dopo il suo gesto eroico. Sacchi pot\u00e9 cos\u00ec per trent'anni passeggiare in una via che portava il suo nome.\nDi animo molto pio e devoto, Sacchi rimase umile nonostante il glorioso riconoscimento e continu\u00f2 sempre ad attribuire il merito di quell'azione all'ispirazione della Madonna della Consolata. Inoltre, come forma di ringraziamento, da quel giorno in avanti e per tutta la vita serv\u00ec Messa ogni mattina presso il Santuario della Consolata.\nNel 1886 sul luogo della tragedia venne apposta una lapide in bronzo tuttora presente. Su di essa vi \u00e8 scritto:\nPaolo Filippo Sacchi \u00e8 sepolto nel Cimitero monumentale di Torino (campo primitivo ovest)."}
{"id": "3785108", "revid": "287204", "url": "https://it.wikipedia.org/wiki?curid=3785108", "title": "Studeny", "text": ""}
{"id": "3785116", "revid": "1543377", "url": "https://it.wikipedia.org/wiki?curid=3785116", "title": "I Never Told You", "text": "I Never Told You \u00e8 un brano musicale della cantante statunitense Colbie Caillat, estratto come secondo ed ultimo singolo dal suo secondo album \"Breakthrough\". La canzone \u00e8 scritta da Colbie Caillat, Kara DioGuardi e Jason Reeves ed \u00e8 stata prodotta da Kara DioGuardi.\nIn \"I Never Told You\" la cantante rivela di avere ancora dei sentimenti verso un ex fidanzato e lo rivuole nella sua vita. Colbie ha scritto la canzone durante il suo tour in Europa nel bagno del suo albergo. In un'intervista ha affermato: \"L'ho scritta su qualcuno con cui mi sono lasciata e che in quel periodo mi mancava.\" La stesura del testo \u00e8 la composizione musicale della canzone sono state poi completate alle Hawaii con l'aiuto di Jason Reeves e Kara DioGuardi."}
{"id": "3785119", "revid": "287204", "url": "https://it.wikipedia.org/wiki?curid=3785119", "title": "Setejovice", "text": ""}
{"id": "3785120", "revid": "1534511", "url": "https://it.wikipedia.org/wiki?curid=3785120", "title": "Stilb", "text": "Lo Stilb \u00e8 una unit\u00e0 di misura della luminanza in fotometria. \u00c8 una grandezza fisica non appartenente al sistema internazionale di unit\u00e0 di misura, bens\u00ec al sistema CGS. Equivale ad una candela per centimetro quadrato o 104 nit. Il suo simbolo \u00e8 Sb."}
{"id": "3785122", "revid": "767487", "url": "https://it.wikipedia.org/wiki?curid=3785122", "title": "Maurizio Camardi", "text": "Suona il sassofono tenore e soprano, il duduk ed \u00e8 attivo nei generi jazz, musica classica e world music. Ha composto anche musiche per rappresentazioni teatrali.\nOltre che negli album come solista e in quelli dei suoi gruppi, ha collaborato con diversi artisti famosi, tra i quali Claudio Fasoli, Paolo Fresu, Stefano Battaglia, Franco D'Andrea, Enrico Rava, Patrizio Fariselli, Robert Wyatt, Paolino Dalla Porta, Ricky Gianco, Gualtiero Bertelli, Cochi e Renato, Yo Yo Mundi e Cooper Terry.\nBiografia.\nInsieme al musicologo Roberto Favaro, fonda la Scuola di Musica George Gershwin di Padova, attiva dal 1985, di cui a tutt'oggi \u00e8 direttore artistico.\nDirige dal 1992 la Gershwin Jazz Orchestra, che si esibisce con solisti quali Paolo Fresu e Claudio Fasoli.\nPrende parte agli spettacoli teatrali anche esibendosi sul palco. Nello spettacolo tratto dal libro \"La terra della mia anima\" di Carlotto, assieme al musicista Ricki Gianco, Camardi partecipa ad un'azione di protesta ambientata nell'Argentina nel 1989, suonando una milonga che narra la storia di un giovane desaparecido, di fronte alla caserma in cui sono stati torturati migliaia di oppositori e sospettati dalla giunta militare argentina.\nNel 2007 \u00e8 invitato con il proprio quartetto a tenere alcuni concerti a Berlino. Partecipa poi al CD \"Comicopera\" di Robert Wyatt, pubblicato dalla Domino Records, suonando nel brano \"Hasta Siempre\" che viene registrato a Padova.\nNel 2010 esce il CD in duo con Mauro Palmas dal titolo \"Mare Chiuso\", che viene segnalato dalla prestigiosa rivista \"Jazzit\"."}
{"id": "3785123", "revid": "1798099", "url": "https://it.wikipedia.org/wiki?curid=3785123", "title": "Nam Phan", "text": "Combatte nella divisione dei pesi piuma per la promozione giapponese Pancrase, nella quale \u00e8 l'attuale campione di categoria dal 2015.\nTra il 2010 ed il 2014 ha combattuto nella prestigiosa organizzazione UFC partecipando inizialmente al reality show \"The Ultimate Fighter: Team GSP vs. Team Koscheck\" e chiudendo l'esperienza con un record negativo di 2 vittorie e 6 sconfitte.\nHa combattuto in altre promozioni di rilievo come Bellator, Strikeforce, WEC e World Victory Road.\nCarriera nelle arti marziali miste.\nInizi carriera.\nNam Phan fece il suo debutto professionistico contro Jason Maxwell il 21 ottobre 2001, vincendo per TKO al secondo round. Vinse anche i suoi tre incontri successivi prima di subire la prima sconfitta contro Rob McCullough nell'aprile 2003. Nel dicembre 2006, con un record di 12-2, fece il suo debutto nella Strikeforce Josh Thomson a Strikeforce: Triple Threat. Perse per decisione unanime e venne sconfitto anche nel match successivo contro Billy Evangelista, nell'ultimo combattimento nella Strikeforce a Strikeforce: Melendez vs. Thomson.\nIn seguito vinse l'Extreme Fighters World Championships battendo Shad Smith per TKO al minuto 1:11 del primo round il 6 ottobre 2007.\nNel 2009, prese parte al Sengoku Raiden Championship's Featherweight Grand Prix dove sconfisse Hideki Kadowaki nel turno iniziale mentre nel secondo turno, a Sengoku 8, Phan fu sconfitto da Michihiro Omigawa.\nThe Ultimate Fighter.\nPhan firm\u00f2 con l'Ultimate Fighting Championship per prendere parte a The Ultimate Fighter: Team GSP vs. Team Koscheck. Nell'episodio di debutto, Phan batt\u00e9 Mike Budnik per TKO dopo un colpo al fegato seguito da pugni. Phan guadagn\u00f2 l'entrata nella casa, dove fu scelto dal Team Koscheck as Koscheck come quinto assoluto (nono in totale).\nNel combattimento preliminare, Phan combatt\u00e9 contro Spencer Paige, vincendo per decisione unanime dando al team Koscheck la sua prima vittoria. Per il suo quarto di finale, Phan fu scelto per combattere contro Cody McKenzie. Nam vinse McKenzie per TKO (pugni) nel round 2, assicurandosi il posto in semifinale.[5] In semifinale Phan si scontr\u00f2 con Michael Johnson perdendo per decisione non unanime.\nUltimate Fighting Championship.\nPhan affront\u00f2 Leonard Garcia nella finale di The Ultimate Fighter: Team GSP vs. Team Koscheck Finale. Phan avrebbe originariamente affrontare Alex Caceres ma Caceres fu rimosso dalla card a causa di un infortunio. Invece Phan affront\u00f2 il veterano WEC/UFC, Leonard Garcia. Phan perse il combattimento contro Garcia per una controversa decisione non unanime. A causa della controversia alla base della decisione, Phan fu comunque premitato col bonus vittoria dall'UFC e vinse il premio \"Fight of the Night\". La sconfitta fu nominata \"Furto della'anno\" 2010 da molti siti web sulle MMA, tra cui Sherdog.com.\nA rematch contro Garcia avrebbe dovuto tenersi il 26 marzo 2011 a UFC Fight Night 24.Phan per\u00f2 fu costretto a rinunciare per un infortunio venendo sostituito da Chan Sung Jung.\nPhan affront\u00f2 Mike Brown il 6 agosto 2011 a UFC 133.perdendo per decisione unanime. Ad UFC 136, Phan avrebbe dovuto combattere contro Matt Grice l'8 ottobre 2011, come sostituto dell'infortunato Josh Grispi. Grice dovette per\u00f2 rinunciare a causa di un infortunio e il suo posto venne preso da Leonard Garcia. Phan vinse per decisione unanime, vincendo anche il premio per il Fight of the Night.\nIl 30 dicembre 2011, nell'evento di fine anno della federazione, UFC 141, venne sconfitto per decisione unanime dall'imbattuto Jim Hettes (30-25, 30-25, 30-26) in un match in cui non diede mai l'impressione di poter vincere ma resistendo agli attacchi del giovane avversario grazie alla propria esperienza.\nL'anno successivo torna alla vittoria con una risicata decisione sul modesto Cole Miller.\nNel dicembre del 2012 sostituisce l'infortunato Eddie Yagin nel match contro il top 10 di categoria Dennis Siver, venendo totalmente dominato dall'inizio alla fine e perdendo con un punteggio finale di 30-26, 30-25 e 30-24 a favore del tedesco.\nNel dicembre 2013 Phan scese nei pesi gallo ed affront\u00f2 il gatekeeper giapponese Takeya Mizugaki in Australia, venendo sconfitto per decisione unanime dei giudici di gara.\nNel 2014 in quella che era con ogni probabilit\u00e0 la sua ultima possibilit\u00e0 in UFC Phan venne nettamente sconfitto dal britannico Vaughan Lee (record in UFC: 2-3) in un evento tenutosi a Macao, e venne conseguentemente licenziato.\nPancrase e Bellator.\nPochi mesi dopo il licenziamento Phan combatte un incontro nell'organizzazione giapponese Grandslam MMA, vincendo per KO tecnico durante la prima ripresa.\nNel luglio 2014 firma un contratto con Pancrase, in assoluto una delle prime organizzazioni di MMA al mondo, dove vince l'incontro di debutto.\nGi\u00e0 in ottobre Nam Phan cambia ancora organizzazione e torna negli Stati Uniti per firmare con l'importante Bellator, dove esord\u00ec nell'evento del 15 novembre venendo rapidamente sconfitto da Mike Richman.\nNel gennaio del 2015 torna a combattere in Pancrase dove vince il titolo dei pesi piuma a spese di Takumi Nakayama.\nRisultati nelle arti marziali miste.\nGli incontri segnati su sfondo grigio si riferiscono ad incontri di esibizione non ufficiali o comunque non validi per essere integrati nel record da professionista."}
{"id": "3785124", "revid": "767487", "url": "https://it.wikipedia.org/wiki?curid=3785124", "title": "New Zealand's Next Top Model", "text": "New Zealand's Next Top Model (abbreviato anche come \"NZNTM\") \u00e8 un programma neozelandese basato sul format statunitense \"America's Next Top Model\".\nCome nel reality show statunitense, alcune aspiranti modelle si sfidano con servizi fotografici e sfide per il titolo di \"New Zealand's Next Top Model\", infatti ogni settimana i giudici valutano le foto delle ragazze e puntata dopo puntata vengono eliminate le concorrenti finch\u00e9 non ne rimane una che si aggiudica il titolo e il premio in palio."}
{"id": "3785129", "revid": "287204", "url": "https://it.wikipedia.org/wiki?curid=3785129", "title": "Tepl\u00fd\u0161ovice", "text": "Tepl\u00fd\u0161ovice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3785130", "revid": "287204", "url": "https://it.wikipedia.org/wiki?curid=3785130", "title": "Teplysovice", "text": ""}
{"id": "3785144", "revid": "154893", "url": "https://it.wikipedia.org/wiki?curid=3785144", "title": "Christopher Wolstenholme", "text": ""}
{"id": "3785147", "revid": "767487", "url": "https://it.wikipedia.org/wiki?curid=3785147", "title": "Tichonice", "text": "Tichonice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3785151", "revid": "767487", "url": "https://it.wikipedia.org/wiki?curid=3785151", "title": "Tisem", "text": "Tisem \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3785156", "revid": "767487", "url": "https://it.wikipedia.org/wiki?curid=3785156", "title": "Tomice (Repubblica Ceca)", "text": "Tomice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3785160", "revid": "287204", "url": "https://it.wikipedia.org/wiki?curid=3785160", "title": "Trebesice", "text": ""}
{"id": "3785167", "revid": "392652", "url": "https://it.wikipedia.org/wiki?curid=3785167", "title": "Conferenze ai Padri Vincenziani della Missione", "text": "Le Conferenze ai Padri Vincenziani della Missione \u00e8 una raccolta di conferenze tenute da San Vincenzo de' Paoli presso la Casa di San Lazzaro dov'era la sede della Congregazione della Missione, l'ordine religioso fondato dal Santo.\nInquadramento del genere letterario.\nNella convinzione dei grandi abati della tradizione monastica la preghiera \u00e8 qualcosa che si porta insieme (dalla radice latina: \"con-ferre\") e che scaturisce da un discorso informale che ha come effetto il rinnovamento spirituale. Umili esempi si ritrovano in Basilio Magno, in Benedetto da Norcia e in Girolamo. La scelta del termine varia da paese a paese quali, ad esempio, Colloqui, Trattenimenti, Collationes, Sermoni, Omelie, ecc.\nUn esponente di rilievo del genere conferenziale fu Giovanni Cassiano, allievo di Giovanni Crisostomo che, ispirandosi ai modelli classici e dialogici di Socrate, Platone ed Epitteto, aveva introdotto un modello catechistico in cui due discepoli possono intervenire con domande o risonanze laddove il maestro spirituale assume un ruolo di moderatore e allo stesso tempo di guida. La sua opera pi\u00f9 importante sono le \"Collationes\". Coni\u00f2 il termine di \u201cruminare\u201d le Sacre Scritture che consisteva nella reiterazione insistente dei versetti biblici con lo scopo di infondere lo Spirito nella preghiera. Un altro apostolo eccezionale fu Francesco di Sales che nelle sue \"Entretiens\" non esitava a dispensare consigli, risposte e orientamenti a quanti si raccoglievano attorno a lui. Le sue conferenze furono poi continuate da Giovanna Francesca Fremyot de Chantal.\nGenesi dell'Opera.\nLe prime conferenze risalgono al 1622 quando St. Vincent fu nominato superiore della Visitazione. Era stato iniziato da Pierre de Berulle che a sua volta aveva tenuto delle conferenze pubblicate postume col titolo \"Collationes ordinis nostri\". St. Vincent riuniva la comunit\u00e0 due volte la settimana, il mercoled\u00ec e la domenica. I temi riguardavano i pi\u00f9 disparati campi dell'attivit\u00e0 apostolica quali, ad esempio, la pratica virtuosa, le regole spiegate, commenti, ecc.\nMetodologia.\nDi St. Vincent sappiamo che non volle lasciare nulla di scritto delle sue conferenze, tuttavia un suo discepolo Betrand Ducournau decise di ricopiare a parte quando detto durante le conferenze. L'opera del discepolo fu ricopiata poi da diverse mani in diversi scritti tale che dell'opera originale manoscritta rimane solo un foglio. Un altro suo discepolo, H. Bremond, ha osservato che, date le proprie origini umili, il Santo non ricorreva quasi mai ad espressioni retoriche o liriche, quanto piuttosto alla mimica espressiva, molto spesso per \u00abesorcizzare il rilassamento\u00bb dei suoi interlocutori. Nella conferenza del 30 maggio 1659, ad es., si denota la fatica della ricostruzione del testo che, d'altro canto, si allontana dalla freddezza del racconto stenografico.\nI suoi discepoli, del resto, non si preoccuparono solo di raccogliere le parole del Santo, ma anche di trasporne il clima nel quale si tenevano le conferenze attraverso la descrizione del tono della voce, pacato e colloquiale, la mimica del viso, talvolta accentuata da qualche ruga, il cercare con lo sguardo questo o quel discepolo per trovarvi un riscontro. Le sue stesse origini di guascone tradiscono una tendenza alla prolissit\u00e0, ma non quella affettata e retorica dei suoi contemporanei, quanto quella semplice e schietta cio\u00e8 finalizzata a porre a loro agio gli interlocutori. Lui stesso introdusse il termine di \u201cpiccolo metodo\u201d secondo il quale \u00abla parola della predicazione doveva coincidere con la persona che la proclamava, poich\u00e9 diventava efficace se l'uditore ne sperimentava l'autenticit\u00e0 in chi la pronunciava\u00bb.\nContenuti.\nI contenuti del libro rispecchiano quelli delle Regole Comuni di cui le Conferenze sono in gran parte il commento:\nPer rafforzare l'azione apostolica dei missionari, St. Vincent introdusse la pratica delle cinque virt\u00f9 vincenziane:"}
{"id": "3785173", "revid": "110157", "url": "https://it.wikipedia.org/wiki?curid=3785173", "title": "T\u0159ebe\u0161ice (Bene\u0161ov)", "text": "T\u0159ebe\u0161ice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3785175", "revid": "1543377", "url": "https://it.wikipedia.org/wiki?curid=3785175", "title": "Storia dei Missionari Vincenziani nell'Italia Meridionale", "text": "Storia dei Missionari Vincenziani nell'Italia Meridionale narra la storia dei religiosi vincenziani e delle proprie vicissitudini in Italia meridionale dall'insediamento nel XVII secolo fino al Concilio Vaticano II.\nLe origini.\nAppena tredici anni dopo l'Istituzione della Congregazione a Parigi, un missionario giunto dalla Francia, Vincenzo de' Paoli, fond\u00f2 una Casa vincenziana a Roma col compito di diffondere il carisma apostolico in Italia. Cinque anni pi\u00f9 tardi toccava a Genova, per giungere a Napoli nel 1668. Qui, su disposizioni del vescovo Innico Caracciolo, trovarono una prima sistemazione presso l'ex convento dei Crociferi nell'attuale rione Sanit\u00e0 presso la via dei Vergini. Essendo cresciuta notevolmente l'attivit\u00e0 dei religiosi, intenti sia all'assistenza morale che materiale del popolo, tra il 1707 ed il 1710, fu deciso l'ampliamento della Casa Provinciale, grazie anche alle donazioni della borghesia partenopea. All'epoca, li locali erano costituiti dal noviziato, lo studentato con a capo un direttore e la scuola apostolica formata da due prefetti. Il nuovo progetto, realizzato dall'arch. Giovanni Andrea Garagni, corrispondente all'attuale fisionomia, prevedeva anche una biblioteca ed una nuova sala per gli esercizi spirituali ai quali partecip\u00f2 anche Alfonso Maria de' Liguori poco prima di vestire il pallio. Nel 1733 fu fondata la Congregazione dei chierici esterni col compito di accogliere i giovani che aspiravano al sacerdozio ma che non erano ancora inseriti stabilmente nell'ordine.\nIl Risorgimento.\nAll'indomani della Rivoluzione francese, i vincenziani vissero un periodo di crisi e di tensioni dovute al ripetuto tentativo da parte della monarchia di Ferdinando I delle Due Sicilie di controllare l'operato dei religiosi. Fortunatamente Gioacchino Murat annull\u00f2 tali provvedimenti liberticidi e permise ai vincenziani di sopravvivere. Nonostante l'odio antireligioso che si diffondeva in Europa, i vincenziani continuarono nella propria missione di assistenza religiosa della popolazione rurale e continuarono ad espandersi tanto che nel 1835 fu necessario fondare una nuova Casa a Napoli denominata \u201cSan Nicola di Tolentino\u201d presso l'attuale corso Vittorio Emanuele a ridosso della collina del Vomero. I problemi tuttavia non erano finiti. Nel 1848 con la nuova ondata di movimenti rivoluzionari, Ferdinando II delle Due Sicilie si decise a concedere la Costituzione ed a sopprimere alcuni ordini primi fra tutti i Gesuiti. Nel 1857, intanto, vi fu un terremoto devastante che procur\u00f2 notevoli danni alle strutture. Nel 1860 durante la guerra civile, la casa di S.Nicola di Tolentino fu occupata e saccheggiata dalle bande garibaldine, quella di Monopoli sub\u00ec la medesima sorte. Qui e l\u00e0 i religiosi erano insultati e deportati altrove. A salvare la situazione furono le Figlie della carit\u00e0 che furono comprese nella lista delle \u201ccongregazioni operose\u201d grazie al loro impegno di assistenza nelle carceri e che quindi furono esonerate dalla soppressione. Poich\u00e9 queste erano sotto la direzione spirituale dei vincenziani, fu trovata una soluzione giudiziaria: i vincenziani avrebbero potuto continuare il proprio ministero a patto che avessero abbandonato le case di Napoli e San Nicola. I vincenziani, comunque, si opposero alla sentenza ed iniziarono una lunga battaglia legale conclusasi nel 1870 con la riappropriazione delle due case alle quali fu aggiunto l'ospizio per i mendicanti.\nIl XX secolo.\nAl 1900 la Congregazione dei Padri Vincenziani della Missione, fondata pi\u00f9 di due secoli prima da San Vincenzo de' Paoli, contava a Napoli 89 membri maschili, di cui 39 coadiutori (laici), e ben 2000 Figlie della Carit\u00e0. A capo vi era un Visitatore che coordinava le attivit\u00e0 sia dei confratelli che delle suore. La vita dei religiosi prosegu\u00ec senza soste fino al 15 luglio 1943 quando Napoli fu sconvolta dai bombardamenti americani durante la seconda guerra mondiale. La situazione non miglior\u00f2 dopo la svolta di Salerno (dove era stata aperta una nuova casa il 1\u00ba settembre 1941) n\u00e9 il ritorno di Togliatti dall'Unione Sovietica il 4 marzo 1944: \u00abla sola frazione di Santa Maria Infrante sul Garigliano, conquistata e perduta dagli alleati per ben diciassette volte tra il 12 e il 14 maggio 1944, usc\u00ec dalla battaglia completamente distrutta\u00bb. Da segnalare, infine, l'erezione il 2 maggio 1960 di una Casa \u201cS.Gioacchino\u201d a via Orazio in Napoli e la sospensione, all'inizio degli anni settanta, degli esercizi spirituali, decidendo di dedicarsi esclusivamente alle missioni estere.\nI vincenziani, infatti, si erano distinti da sempre per il carisma apostolico dedito al proselitismo nelle zone rurali e all'assistenza morale e materiali tra i ceti meno abbienti. Con l'assunzione dell'Italia a ruolo di potenza mondiale e colonizzatrice, le missioni vincenziane si estesero anche all'Africa. Il primo missionario fu inviato in Etiopia il 25 dicembre 1890 per assistere i feriti di Massawa. Altre missioni furono organizzate in Cina nel 1910, in Libia nel 1911, in Albania nel 1931, in Libano nel 1947. Ma il ciclo missionario pi\u00f9 fortunato fu certamente quello organizzato in America a partire dagli anni venti in concomitanze con le grandi emigrazioni di italiani in quel paese. Qui furono costruite scuole e fabbriche per istruire i figli dei migranti. Il personale di queste strutture assunsero il titolo di \"missionary helpers\"."}
{"id": "3785182", "revid": "110157", "url": "https://it.wikipedia.org/wiki?curid=3785182", "title": "Tour of the Mongoose", "text": "Il Tour of the Mongoose (in italiano \"Tour della mangusta\") \u00e8 il terzo tour (primo mondiale) della cantante colombiana Shakira. Il tour \u00e8 a supporto del suo terzo album (primo in inglese) \"Laundry Service\". Esso ha toccato numerose citt\u00e0 in tutto il continente americano e in Europa.\nBackground.\nIl tour \u00e8 stato annunciato da \"Clear Chanel\" nel settembre 2002. Nel corso di una conferenza stampa, Shakira ha definito il tour uno show rock e divertente, affermando: \"Non sto risparmiando alcuno sforzo per assicurarmi che questo tour sia il meglio che posso offrire ai miei fans. Ed ho intenzione di avere un forte spirito rock and roll, cos\u00ec potrete vedere uno show rock and roll, ma avr\u00e0 tutte le sfumature e le sottigliezze di uno spettacolo che cerca di intrattenere. Nella stessa occasione ha spiegato il perch\u00e9 del nome del tour affermando: \" Sono rimasta veramente colpita da essa, perch\u00e9 \u00e8 un animale che pu\u00f2 sconfiggere il serpente con un solo morso. Questo animale \u00e8 come un miracolo vivente, per me, perch\u00e9 se c'\u00e8 un animale sulla terra che pu\u00f2 sconfiggere il serpente, una velenosa vipera con un morso, penso che ci deve essere un modo per noi di sconfiggere, o di mordere il collo a tutto l'odio questo mondo, no? Si chiama Tour della Mangusta [...] e ho deciso di chiamare il mio tour cos\u00ec, perch\u00e9 credo che se tutti noi abbiamo dentro una piccola mangusta che pu\u00f2 sconfiggere l'odio, il risentimento e il pregiudizio di tutti i giorni, probabilmente possiamo vincere la battaglia \".. Il tour ha causato polemiche per quanto riguarda un video trasmesso durante le performance di Octavo D\u00eca, definito troppo cruento, ma la cantante si \u00e8 difesa affermando di voler sensibilizzare le persone contro la guerra, male che imperversa molti paesi compresa la Colombia."}
{"id": "3785183", "revid": "287204", "url": "https://it.wikipedia.org/wiki?curid=3785183", "title": "V\u00e1clavice", "text": "V\u00e1clavice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3785184", "revid": "287204", "url": "https://it.wikipedia.org/wiki?curid=3785184", "title": "Vaclavice", "text": ""}
{"id": "3785188", "revid": "827882", "url": "https://it.wikipedia.org/wiki?curid=3785188", "title": "Doug Stanhope", "text": "Vita e carriera.\nNato a Worcester, Stanhope lascia il liceo al primo anno e la sua carriera inizia nel 1990 a Las Vegas.\nStanhope \u00e8 apparso in molti festival famosi fra cui il Just For Laughs, l'US Comedy Arts Festival ad Aspen, il Chicago Comedy Festival e l'Edinburgh Festival Fringe in Scozia, dove ha vinto il Strathmore Press Award nel 2002.\nNel 2003 e 2004, Stanhope ha collaborato per la quinta e sesta stagione di The Man Show with Joe Rogan."}
{"id": "3785190", "revid": "110157", "url": "https://it.wikipedia.org/wiki?curid=3785190", "title": "Senza un frammento", "text": "Senza un frammento \u00e8 un singolo della cantante italiana Fiorella Mannoia con il featuring di Djavan, autore e compositore del brano. Il brano \u00e8 un singolo estratto dall'album \"Onda tropicale\"; la data di pubblicazione del brano \u00e8 il 26 gennaio 2007 per la Durlindana."}
{"id": "3785192", "revid": "1342115", "url": "https://it.wikipedia.org/wiki?curid=3785192", "title": "Fabrizio Lucchesi", "text": "Biografia.\nHa giocato a calcio a livello dilettantistico come libero e centrocampista. \u00c8 laureato sia in Scienze Motorie che in Management dello Sport.\nCarriera da dirigente.\nEmpoli.\nDopo aver lavorato per tre anni per la FIGC, inizia poi a lavorare nell', come coordinatore del settore giovanile, poi nella stagione 96/97 come direttore generale, ottenendo la promozione in Serie A.\nRoma, Palermo e Nizza.\nSuccessivamente passa alla Roma come direttore generale negli anni in cui la societ\u00e0 giallorossa vince lo scudetto 2000-2001 e la successiva Supercoppa italiana. Il suo apporto fu determinante nell'acquisizione, da parte di Franco Sensi con cui lavorava alla Roma, delle quote del Palermo di cui divenne dirigente, carica ricoperta anche al Nizza, altra societ\u00e0 di Sensi.\nFiorentina, Cesena e Avellino.\nNel 2003 viene assunto come direttore generale alla Fiorentina, appena fallita e ripartita dalla Serie C2 con il nome Florentia Viola: i viola vincono la Serie C2 2002-2003, poi vengono ripescati in Serie B e centrano la promozione in Serie A al primo tentativo nel 2003-2004. Successivamente collabora come consulente esterno per e .\nPescara.\nNel 2009 diventa direttore generale del in Lega Pro Prima Divisione 2009-2010, rimanendovi per due anni, ottenendo prima la promozione in Serie B e poi la salvezza nel medesimo campionato.\nPisa.\nNel dicembre 2011 diventa direttore generale del Pisa in Lega Pro Prima Divisione 2011-2012. Sotto la sua direzione la societ\u00e0 toscana sfiora per due anni consecutivi la serie B: nel 2013 perde la finale playoff contro il , nel 2014 si ferma in semifinale playoff contro il Frosinone (che poi avrebbe ottenuto la promozione battendo in finale il Lecce). Durante la sua permanenza in nerazzurro si segnala per la scoperta e il lancio di molti giovani calciatori che negli anni successivi avrebbero poi militato nelle categorie superiori, tra i quali Gatto, Rizzo, Sepe, Goldaniga e Provedel. Interrompe il proprio rapporto con il club toscano nel giugno 2014.\nPoco pi\u00f9 di un anno dopo rientra per\u00f2 nella societ\u00e0 pisana: il 17 agosto 2015 rileva l'80% delle quote del Pisa e diventa ufficialmente il nuovo presidente della societ\u00e0 nerazzurra, prendendo il posto di Carlo Battini. Mantiene l'incarico di presidente fino al 19 gennaio 2016 quando, dopo l'ingresso in societ\u00e0 della Terravision, la carica di presidente passa a Fabio Petroni, mentre Lucchesi fa parte del CdA ed \u00e8 direttore generale. Al termine della stagione il club toscano ottiene la promozione in serie B. Conclude la propria esperienza sotto la Torre Pendente il 23 dicembre 2016, al momento della cessione della societ\u00e0 dalla Carrara Holding Srl alla Ma.Gi.Co. Srl.\nLatina.\nIl 19 gennaio 2017 diventa il nuovo responsabile dell'area tecnica del .\nLucchese.\nNel giugno del 2018, viene nominato direttore generale dei rossoneri del nuovo ambizio presidente Lorenzo Grassini, intenzionato ad avviare un progetto in grado di riportare la ai fasti di un tempo.\nPalermo.\nIl 3 maggio 2019 viene nominato Direttore Generale del a seguito del riassetto societario della squadra rosanero dopo la cessione del pacchetto azionario alla Sporting Network (controllata principalmente dalla Arkus Network); per lui si tratta di un ritorno dopo quasi 17 anni.\nIl Palermo Calcio tuttavia, dopo questo passaggio di propriet\u00e0, subisce numerose irregolarit\u00e0 finanziarie delle quali sono colpevoli gli azionisti Walter e Salvatore Tuttolomondo, sancendo quindi la mancata iscrizione alla Serie B 2019-2020. Il club si avvier\u00e0 inesorabilmente verso il fallimento.\nPer approfondimenti:"}
{"id": "3785193", "revid": "729019", "url": "https://it.wikipedia.org/wiki?curid=3785193", "title": "Tribunal (metropolitana di Madrid)", "text": "Tribunal \u00e8 una stazione delle linee 1 e 10 della metropolitana di Madrid.\nSi trova sotto Calle de Fuencarral, all'intersezione con Calle de Barcel\u00f3, nel distretto Centro di Madrid.\n\u00c8 la stazione di metropolitana utilizzata dai giovani che frequentano la zona di Malasa\u00f1a, conosciuta per la vita notturna.\nStoria.\nInaugurata da Alfonso XIII il 17 ottobre 1919, \u00e8 una delle otto stazioni pi\u00f9 antiche della metropolitana di Madrid. Fino agli anni venti era denominata \"Hospicio\". Il nome attuale fa riferimento alla Corte dei Conti (es: \"Tribunal de Cuentas\"), organo dello Stato situato nelle vicinanze.\nNegli anni sessanta fu costruito l'ingresso principale e le banchine della linea 1 furono ampliate da 60 a 90 m. I binari della linea 10 furono inaugurati nel 1981.\nAccessi.\nIngresso Barcel\u00f3\nIngresso Fuencarral aperto dalle 6:00 alle 21:40"}
{"id": "3785196", "revid": "1573940", "url": "https://it.wikipedia.org/wiki?curid=3785196", "title": "Vera \u0110ura\u0161kovi\u0107", "text": ""}
{"id": "3785197", "revid": "120068647", "url": "https://it.wikipedia.org/wiki?curid=3785197", "title": "Acciaio bluito", "text": "Per acciaio bluito si intende un acciaio rinvenuto al blu.\nIl procedimento di bluitura, o rinvenimento al blu, si effettua lucidando l'acciaio e riscaldandolo tra i 290 e i 310\u00a0\u00b0C.\nA seconda della temperatura raggiunta, la colorazione passa dal blu-viola a 290\u00b0, al blu a 300\u00b0, fino al blu chiaro a 310\u00b0. Oltre i 310\u00b0, l'acciaio ingrigisce.\nLa bluitura dell'acciaio viene utilizzata come trattamento anticorrosione in orologeria, soprattutto per viti, molle, casse di orologio, e per la realizzazione di pentolame, vassoi."}
{"id": "3785200", "revid": "300067", "url": "https://it.wikipedia.org/wiki?curid=3785200", "title": "Vera Djura\u0161kovi\u0107", "text": ""}
{"id": "3785202", "revid": "300067", "url": "https://it.wikipedia.org/wiki?curid=3785202", "title": "Vera Djuraskovic", "text": ""}
{"id": "3785209", "revid": "287204", "url": "https://it.wikipedia.org/wiki?curid=3785209", "title": "Veli\u0161 (Boemia centrale)", "text": "Veli\u0161 \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3785213", "revid": "599013", "url": "https://it.wikipedia.org/wiki?curid=3785213", "title": "Milan Lalkovi\u010d", "text": "Carriera.\nClub.\nCresciuto nelle giovanili del Chelsea, dopo aver giocato per anni in prestito, nel 2014 i \"Blues\" lo lasciano partire a costo zero verso il Mlada Boleslav, societ\u00e0 della prima divisione ceca."}
{"id": "3785215", "revid": "125751060", "url": "https://it.wikipedia.org/wiki?curid=3785215", "title": "Ezra Miller", "text": "Biografia.\nEzra Miller \u00e8 nato e cresciuto a Wyckoff, una comunit\u00e0 nella Contea di Bergen, New Jersey. La madre, Marta, \u00e8 una ballerina moderna. Il padre, Robert S. Miller, era vicepresidente e direttore managing della Hyperion Books. Ezra ha due sorelle maggiori, Saiya e Caitlin. Si considera ebreo e \"spiritual\" (il padre \u00e8 ebreo; la madre \u00e8 cristiana).\nQuando aveva sei anni, si \u00e8 esibito all'anteprima americana dell'opera contemporanea di Philip Glass \"White Raven\". Ha frequentato la Rockland Country Day School e la The Hudson School, abbandonandola dopo aver recitato nel film \"Afterschool\".\nCarriera.\nEzra ha debuttato come attore nel 2008 nel film \"Afterschool\". Ezra ha poi recitato in \"City Island\" (2009) accanto a Andy Garc\u00eda, Julianna Margulies e Steven Strait; in \"Beware the Gonzo\" e in \"Every Day\", entrambi premiati al Tribeca Film Festival. Ezra ha poi recitato nel film \"...e ora parliamo di Kevin\" di Lynne Ramsay, tratto dal romanzo \"Dobbiamo parlare di Kevin\" di Lionel Shriver. Il film ottenne grande successo, specialmente al Festival di Cannes.\nEzra Miller ha poi recitato nel ruolo di Damien nella serie televisiva \"Californication\" ed ha recitato per due stagioni nella serie \"Royal Pains\" nel ruolo di Tucker Bryant.\nNel 2012 ha recitato nel film \"Noi siamo infinito\" insieme ai giovani attori Logan Lerman e Emma Watson.\nEzra \u00e8 il batterista e cantante della band newyorkese Sons of an Illustrious Father.\nNel 2016 ha recitato nel ruolo di Credence Barebone nel film \"Animali fantastici e dove trovarli\", riprendendo poi il medesimo ruolo nei film \"Animali fantastici - I crimini di Grindelwald\" (2018) e \"Animali fantastici - I segreti di Silente\" (2022). Nel 2016 interpreta anche Barry Allen/Flash in cameo nei film \"\" e \"Suicide Squad\" e nel 2017 riprende tale ruolo, pi\u00f9 ampiamente, in \"Justice League\".\nVita privata.\nEzra si \u00e8 definito come queer. Ha dichiarato: \u00abNon mi identificherei come gay, sono attratto per la maggior parte da \"lei\", ma sono stato con molte persone e sono aperto all'amore, dovunque esso sia\u00bb e che ha \u00abun sacco di amici fantastici di sesso e genere differenti. Non sono innamorato di nessuno in particolare.\u00bb. Ezra Miller ha anche dichiarato in un'intervista di aver scoperto che \u00abgli piaceva baciare i ragazzi\u00bb quand'era pi\u00f9 piccolo.\nIl 28 giugno 2011 mentre si trovava a Pittsburgh, Pennsylvania, per girare il film \"Noi siamo infinito\" \u00e8 stato trovato in possesso di 20 grammi di marijuana e indagato per possesso di droga. L'accusa \u00e8 stata poi fatta cadere da un giudice.\nEzra \u00e8 stato condannato a pagare $600 per due citazioni di condotta disordinata. Ha in seguito dichiarato: \u00abNon sento il bisogno di nascondere il fatto che fumo una sostanza vegetale innocua che aumenta l'apprezzamento sensoriale.\u00bb.\nDoppiatori italiani.\nNelle versioni in italiano dei suoi lavori, Ezra Miller \u00e8 stato doppiato da:"}
{"id": "3785216", "revid": "1652635", "url": "https://it.wikipedia.org/wiki?curid=3785216", "title": "Christian Atsu", "text": "Nel 2012 \u00e8 stato inserito nella lista dei migliori calciatori nati dopo il 1991 stilata da Don Bal\u00f3n.\nCarriera.\nClub.\nLa sua carriera da calciatore professionista inizia nel 2007 quando, per tre stagioni, milita nelle giovanili del Porto. Dopo questo periodo, viene inserito nel 2010 in prima squadra senza mai giocare un solo minuto con la maglia dei \"drag\u00f5es\", e quindi decide di accettare la proposta del prestito fattagli dal Rio Ave per aver pi\u00f9 spazio e giocare in maniera continua.\nTerminato il prestito il giocatore ritorna al Porto ed esordisce nella prima di campionato, il 19 agosto 2012, contro il Gil Vicente, mandato in campo nel secondo tempo nel tentativo di segnare il gol che avrebbe sbloccato l'incontro, terminato invece sullo 0 - 0. Il 25 agosto 2012, per la seconda partita del campionato, gioca fin dal primo minuto per poi essere sostituito nel secondo tempo con Varela.\nChelsea.\nIl 1\u00ba settembre 2013 si trasferisce al Chelsea, che lo gira subito in prestito al club olandese del Vitesse per l'intera durata della stagione.\nEverton.\nIl 13 agosto 2014 viene ufficializzato il suo passaggio all'Everton con la formula del prestito.\nBournemouth.\nIl 29 maggio 2015 il Bournemouth ufficializza l'acquisto in prestito del centrocampista ghanese.\nMalaga.\nNel gennaio 2016 passa in prestito al Malaga dove segna 2 reti di cui una contro il Getafe.\nNewcastle.\nIl 31 agosto 2016 passa in prestito con diritto di riscatto a 7 milioni al .\nNazionale.\nIl 1\u00ba giugno 2012 esordisce in nazionale nella vittoria contro il Lesotho (7-0). Gioca la Coppa d'Africa 2013 e il Mondiale 2014.\nPartecipa anche alla Coppa d'Africa 2015, dove il Ghana ottiene il secondo posto. Nonostante ci\u00f2, riesce a vincere il premio di miglior giocatore di quell'edizione.\nStatistiche.\nPresenze e reti nei club.\n\"Statistiche aggiornate al 9 febbraio 2019.\"\nCronologia presenze e reti in Nazionale.\n "}
{"id": "3785217", "revid": "767487", "url": "https://it.wikipedia.org/wiki?curid=3785217", "title": "Joseph Hillebrand", "text": "Sacerdote cattolico convertito al Protestantesimo, insegn\u00f2 a Heidelberg e a Gie\u00dfen e fu inoltre un modesto politico liberale e parlamentare dell'Assia. Si ritir\u00f2 nel luglio 1850."}
{"id": "3785218", "revid": "1442080", "url": "https://it.wikipedia.org/wiki?curid=3785218", "title": "Mnet Asian Music Award", "text": "LMnet Asian Music Award (), generalmente abbreviato in MAMA (), \u00e8 uno dei pi\u00f9 importanti premi musicali sudcoreani, organizzato annualmente dalla societ\u00e0 di spettacolo CJ E&amp;M. La cerimonia si \u00e8 tenuta per la prima volta a Seul nel 1999 ed \u00e8 stata mandata in onda sul canale Mnet. Dal 2010 si svolge anche fuori dal territorio coreano e viene trasmessa internazionalmente.\nStoria.\nL'evento fu lanciato nel 1999 per premiare, sul modello degli MTV Video Music Awards, i video musicali, e fu chiamato Mnet Music Video Festival. Entro la met\u00e0 degli anni 2000 aveva attirato l'interesse internazionale a causa della diffusione della hallyu, e nel 2008 venne trasmesso in Cina e in Giappone.\nNel 2009, l'evento fu rinominato in Mnet Asian Music Award (MAMA) per rispecchiare la sua espansione fuori dalla Corea del Sud. Nel 2010, i MAMA si tennero per la prima volta all'estero, a Macao. Nel 2011 vennero organizzati a Singapore, e dal 2012 al 2017 a Hong Kong. Sempre nel 2017 l'evento fu esteso a quattro serate, alcune delle quali si tennero in Vietnam e in Giappone. Nel 2018, i MAMA si svolsero in tre parti, ciascuna in un Paese diverso: la cerimonia torn\u00f2 in Corea del Sud per la prima volta in nove anni, e fu ospitata anche da Giappone e Hong Kong. L'edizione del 2020 si terr\u00e0 online a causa della pandemia di COVID-19.\nControversie.\nNel 2007, Lee Min-woo e Shin Hye-sung degli Shinhwa annullarono la propria apparizione all'evento un'ora prima del suo inizio. Shin dichiar\u00f2 di averlo fatto perch\u00e9 non credevano che i vincitori sarebbero stati scelti equamente. Per lo stesso motivo, nel 2009 le agenzie di spettacolo SM Entertainment e Inwoo Production non fecero presenziare i propri artisti.\nPrima della cerimonia del 2017, Mnet scopr\u00ec che alcuni fan avevano votato in maniera fraudolenta servendosi di bot. Le votazioni vennero pertanto sospese temporaneamente, i voti disonesti invalidati, gli indirizzi IP sospetti bloccati e gli account coinvolti cancellati.\nCategorie.\nI riconoscimenti pi\u00f9 prestigiosi assegnati dagli Mnet Asian Music Award sono i Gran premi (Daesang). Tre sono stati introdotti nel 2006, mentre Icona globale dell'anno nel 2018.\nVengono poi assegnate le seguenti statuette:\nDurante l'evento gli artisti ricevono anche vari premi speciali.\nL'edizione 2021 ha introdotto alcuni cambiamenti nel processo di votazione e giudizio. In particolare, Artista, Album e Canzone dell'anno sono diventati riconoscimenti decisi esclusivamente da una giuria di qualit\u00e0 composta da professionisti, eliminando il voto online dei fan, che \u00e8 rimasto invece valido per Icona globale dell'anno e la top 10 degli artisti globali.\nPremi competitivi.\nMiglior esibizione di una band.\nNoto come \"Miglior esibizione rock\" fino al 2009.\nMiglior esibizione rap.\nNoto come \"Miglior esibizione hip hop\" dal 1999 al 2009, e come \"Miglior esibizione hip hop &amp; urban\" nel 2017, 2018 e 2020.\nMiglior video musicale.\nNoto come \"Video musicale dell'anno\", appartenente ai Gran premi, fino al 2005.\nMiglior unit.\nIl riconoscimento viene consegnato ai gruppi composti soltanto da alcuni componenti di un gruppo musicale, detti \"unit\". \nPremi cessati.\nMiglior esibizione ballad/R&amp;B.\nNoto come \"Miglior esibizione ballad\" nel 1999, \"Miglior esibizione ballad\" e \"Miglior esibizione R&amp;B\" dal 2000 al 2007, e \"Miglior esibizione ballad/R&amp;B\" nel 2008-2009.\nNote.\nL'intera lista dei vincitori \u00e8 referenziata dal sito ufficiale degli Mnet Asian Music Award."}
{"id": "3785219", "revid": "300067", "url": "https://it.wikipedia.org/wiki?curid=3785219", "title": "Mira Bjedov", "text": "Carriera.\nCon la ha disputato i Giochi olimpici di Mosca 1980 e due edizioni dei Campionati europei (1976, 1978)."}
{"id": "3785220", "revid": "300067", "url": "https://it.wikipedia.org/wiki?curid=3785220", "title": "Mira Nikoli\u0107", "text": ""}
{"id": "3785221", "revid": "300067", "url": "https://it.wikipedia.org/wiki?curid=3785221", "title": "Mira Nikolic", "text": ""}
{"id": "3785222", "revid": "767487", "url": "https://it.wikipedia.org/wiki?curid=3785222", "title": "The Albums", "text": "The Albums \u00e8 la prima raccolta del gruppo musicale britannico Kasabian. Il cofanetto contiene i primi tre album della band (l'omonimo \"Kasabian\", \"Empire\" e \"West Ryder Pauper Lunatic Asylum\") in tre dischi separati.\nTracce.\nTesti di Sergio Pizzorno. Musiche di Sergio Pizzorno, tranne dove indicato."}
{"id": "3785223", "revid": "767487", "url": "https://it.wikipedia.org/wiki?curid=3785223", "title": "Vodslivy", "text": "Vodslivy \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3785224", "revid": "287204", "url": "https://it.wikipedia.org/wiki?curid=3785224", "title": "Lucio Emilio Paolo (console 1)", "text": "Biografia.\nFiglio di Lucio Emilio Lepido Paolo (console suffetto nel 34 a.C.) e di Cornelia Scipione (figlia di Scribonia), spos\u00f2 Giulia Minore (nipote dell'imperatore Augusto), da cui ebbe una sola figlia, Emilia Lepida.\nL'unico suo incarico politico noto \u00e8 il consolato del 1 d.C. \u00c8 stato anche membro del collegio sacerdotale degli Arvali.\nFu accusato di una congiura, probabilmente insieme alla moglie, ed esiliato fra il 6 e l'8. Mor\u00ec fra il tardo 13 e l'inizio del 14, anno in cui fu sostituito nel collegio sacerdotale degli Arvali da Druso minore.."}
{"id": "3785233", "revid": "830939", "url": "https://it.wikipedia.org/wiki?curid=3785233", "title": "Claudio Marazzini", "text": "Biografia.\nNato a Torino il 26 ottobre 1949, si \u00e8 laureato nel 1972 nell'Universit\u00e0 di Torino; \u00e8 stato dal 1998 al 2019 professore ordinario di \"Storia della lingua italiana\", dapprima nella Facolt\u00e0 di Lettere, poi (dal 2011, con la riforma universitaria \"Gelmini\" e con la conseguente abolizione delle Facolt\u00e0) nel Dipartimento di Studi Umanistici dell'Universit\u00e0 del Piemonte Orientale (sede di Vercelli). In precedenza, aveva insegnato nelle universit\u00e0 di Macerata (dal 1988 al 93, dopo avere vinto il concorso di professore associato) e di Udine (dal 1994 al 1997, dopo avere vinto il concorso, allora nazionale, a professore ordinario). Ha tenuto corsi all'estero, nel febbraio-luglio 2011 e nel febbraio-luglio 2012, presso l'Universit\u00e0 di Losanna, in qualit\u00e0 di \"professeur invit\u00e9\". Il giorno 8 ottobre 2020 \u00e8 stato nominato \"professore emerito\" con decreto del ministro dell'Universit\u00e0 Gaetano Manfredi.\nIl suo campo di studi \u00e8 la storia della lingua italiana, che ha esplorato in molti saggi, libri e articoli su riviste specializzate (\"Lingua nostra\", \"Lettere italiane\", \"Studi linguistici italiani\", \"Studi piemontesi\", \"Historiographia linguistica\", \"Italiano linguaDue\", \"Italiano digitale\" ecc.), dedicando speciale attenzione al Piemonte, alle teorie linguistiche sviluppate in Italia e in Europa, alla questione della lingua, alla storia della lessicografia: nel 2009 ha pubblicato un'ampia storia dei vocabolari della lingua italiana (\"L'ordine delle parole. Storia di vocabolari italiani\", Bologna, il Mulino). Tra le sue opere precedenti di interesse filologico, si ricorda la pubblicazione dell'inedito \"Zibaldone\" dello scrittore ottocentesco Giovanni Faldella e (assieme a L. Maconi) l'edizione critica dell'importante manoscritto della relazione di Alessandro Manzoni \"Dell'unit\u00e0 della lingua e dei mezzi di diffonderla\", ms. \"Varia 30\" della Biblioteca Reale di Torino.\nMarazzini \u00e8 autore di manuali generali dedicati alla storia linguistica italiana, dei quali il pi\u00f9 affermato come testo di riferimento \u00e8 \"La lingua italiana. Profilo storico (\"1\u00aa ed. 1994, 2\u00aa ed. 1998, 3\u00aa ed. 2002). Una versione dell'opera rivolta ad un pubblico pi\u00f9 largo, la \"Breve storia della lingua italiana\" (Bologna, 2004), \u00e8 stata tradotta in tedesco (T\u00fcbingen, 2011).\nCondirige la rivista \"Lingua e stile\", pubblicata dalla Societ\u00e0 Editrice il Mulino di Bologna. \u00c8 direttore responsabile della rivista \"on line\" \"Italiano digitale\" (ID) dell'Accademia della Crusca.\nSvolge anche attivit\u00e0 giornalistica: dal 1990 \u00e8 titolare della rubrica di lingua \"Parlare e scrivere\" del settimanale \"Famiglia Cristiana\"; ha tenuto una rubrica attenta ai temi linguistici anche sul mensile \"Letture\" (oggi cessato).\nHa scritto opere rivolte alla scuola, pubblicate da Zanichelli, SEI, D'Anna.\nDal 1999 al giugno 2002 ha fatto parte del direttivo dell'Associazione che raggruppa gli studiosi di storia della lingua italiana, l'ASLI. \u00c8 membro dell'ASLI e della \"Societ\u00e0 Italiana di Glottologia\". Dal 18 maggio 2010 Socio corrispondente dell'Accademia delle Scienze di Torino per la classe di Scienze morali, storiche e filologiche (VII sezione: filologia, linguistica e letterature medioevali e moderne), poi Socio nazionale residente dal 28 settembre 2020. Dal 24 giugno 2021 \u00e8 Socio corrispondente non residente dell'Istituto Lombardo - Accademia di Scienze e Lettere di Milano. Dal 2011 \u00e8 accademico ordinario della Crusca e dal 2012 ha fatto parte del Consiglio direttivo dell'Accademia. Il 23 maggio 2014 \u00e8 stato eletto Presidente dell'Accademia della Crusca, carica che ricopre tuttora, essendo giunto al terzo mandato.\n\u00c8 sposato con Elena Camillo, docente di lettere al liceo scientifico Ettore Majorana di Torino, con la quale ha avuto due figli, Anna e Marco."}
{"id": "3785238", "revid": "767487", "url": "https://it.wikipedia.org/wiki?curid=3785238", "title": "Mersada Be\u0107irspahi\u0107", "text": "Carriera.\nCon la ha disputato i Giochi olimpici di Mosca 1980 e due edizioni dei Campionati europei (1980, 1981)."}
{"id": "3785240", "revid": "287204", "url": "https://it.wikipedia.org/wiki?curid=3785240", "title": "Vojkov", "text": "Vojkov \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3785246", "revid": "6923", "url": "https://it.wikipedia.org/wiki?curid=3785246", "title": "De Dietrich", "text": "De Dietrich \u00e8 un'azienda francese che opera nel settore chimico, farmaceutico ed energetico. \u00c8 specializzata nella produzione di apparecchi per il riscaldamento, e nel settore degli elettrodomestici il suo marchio faceva parte della multinazionale spagnola Fagor Electrodom\u00e9sticos. Da 2014, la marca appartiene al gruppo Brandt che fa parte del conglomerato algerino Cevital.\nStoria.\nLe origini dell'azienda risalgono al 1684, quando Johann Dietrich, esponente di una famiglia alsaziana di finanzieri, decise di investire nell'acciaio e acquist\u00f2 una fucina a Jaegerthal, piccolo villaggio nei pressi di Windstein. Jean Dietrich, nipote del fondatore, fu nominato barone dal re Luigi XVI nel 1761, e il cognome venne mutato in \"De Dietrich\". Nel 1778 nacque ufficialmente il marchio.\nVerso gli anni trenta del XIX secolo, l'azienda estese le sue attivit\u00e0 nel settore meccanico con la costruzione di rotaie. Alla fine dello stesso secolo, nel 1896, l'azienda avvi\u00f2 la produzione di automobili, per la quale dal 1903 si avvalse della collaborazione dell'italiana Bugatti.\nNel 1905 fu abbandonata la produzione automobilistica per focalizzare le sue attivit\u00e0 nella produzione degli elettrodomestici che ebbe avvio nel 1910, con la costruzione della prima cucina a carbone e legna a Mertzwiller. In questo settore l'azienda conobbe una fase ascendente nella seconda met\u00e0 del XX secolo.\nNel 1992 il ramo elettrodomestici venne ceduto alla , poi in seguito alla Brandt (controllata dalla holding italiana \"El.Fi.\") e infine nel 2005 alla Fagor. Contemporaneamente, acquis\u00ec il controllo della Cogifer, impresa specializzata nella realizzazione di linee ferroviarie. Tre anni dopo, la divisione venne ceduta alla Alstom.\nNel 2002 la tedesca Vossloh AG rileva l'attivit\u00e0 produttiva della De Dietrich, specializzata in materiale ferroviario.\nNel 2004, la societ\u00e0 \"De Dietrich Thermique\" viene ceduta all'olandese Remeha. In quello stesso anno la famiglia De Dietrich crea la \"De Dietrich Process System\", la cui attivit\u00e0 consiste nella fornitura di materiale per processi, sistemi e servizi per le industrie chimiche e farmaceutiche."}
{"id": "3785247", "revid": "767487", "url": "https://it.wikipedia.org/wiki?curid=3785247", "title": "Vracovice (Boemia centrale)", "text": "Vracovice \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3785249", "revid": "28592", "url": "https://it.wikipedia.org/wiki?curid=3785249", "title": "Palazzo Mariyinsky", "text": ""}
{"id": "3785250", "revid": "767487", "url": "https://it.wikipedia.org/wiki?curid=3785250", "title": "Jacob Albright", "text": " \nFiglio di un emigrato tedesco, Herr Johann Albrecht, cambi\u00f2 presto il suo cognome in Albright.\nInizialmente adepto di Martin Lutero, pass\u00f2 nel 1790 al metodismo, che predic\u00f2 negli Stati Uniti. Fond\u00f2 una setta indipendente denominata \"Evangelical Association\". Mor\u00ec di tubercolosi durante un viaggio a Kleinfeltersville, in Pennsylvania, ove la sua salma fu tumulata ed accanto ad essa eretta una piccola cappella."}
{"id": "3785256", "revid": "1305772", "url": "https://it.wikipedia.org/wiki?curid=3785256", "title": "Romania ai Giochi della XXIX Olimpiade", "text": "La Romania ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 101 atleti.\nPallamano.\nTorneo femminile.\nLa nazionale rumena si \u00e8 qualificata per i Giochi nel secondo torneo preolimpico.\nSquadra.\nLa squadra era formata da:\nTennis tavolo.\nGara a squadre femminile.\nLa squadra era formata da Daniela Dodean, Elizabeta Samara e Iulia Necula."}
{"id": "3785257", "revid": "599013", "url": "https://it.wikipedia.org/wiki?curid=3785257", "title": "Jelica Komnenovi\u0107", "text": "Carriera.\nCon la ha disputato due edizioni dei Giochi olimpici (Mosca 1980, Los Angeles 1984), i Campionati mondiali del 1983 e cinque edizioni dei Campionati europei (1980, 1981, 1983, 1985, 1987)."}
{"id": "3785258", "revid": "287204", "url": "https://it.wikipedia.org/wiki?curid=3785258", "title": "Jelica Komnenovic", "text": ""}
{"id": "3785260", "revid": "767487", "url": "https://it.wikipedia.org/wiki?curid=3785260", "title": "Chad Smith's Bombastic Meatbats", "text": "I Chad Smith's Bombastic Meatbats sono un gruppo funk rock strumentale statunitense formatosi a Los Angeles, in California, nel 2008. \u00c8 composta dal batterista dei Red Hot Chili Peppers Chad Smith, il chitarrista dei Cosmosquad Jeff Kollman, il bassista di Ted Nugent Kevin Chown ed il tastierista Ed Roth.\nSoprannomi.\nAi membri del gruppo sono stati attribuiti i seguenti soprannomi:"}
{"id": "3785265", "revid": "1934238", "url": "https://it.wikipedia.org/wiki?curid=3785265", "title": "Assolutamente s\u00ec", "text": "Assolutamente s\u00ec \u00e8 una comune espressione della lingua italiana, nella quale l'avverbio \u00abassolutamente\u00bb rafforza il significato dell'avverbio \u00abs\u00ec\u00bb (uso intensivo). Spesso si riscontra anche l'uso affermativo del solo avverbio assolutamente in sostituzione (per ellissi) del \u00abs\u00ec\u00bb olofrastico. Lo stesso fenomeno colpisce tuttavia anche la negazione: molti parlanti preferiscono rispondere con un \u00abassolutamente no\u00bb piuttosto che con un semplice \u00abno\u00bb.\nUna simile evoluzione risente con ogni probabilit\u00e0 dell'influsso dell'inglese \u00ab\"absolutely\"\u00bb, pervenuto in italiano attraverso il doppiaggio cinematografico. A differenza di quanto osservato per l'italiano, in inglese l'avverbio \u00ab\"absolutely\"\u00bb ha lo stesso valore di \u00ab\"certainly\"\u00bb, e pu\u00f2 essere usato in funzione sia intensiva sia sostitutiva (olofrastica).\nL'uso di \u00abassolutamente [s\u00ec]\u00bb e \u00abassolutamente [no]\u00bb \u00e8 diventato molto frequente, soprattutto in situazioni colloquiali e in contesti mediatici, ed \u00e8 indice di un fenomeno sociolinguistico collegato alla natura soprattutto mediatica dell'esperienza dei parlanti. L'influenza sull'italiano popolare dei modelli linguistici televisivi \u00e8 infatti preponderante su quella dei modelli letterari, essendo la lettura in Italia secondo le statistiche una pratica marginale.\nIl giudizio di linguisti e altri cultori dell'italiano in proposito \u00e8 generalmente negativo. I primi deprecano in particolare, perch\u00e9 equivoco, l'uso di \u00abassolutamente\u00bb in funzione sostitutiva dell'affermazione o della negazione. L'abuso dell'avverbio \u00e8 percepito da alcuni come spia della tendenza (consapevole o no) a un linguaggio inutilmente iperbolico e aggressivo, se non addirittura intransigente e fanatico.\nQuestione linguistica.\nMentre il rafforzamento del \u00abs\u00ec\u00bb e del \u00abno\u00bb equivale del tutto a quello prodotto dall'avverbio \u00abcertamente\u00bb, la loro drastica sostituzione \u00e8 deprecata come potenziale fonte di equivoci, poich\u00e9 l'avverbio \u00abassolutamente\u00bb ha valore neutro. Esso vuol dire \u00abin maniera assoluta\u00bb, e non si associa in particolare a un significato affermativo o negativo, che pu\u00f2 essere solo desunto dal contesto. La risposta \u00abAssolutamente!\u00bb alla domanda \u00abSei d'accordo?\u00bb potrebbe perci\u00f2 significare tanto \u00abs\u00ec\u00bb, \u00absenz'altro\u00bb, quanto \u00abno\u00bb, \u00abnient'affatto\u00bb, cos\u00ec da lasciare aperto il dubbio sulle intenzioni del parlante. Pertanto, l'Accademia della Crusca consiglia di impiegare \u00abassolutamente\u00bb soltanto insieme a \u00abs\u00ec\u00bb o \u00abno\u00bb, ma anche di evitarlo del tutto se non necessario.\nFenomeno sociolinguistico.\nOrigine e diffusione.\nNel linguaggio comune, l'uso di \u00abassolutamente s\u00ec\u00bb e \u00abassolutamente no\u00bb si \u00e8 molto diffuso, e dilaga anche quando non \u00e8 necessario alcun rafforzamento. Per questo motivo, \u00e8 considerato un tormentone, frutto di adeguamento conformista a un costume percepito come tendenza, un tic linguistico in cui si inciampa per \u00abriempir[si] la bocca in modo pretenziosamente \"trendy\"\u00bb.\nLa sua diffusione, attestata gi\u00e0 negli anni 1990, appare legata alla televisione, \"medium\" molto influente sull'uso popolare dell'italiano. Il fenomeno \u00e8 cio\u00e8 associato alla dimensione mediatica del \u00abretroterra del parlante\u00bb, il cui lessico \u00e8 influenzato dalla frequenza con cui le forme ricorrono nel linguaggio televisivo e, secondariamente, cinematografico.\nIl \"tic\" linguistico televisivo si incontra non solo nel modo di esprimersi delle persone comuni, come i protagonisti dei reality show, ma anche in quello di opinionisti e inviati. L'uso insistito dell'avverbio, in funzione sia affermativa sia negativa, \u00e8 stato rimproverato a Fedro Francioni, come anche a Simona Ventura.\nCause.\nLa diffusione di certi discussi usi linguistici \u00e8 attribuita da alcuni all'influenza dell'inglese; in questo caso sembra dovuta alla traduzione dell'avverbio \u00ab\"absolutely\"\u00bb. Precisamente, sarebbe un fenomeno di interferenza fraseologica determinata dal doppiaggio: l'avverbio \u00ab\"absolutely\"\u00bb, molto frequente nei film e nei telefilm in inglese, pone un problema di sincronizzazione del doppiaggio al labiale degli attori, che viene risolto di solito con l'uso di \u00abassolutamente\u00bb.\nCi\u00f2 avviene pi\u00f9 spesso nelle produzioni destinate al pubblico televisivo. Uno studio sul linguaggio delle fiction ha osservato che l'adesione letterale del doppiaggio all'originale si spinge in realt\u00e0 oltre le esigenze di sincronizzazione, e sconfina nel calco sintattico gratuito, anche quando l'espressione italiana pi\u00f9 corretta (come \u00abcertamente s\u00ec\u00bb) non pone problemi di aderenza al labiale.\nLa causa potrebbe risiedere nell'approssimazione delle traduzioni, spesso adagiate sul ricalco meccanico degli originali in conseguenza del notevole volume di materiale da tradurre in tempi brevi per soddisfare una domanda di intrattenimento molto elevata. In una singola puntata di \"Beautiful\" \u00e8 stata notata, ad esempio, la proliferazione di avverbi come \u00abesattamente\u00bb, \u00abassolutamente\u00bb, \u00abincredibilmente\u00bb, in traduzioni meccaniche del tipo di \u00ab\"I'm absolutely convinced\"\u00bb &gt; \u00abio sono assolutamente convinta\u00bb (la traduzione pi\u00f9 naturale \u00e8 \u00absono del tutto certa\u00bb) o \u00ab\"incredibly sweet\"\u00bb &gt; \u00abincredibilmente dolce\u00bb (invece di \u00abdolcissimo\u00bb).\nQueste interferenze morfosintattiche si inseriscono in un pi\u00f9 vasto sistema di influenze che ha determinato l'affermarsi di espressioni come \u00abnon c'\u00e8 problema\u00bb, \u00abesatto!\u00bb, \u00abs\u00ec?\u00bb al posto di \u00abpronto?\u00bb al telefono, \u00absulla carta\u00bb (da \u00ab\"on paper\"\u00bb) in luogo di \u00abteoricamente\u00bb.\nL'abuso di espressioni come \u00abassolutamente\u00bb, non giustificato da esigenze semantiche, testimonia dunque la maggior influenza sulla lingua da parte della televisione, rispetto a quella della lettura che, secondo le statistiche, \u00e8 piuttosto negletta dagli italiani. Ma \u00e8 indice altres\u00ec di un diverso fenomeno culturale, consistente nell'emersione di \u00abuna generale tendenza all'uso di un linguaggio iperbolico e aggressivo, in cui la sola affermazione o negazione sembrano non essere pi\u00f9 sufficienti, come se ci fosse la necessit\u00e0 di rendere pi\u00f9 perentorie e categoriche delle affermazioni gi\u00e0 di per s\u00e9 chiare\u00bb.\nSi assiste cio\u00e8 all'esacerbazione dei registri comunicativi, testimoniata anche dall'abbondanza di avverbi e aggettivi in funzione intensiva (\u00abincredibile\u00bb, \u00abfatidico\u00bb, \u00abenormemente\u00bb, \u00abestremo\u00bb) in costrutti iperbolici come \u00abevento fatidico\u00bb, \u00abun libro assolutamente strepitoso\u00bb, \u00abun oggetto di estremo interesse\u00bb.\nCritiche.\nL'abuso di \u00abassolutamente\u00bb \u00e8 all'origine di stroncature come quella decretata nel 2003 dai lettori del Sole 24 ORE nel gioco linguistico \"Parole da buttare\", in cui l'espressione si classific\u00f2 al secondo posto, preceduta solo da \u00abquant'altro\u00bb e seguita da \u00abun attimino\u00bb, con la variante \u00abun secondino\u00bb, e dal \u00abpiuttosto che\u00bb disgiuntivo. Concludendo l'inchiesta sull'inserto domenicale del quotidiano, il glottoteta Diego Marani classific\u00f2 \u00abassolutamente\u00bb e \u00abassolutamente s\u00ec\u00bb, dal punto di vista semiotico, come espressioni del tutto prive di contenuti comunicativi, classificabili al pari del \u00abmi consenta\u00bb berlusconiano tra gli strumenti inutili del lessico di \"Porta a porta\": mere formule utili a \u00abtenere il microfono\u00bb, ma con uno spessore semantico equivalente a quello di un grugnito.\nUn'altra aspra stroncatura \u00e8 stata espressa da Beppe Severgnini: la moda linguistica \u00e8 stigmatizzata dal saggista come frutto perverso di \u00abvizi psicologici\u00bb, conformismo, piaggeria anglofila ed erosione del senso delle parole nell'Italia contemporanea:\nGustavo Zagrebelsky annovera l'uso di \u00abassolutamente\u00bb tra i luoghi comuni dilaganti della comunicazione pubblica che segnano la degenerazione kitsch di \u00abuna lingua che ci sovrasta, elaborata e diffusa nei circuiti della comunicazione, carica di sottintesi che ci avvolgono come in un intreccio di significati che sembrano indipendenti da noi, perch\u00e9 li accogliamo come ovvi, non contestabili, e dotati di una propria persuasivit\u00e0 che non ha bisogno di essere dimostrata ogni volta\u00bb."}
{"id": "3785266", "revid": "1965277", "url": "https://it.wikipedia.org/wiki?curid=3785266", "title": "Giovanni Alfero", "text": "Professore universitario dal 1925, insegn\u00f2 per lungo tempo a Genova lingua e letteratura tedesche.\nDal 15 marzo 1944 al 31 maggio 1945 fu rettore dell'Universit\u00e0 di Genova durante il periodo della Repubblica Sociale Italiana fino a poco dopo la sua caduta."}
{"id": "3785267", "revid": "104044445", "url": "https://it.wikipedia.org/wiki?curid=3785267", "title": "Revival Maya", "text": "Per Revival Maya si intende un moderno movimento architettonico nord americano, tipico degli anni '20 e '30, che prese ispirazione dall'architettura e dall'iconografia delle civilt\u00e0 precolombiane del centro-sud america (azteche, maya).\nL'uso delle tradizioni artistiche precolombiane avvenne in modo sincretico ed eclettico senza badare alla coerenza della ricostruzione storica.\nLo storico Marjorie Ingle fa risalire l'origine di questo stile alla costruzione del palazzo Pan American Union Building, a Washington ad opera di Paul Philippe Cret, (1908\u201310) che incorporava numerosi motivi presi dalle culture indigene delle Americhe.\nIl Revival Maya fu sotto certi aspetti una variante dell'Art d\u00e9co, che utilizz\u00f2 spesso in modo eclettico motivi geometrici decorativi derivati dalle cosiddette arti \"primitive\"."}
{"id": "3785269", "revid": "110157", "url": "https://it.wikipedia.org/wiki?curid=3785269", "title": "Vranov (Boemia centrale)", "text": "Vranov \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3785270", "revid": "287204", "url": "https://it.wikipedia.org/wiki?curid=3785270", "title": "Vsechlapy", "text": ""}
{"id": "3785271", "revid": "300067", "url": "https://it.wikipedia.org/wiki?curid=3785271", "title": "Vukica Miti\u0107", "text": "Carriera.\nCon la ha disputato i Giochi olimpici di Mosca 1980 e tre edizioni dei Campionati europei (1976, 1978, 1980)."}
{"id": "3785272", "revid": "300067", "url": "https://it.wikipedia.org/wiki?curid=3785272", "title": "Vukica Pljaki\u0107", "text": ""}
{"id": "3785274", "revid": "300067", "url": "https://it.wikipedia.org/wiki?curid=3785274", "title": "Vukica Pljakic", "text": ""}
{"id": "3785275", "revid": "287204", "url": "https://it.wikipedia.org/wiki?curid=3785275", "title": "Vukica Mitic", "text": ""}
{"id": "3785278", "revid": "154893", "url": "https://it.wikipedia.org/wiki?curid=3785278", "title": "Christopher Anthony Wolstenholme", "text": ""}
{"id": "3785279", "revid": "436907", "url": "https://it.wikipedia.org/wiki?curid=3785279", "title": "Imaginary", "text": "Imaginary \u00e8 un brano musicale dell'album Fallen della band statunitense Evanescence, che \u00e8 stata poi pubblicata come singolo promozionale in Spagna nel 2004.\nDescrizione.\nLa canzone \u00e8 stata scritta da Amy Lee e Ben Moody.\nQuesta \u00e8 una delle prime canzoni che gli Evanescence scrissero per la band. La prima versione della canzone risale al 1998, quando venne pubblicata nel primo EP della band. In quel tempo Ben ad Amy avevano soltanto 17 anni. Da quella pubblicazione in poi sono state create altre cinque versioni in studio (alcune mai pubblicate) per arrivare sino a quella conosciuta dai pi\u00f9, ossia quella pubblicata in Fallen.\nLa canzone pu\u00f2 essere interpretata come la scoperta di un posto bucolico che permette di evadere dal mondo reale e dai problemi ad esso connessi. Nella traccia si possono individuare dei riferimenti alla vecchia camera da letto della cantante, vista come un rifugio dai dolori della vita.\nIl singolo.\nSi \u00e8 pi\u00f9 volte pensato che \"Imaginary\" sarebbe diventato il quarto singolo dell'album \"Fallen\", ma infine si decise di pubblicare\" Everybody's Fool\". \"Imaginary\" \u00e8 stata poi pubblicata come singolo radio promozionale in Spagna nel 2004. Il singolo contiene una sola traccia."}
{"id": "3785281", "revid": "1428919", "url": "https://it.wikipedia.org/wiki?curid=3785281", "title": "Prosper Alfaric", "text": "Biografia.\nFiglio di un modesto agricoltore, studi\u00f2 prima al seminario di Rodez e poi al seminario di San Sulpizio a Parigi. Ordinato diacono, nel 1898 insegn\u00f2 filosofia al seminario di Bayeux. Ordinato prete sulpiziano nel 1899, insegn\u00f2 filosofia nel seminario di Bordeaux e dogmatica nel seminario di Albi. Giudicato un religioso di grande avvenire, perse gradualmente la fede per ragioni intellettuali. Entrato definitivamente in crisi a seguito dell'enciclica \"Pascendi\" contro il modernismo teologico e della successiva scomunica di Alfred Loisy, nel 1910 lasci\u00f2 la Chiesa. Nel 1912 divenne insegnante al \"Lyc\u00e9e Chaptal\" a Parigi. Nel 1914 spos\u00f2 un'impiegata delle poste, da cui ebbe due figli. Nel 1918 consegu\u00ec il dottorato all'universit\u00e0 La Sorbona e dal 1919 insegn\u00f2 storia delle religioni a Strasburgo. Ader\u00ec alla teoria sul mito di Ges\u00f9 e nel 1932, insieme a Paul-Louis Couchoud e Albert Bayet, pubblic\u00f2 sul tema un libro, per cui fu scomunicato nel gennaio del 1933. Nel 1945 si ritir\u00f2 dall'insegnamento e si stabil\u00ec a Parigi."}
{"id": "3785282", "revid": "287204", "url": "https://it.wikipedia.org/wiki?curid=3785282", "title": "V\u0161echlapy (Bene\u0161ov)", "text": "V\u0161echlapy \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3785286", "revid": "287204", "url": "https://it.wikipedia.org/wiki?curid=3785286", "title": "Vysoky Ujezd", "text": ""}
{"id": "3785291", "revid": "300067", "url": "https://it.wikipedia.org/wiki?curid=3785291", "title": "Sanja O\u017eegovi\u0107", "text": "Carriera.\nCon la ha disputato due edizioni dei Giochi olimpici (Mosca 1980, Los Angeles 1984) e due edizioni dei Campionati europei (1980, 1981)."}
{"id": "3785292", "revid": "300067", "url": "https://it.wikipedia.org/wiki?curid=3785292", "title": "Sanja Gobac", "text": ""}
{"id": "3785293", "revid": "287204", "url": "https://it.wikipedia.org/wiki?curid=3785293", "title": "Sanja Ozegovic", "text": ""}
{"id": "3785295", "revid": "838137", "url": "https://it.wikipedia.org/wiki?curid=3785295", "title": "Lucio Emilio Lepido Paolo (console 34 a.C.)", "text": "Biografia.\nFiglio dell'omonimo Lucio Emilio Lepido Paolo (console nel 50 a.C.), era nipote di Lepido, triumviro insieme ad Ottaviano e Marco Antonio.\nIn prime nozze spos\u00f2 Cornelia Scipione, da cui ebbe tre figli:\nDopo la morte della prima moglie, spos\u00f2 Claudia Marcella Minore (vedova di Marco Valerio Messalla Appiano) da cui ebbe, forse, un figlio: Paolo Emilio Regillo, questore al tempo di Tiberio.\nPaolo mor\u00ec per cause sconosciute nel 14 a.C.\nCarriera politica.\nPaolo fu console \"suffectus\" nel 34 a.C. e ricopr\u00ec la censura nel 22 a.C. (con Lucio Munazio Planco)."}
{"id": "3785300", "revid": "287204", "url": "https://it.wikipedia.org/wiki?curid=3785300", "title": "Vysok\u00fd \u00dajezd (Bene\u0161ov)", "text": "Vysok\u00fd \u00dajezd \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3785301", "revid": "773636", "url": "https://it.wikipedia.org/wiki?curid=3785301", "title": "Palazzo Mariinskij", "text": ""}
{"id": "3785303", "revid": "767487", "url": "https://it.wikipedia.org/wiki?curid=3785303", "title": "Sofija Peki\u0107", "text": "Carriera.\nCon la ha disputato i Giochi olimpici di Mosca 1980 e quattro edizioni dei Campionati europei (1976, 1978, 1980, 1981)."}
{"id": "3785304", "revid": "287204", "url": "https://it.wikipedia.org/wiki?curid=3785304", "title": "Sofija Pekic", "text": ""}
{"id": "3785305", "revid": "1805885", "url": "https://it.wikipedia.org/wiki?curid=3785305", "title": "Marcello Alberini", "text": ""}
{"id": "3785308", "revid": "110157", "url": "https://it.wikipedia.org/wiki?curid=3785308", "title": "Xaverov", "text": "Xaverov \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3785310", "revid": "38120", "url": "https://it.wikipedia.org/wiki?curid=3785310", "title": "DeathToll", "text": ""}
{"id": "3785314", "revid": "599013", "url": "https://it.wikipedia.org/wiki?curid=3785314", "title": "Yanmar Diesel Soccer Club 1980", "text": "Questa voce raccoglie le informazioni riguardanti lo Yanmar Diesel Soccer Club nelle competizioni ufficiali della stagione 1980.\nStagione.\nBench\u00e9 eliminato nelle coppe per mano di club provenienti dal secondo raggruppamento della Japan Soccer League, lo Yanmar Diesel domin\u00f2 la classifica del campionato, controllando a distanza le avversarie e riportando il quarto titolo nazionale.\nMaglie e sponsor.\nLe magliette, prodotte dall'Adidas, recano sulla parte anteriore la scritta Yanmar."}
{"id": "3785316", "revid": "123607513", "url": "https://it.wikipedia.org/wiki?curid=3785316", "title": "Palazzo Mariinskij (Kiev)", "text": "Il Palazzo Mariinskij () \u00e8 uno storico complesso monumentale di Kiev. Il palazzo in stile barocco fu edificato nel 1744 per la zarina Elisabetta di Russia su progetto di Bartolomeo Rastrelli. \u00c8 la sede di rappresentanza del Presidente dell'Ucraina."}
{"id": "3785318", "revid": "46291", "url": "https://it.wikipedia.org/wiki?curid=3785318", "title": "Arctium minus", "text": "La bardana minore (\"Arctium minus\" ) \u00e8 una pianta erbacea angiosperma dicotiledone appartenente alla famiglia delle Asteraceae.\nEtimologia.\nIl nome \"Arctium\", come tanti altri, fu introdotto nella sistematica da Linneo, ma sicuramente l'origine \u00e8 pi\u00f9 antica. \"Arctium\" (in greco \"arction\") vuol dire orso (= \"arctos\"). Probabilmente si fa riferimento alla villosit\u00e0 e all'aspetto ispido della pianta. L'epiteto specifico \"minus\" (dal latino \"minusculus\") fa riferimento alle dimensioni della pianta rispetto ad altre specie dello stesso genere.\nIl binomio scientifico attualmente accettato \u00e8 stato proposto inizialmente dal botanico inglese John Hill (c. 1716 \u2013 1775) e perfezionato successivamente dal botanico germanico Johann Jakob Bernhardi (1774-1850) nella pubblicazione \"Systematisches Verzeichnis\" del 1800.\nDescrizione.\nLa bardana minore \u00e8 alta da 5 a 15 dm. La forma biologica \u00e8 emicriptofita bienne (H bienn): si tratta quindi di una pianta a ciclo di sviluppo biennale (nel primo anno si formano solamente le foglie; i fiori si sviluppano nel secondo), mentre la riproduzione avviene tramite gemme poste a livello del terreno. Tutta la pianta \u00e8 densamente pelosa. L'altezza varia da 5 a 15 dm.\nRadici.\nLa radice \u00e8 di tipo fittonante profonda fino a 30\u00a0cm.\nFoglie.\nLe foglie sono in genere intere, a lamina allargata e ruvide con bordi grossolanamente dentati e ondulati. Il picciolo \u00e8 cavo (a volte solo alla base). Sono glabre e verdi nella parte superiore; biancastre e ragnatelose o grigio-tomentose inferiormente.\nDimensione delle foglie: larghezza 1,5 - 3,5 dm; lunghezza 3 - 6 dm. Lunghezza dei piccioli: 15 \u2013 50\u00a0cm.\nInfiorescenza.\nL'infiorescenza \u00e8 costituita da diversi capolino sferici riuniti in corimbi. La struttura dei capolini \u00e8 quella tipica delle Asteraceae: un peduncolo (o pedicello) sorregge un involucro composto da diverse brattee (o squame) lesiniformi, verdi e ragnatelose disposte su pi\u00f9 serie e formanti un riccio di aculei uncinati all'apice rossastri, che fanno da protezione al ricettacolo pi\u00f9 o meno piano con squame aristate sul quale s'inseriscono i fiori tubulosi (da 30 o pi\u00f9). Le squame sono di dimensioni diverse (ma comunque minori dei fiori), i bordi sono finemente seghettati e sono inoltre persistenti; sono rosse all'apice. Dopo la fioritura i capolini si staccano facilmente. Diametro dei capolini: 1 - 2,5\u00a0cm. Lunghezza del pedicello: 0 - 9,5\u00a0cm. Diametro dell'involucro: 15 \u2013 40\u00a0mm.\nFiore.\nI fiori sono tutti del tipo tubuloso (il tipo ligulato, i fiori del raggio, presente nella maggioranza delle Asteraceae, qui \u00e8 assente), sono ermafroditi, attinoformi, tetra-ciclici (con quattro verticilli: calice \u2013 corolla \u2013 androceo \u2013 gineceo) e pentameri (ossia sia il calice che la corolla sono composti da cinque elementi). Lunghezza del fiore: 7,5 \u2013 15\u00a0mm.\nFrutti.\nIl frutto \u00e8 un achenio di pochi millimetri (5 \u2013 7\u00a0mm) di colore grigio-bruno con chiazze pi\u00f9 scure ondulate. Il pappo presenta delle brevi setole. Lunghezza delle setole: 1 - 3,5\u00a0mm\nDistribuzione e habitat.\nFitosociologia.\nDal punto di vista fitosociologico la specie di questa scheda appartiene alla seguente comunit\u00e0 vegetale:)\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere \"Arctium\" (con 44 specie, 4 delle quali nella flora spontanea italiana) appartiene alla sottotrib\u00f9 Arctiinae (in precedenza era descritto nel gruppo tassonomico informale Arctium-Cousinia Group) (trib\u00f9 Cardueae, sottofamiglia Carduoideae). In natura esistono inoltre molti ibridi in quanto le singole specie sono interfertili.\nIl numero cromosomico di \"A.minus\" \u00e8: 2n = 36.\nIl basionimo per questa specie \u00e8: \"Lappa minor\" \nVariabilit\u00e0.\n\"Arctium minus\" \u00e8 una specie complessa con molte varianti, soprattutto nelle dimensioni delle varie parti del capolino come il diametro dell'involucro o lunghezza delle squame. Per questa specie in Italia sono riconosciute due sottospecie qui di seguito brevemente descritte (non sempre tutte le sottospecie sono riconosciute dalle varie checklist).\nIbridi.\nAl Nord dell'Italia e negli Appennino settentrionale si possono trovare degli ibridi con \"Arctium nemorosum\" .\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nUsi.\nFarmacia.\nSecondo la medicina popolare questa pianta ha le seguenti propriet\u00e0 curative:\nCucina.\nDi questa pianta per scopi alimentari vengono usate varie parti quali i semi, le radici e le foglie. Le radici migliori si ottengono da piante giovani e normalmente vengono sbucciate; se arrostite possono essere un buon surrogato del caff\u00e8. Le foglie, sempre giovanili, sono usate sia cotte che crude. I fusti vengono usati dopo aver tolto la scorza esterna.\nGiardinaggio.\nQuesta pianta pu\u00f2 essere coltivata in terreni umidi, ma in posizioni soleggiate. La semina ha pi\u00f9 successo se fatta in autunno.\nAltri usi.\nDalla corteccia interna del fusto si ottiene una fibra usata per produrre della carta artigianale di colore marrone chiaro.\nAltre notizie.\nLa Bardana minore in altre lingue viene chiamata nei seguenti modi:"}
{"id": "3785319", "revid": "287204", "url": "https://it.wikipedia.org/wiki?curid=3785319", "title": "Zv\u011bstov", "text": "Zv\u011bstov \u00e8 un comune della Repubblica Ceca facente parte del distretto di Bene\u0161ov, in Boemia Centrale."}
{"id": "3785320", "revid": "287204", "url": "https://it.wikipedia.org/wiki?curid=3785320", "title": "Zvestov", "text": ""}
{"id": "3785325", "revid": "254059", "url": "https://it.wikipedia.org/wiki?curid=3785325", "title": "Fuga (torrente)", "text": "La Fuga (o Seriola Fuga) \u00e8 un torrente della Lombardia che scorre nella provincia di Mantova, nell'Alto Mantovano.\nNasce presso la localit\u00e0 Profondi di Castel Goffredo, in frazione Perosso e confluisce dopo 23\u00a0km circa nell'Oglio a Mosio di Acquanegra, dopo aver attraversato il territorio dei comuni di Casaloldo, Mariana e Redondesco.\nLa fauna ittica presente \u00e8 costituita da lucci, carpe, vaironi e alborelle.\nQuesto fiume formava anticamente il baluardo difensivo di Castel Goffredo.\nNella zona sud-ovest di Castel Goffredo, ricca di risorgive, \u00e8 possibile effettuare un percorso cicloturistico, in parte sterrato, di circa 9\u00a0km."}
{"id": "3785330", "revid": "2023220", "url": "https://it.wikipedia.org/wiki?curid=3785330", "title": "Costo sociale", "text": "I costi sociali hanno origine dai danni che lo svolgimento di un'attivit\u00e0 economica (come la produzione o la vendita di un bene o la prestazione di un servizio) \u00e8 in grado di arrecare a singoli individui o alla collettivit\u00e0 nel suo complesso, qualora questi non ricevano un risarcimento o un indennizzo per il danno sub\u00ecto. In entrambi i casi, si tratta di soggetti terzi, estranei all'attivit\u00e0 di produzione o al rapporto contrattuale sottostante alla cessione del bene o alla prestazione del servizio.\nI costi sociali non rientrano tra quelli considerati dalla teoria della scelta razionale, secondo la quale i processi decisionali messi in atto dall'individuo nascerebbero da un'autonoma ponderazione tra costi e profitti che gli deriverebbero dall'effettuazione della scelta. In questo processo di scelta, infatti, l'individuo non tiene conto dei costi che, pur derivanti dalle sue decisione, ricadono su altri soggetti.\nEsempio.\nIl concetto viene solitamente spiegato rifacendosi a un classico esempio proposto da Arthur Cecil Pigou, in cui una locomotiva a vapore che attraversa una piantagione (o un bosco) emettendo scintille che sono all'origine di un incendio (per intendere bene il senso dell'esempio proposto da Pigou, occorre considerare che nel Regno Unito, all'epoca di Pigou, la compagnia ferroviaria, a certe condizioni, era tenuta immune da ogni responsabilit\u00e0 per danni di questo tipo arrecati a terzi). In questo caso, il danno inflitto dall'incendio configura un costo che viene sostenuto da altri: nel caso della piantagione, il costo ricade su un privato, il proprietario della piantagione, che ne sosterr\u00e0 forzatamente l'onere pur essendo totalmente estraneo alla transazione commerciale che ha dato origine al danno; nel caso del bosco, il danno consister\u00e0 nell'impatto ecologico conseguente alla sua distruzione, e il relativo costo ricadr\u00e0, pertanto, sull'intera collettivit\u00e0).\nDefinizione.\nI costi sociali sono definiti come la somma dei costi privati e dei costi esterni (o esternalit\u00e0). I costi esterni sono spesso di natura non monetaria e, in generale, sono difficili da quantificare in termini monetari. Basti pensare al danno ecologico prodotto dall'incendio, o all'inquinamento ambientale proveniente da attivit\u00e0 produttive, o all'inquinamento acustico derivante da un'attivit\u00e0 industriale o da un esercizio commerciale, ecc. In ogni caso, i costi esterni non sono normalmente inclusi nel corrispettivo richiesto al cliente per il bene o il servizio e rimangono quindi \"esterni\" al meccanismo di formazione dei prezzi sul mercato. Si parla di esternalit\u00e0 negative quando i costi sociali superano i costi privati. In linea teorica, pu\u00f2 darsi anche il caso opposto, delle esternalit\u00e0 positive, in cui i benefici sociali sono superiori a benefici privati. Per esempio, un gruppo di individui pu\u00f2 sostenere un costo per ricevere servizi educativi, ma i benefici della loro istruzione si riverberano, indirettamente, sull'intera societ\u00e0 che, d'altro canto, non sostiene alcun costo: il beneficio goduto dalla societ\u00e0 nell'avere un popolo pi\u00f9 istruito \u00e8 un'esternalit\u00e0 positiva. In entrambi i casi, gli economisti parlano di fallimento del mercato perch\u00e9 tali esternalit\u00e0 manifestano un'inefficienza nell'allocazione delle risorse.\nSoluzione pigouviana.\nLa soluzione suggerita da Pigou, da lui elaborata negli anni venti, si rivolge a rimedi istituzionali, attraverso gli strumenti coercitivi del diritto amministrativo: le imprese sono costrette a farsi carico dei costi sociali attraverso l'imposizione di tasse, canoni, o il riconoscimento di sussidi.\nL'approccio proposto da Pigou, basato sull'intervento statale e sull'adozione di strumenti collettivi di tasse e sussidi (\"taxes and bounties\"), \u00e8 stato sottoposto a un'analisi critica. In realt\u00e0, gi\u00e0 prima della proposta di Pigou erano state espresse profonde riserve sulla possibilit\u00e0 di far fronte a problemi di tal sorta con strumenti, come \"tasse e sussidi\", la cui efficacia dipende dal grado di conoscenza, irrimediabilmente imperfetta, del sistema complesso e incerto costituito da quelle che in teoria economica si definiscono esternalit\u00e0.\nApproccio interdisciplinare di Ronald Coase.\nIl \"primo poderoso attacco\" alle tesi di Pigou, si deve, negli anni sessanta, al lavoro teorico di Ronald Coase, economista inglese della scuola di Chicago, futuro Premio Nobel per l'economia nel 1991, importante rappresentante di quella corrente che \u00e8 stata detta dell'analisi economica del diritto, perch\u00e9 si muove su terreno di interdisciplinarit\u00e0 tra i due ambiti disciplinari.\nCoase analizz\u00f2 gli esempi proposti da Pigou a cui egli aggiunse l'esame di altri casi di studi attinti dai casebook americani, esprimendo il suo approccio critico nel suo celebre saggio, \"Il problema del costo sociale\", in cui mostr\u00f2 come l'analisi del problema delle esternalit\u00e0 potesse essere ricondotta nell'ambito di utilizzabilit\u00e0 delle categorie del diritto."}
{"id": "3785333", "revid": "93556", "url": "https://it.wikipedia.org/wiki?curid=3785333", "title": "Olga \u00c1lava", "text": " \u00c8 la prima rappresentante dell'Ecuador a vincere il titolo. Prima di lei era riuscita a fare meglio soltanto Jennifer Pazmi\u00f1o che si era classificata al secondo posto a Miss Terra 2010 che si era tenuto in Vietnam.\nNata a Guayaquil, Olga \u00c1lava ha studiato la lingua cinese dopo essere rimasta affascinata dalla cultura orientale, che conosceva per essere stata spesso in Cina per aiutare l'attivit\u00e0 dei propri genitori.\nDopo essere stata eletta rappresentante dell'Ecuador per Miss Terra 2011, Olga \u00c1lava ha vinto il concorso il 3 dicembre 2011 presso il Teatro dell'universit\u00e0 delle Filippine a Diliman, Quezon City nelle Filippine. Grazie al titolo, la modella \u00e8 diventata portavoce per Miss Earth Foundation e per il programma delle Nazioni Unite per l'Ambiente (UNEP)."}
{"id": "3785334", "revid": "254059", "url": "https://it.wikipedia.org/wiki?curid=3785334", "title": "Torrente Fuga", "text": ""}
{"id": "3785338", "revid": "110157", "url": "https://it.wikipedia.org/wiki?curid=3785338", "title": "Premi e riconoscimenti dei Garbage", "text": "Questa pagina riguarda la lista di premi e riconoscimenti dei Garbage, gruppo alternative rock statunitense. Essi sono stati nominati per 31 premi, riuscendone a vincere 6."}
{"id": "3785347", "revid": "599013", "url": "https://it.wikipedia.org/wiki?curid=3785347", "title": "Bertrand Traor\u00e9", "text": "Biografia.\n\u00c8 il fratello minore di Alain Traor\u00e9, anch'egli calciatore professionista, oltre che cugino di Lassina Franck Traor\u00e9, attaccante della squadra ucraina Futbol'nyj Klub \u0160achtar Donec'k\nCarriera.\nClub.\nTraor\u00e9 inizia la sua carriera giovanile all'ASF Bobo. Nel 2010 passa al club francese dell', dove ci rimane per un anno. Viene acquistato dal Chelsea nel 2010; tuttavia il trasferimento viene smentito nel 2012. Allora diciannovenne trova l'accordo per trasferirsi ai \"blues\" il 31 ottobre 2013, per poi firmare coi londinesi nel mese di gennaio 2014, ma non avendo una licenza \u00e8 stato da allora in prestito al Vitesse, squadra olandese satellite del Chelsea, in cui ritrova molti suoi compagni. Conclude la seconda parte di stagione con tre reti in quindici partite totali. Il prestito viene rinnovato anche per l'anno seguente dove si rende protagonista con 17 reti. Il 12 agosto 2016 si trasferisce dal Chelsea all'Ajax in prestito per una stagione.\nTerminato il prestito fa ritorno al Chelsea che poi lo cede al Lione a titolo definitivo il 26 giugno 2017.\nIl 19 settembre 2020 firma per l'.\nNazionale.\nGiovanili.\nViene convocato dalla Nazionale U17 il 25 ottobre 2009 per il match perso 1-0 contro la Turchia U17 allo Nnamdi Azikiwe Stadium (Turchia). Inoltre partecipa alla Coppa d'Africa U17 2011, dove mette a segno una doppietta nel match vinto 4-0 contro l'Egitto U17.Autentico trascinatore del Burkina Faso Under 17 verso il titolo continentale vincendo 2-1 contro la Ruanda U17.\nNazionale Maggiore.\nViene convocato da Paulo Duarte, allenatore della nazionale maggiore, per il match perso 2-1 contro l'Angola nella Coppa d'Africa 2012, ma non scese in campo. L'esordio, invece, avviene sempre nella Coppa d'Africa 2012, contro il Niger (vinto 1-0), entrando al 72\u00ba minuto. Considerato uno dei maggiori talenti della nazionale burkinab\u00e9, il suo primo gol avviene il 14 agosto 2013 nel match amichevole vinto 2-1 contro la Nigeria, segnando il momentaneo 1-0.\nViene poi convocato per la Coppa d'Africa 2017, e nel corso della manifestazione continentale scende in campo in cinque partite, andando a segno in occasione del successo per 2-0 contro la nella fase a gironi. A fine anno viene inserito nella migliore formazione del torneo.\nStatistiche.\nPresenze e reti nei club.\n\"Statistiche aggiornate al 31 luglio 2020.\""}
{"id": "3785350", "revid": "199745", "url": "https://it.wikipedia.org/wiki?curid=3785350", "title": "Bardana minore", "text": ""}
{"id": "3785353", "revid": "88740", "url": "https://it.wikipedia.org/wiki?curid=3785353", "title": "La neve era sporca", "text": "La neve era sporca (in originale \"La neige \u00e9tait sale\") \u00e8 un romanzo di Georges Simenon pubblicato nel 1948 da Presses de la Cit\u00e9. Tradotto in inglese nel 1950 dalla moglie del compositore Edgard Var\u00e8se, di cui Simenon diventer\u00e0 amico, il libro \u00e8 il primo vero successo di Simenon in inglese. Due anni dopo la scrittura, su iniziativa di Fr\u00e9d\u00e9ric Dard che lo convince a collaborare, i due ne scrivono una versione teatrale che dopo qualche fatica a trovare produttori viene messa in scena dal regista e attore Raymond Rouleau. Rester\u00e0 per Simenon l'unico lavoro teatrale. Indro Montanelli, che lo vide a Parigi, ne fece una recensione sul \"Corriere della Sera\" del 17 dicembre 1950.\nIl romanzo \u00e8 incluso nella raccolta \"Romanzi polizieschi e di guerra\" di Mondadori (1966) e in \"Romans II\", a cura di Jacques Dubois e Beno\u00eet Denis, \"Biblioth\u00e8que de la Pl\u00e9iade\", Gallimard, 2003 (a sua volta tradotto in \"Romanzi\", volume II, \"La Nave Argo\", Adelphi, 2010).\nTrama.\nIn un'imprecisata cittadina dell'Europa settentrionale durante l'occupazione nazista (potrebbe essere il Belgio o l'Olanda, ma l'ambientazione non \u00e8 chiara, come neppure il fatto che gli occupanti siano tedeschi) il giovane Frank Friedmaier, figlio della padrona di un bordello, frequenta il locale di Timo, il pi\u00f9 costoso del circondario. Freddo, insolente, solitario, Frank \u00e8 costantemente in cerca di una prova di iniziazione alla vita, e crede che la pi\u00f9 opportuna sia l'omicidio privo di alcuna ragione, fine a se stesso. Ammira un certo Kromer, che si vanta di aver ucciso diverse persone, e una sera si risolve di commettere un omicidio gratuito. Nascosto nel buio, accoltella un sottufficiale per la cui morte viene arrestato un violinista che abita nel suo stesso palazzo, sospettato di rapporti con la Resistenza. Frank \u00e8 stato visto da un uomo che abita sul suo pianerottolo, Gerhardt Holst; il ragazzo ha portato a termine il suo proposito malgrado sappia di essere stato riconosciuto.Invita al cinema Sissy, figlia adolescente di Holst, e la seduce. Entra in societ\u00e0 con Kromer per una rapina ai danni dell'orologiaio del paese dove \u00e8 nato, ma durante l'azione \u00e8 costretto a ucciderne l'anziana sorella che l'ha riconosciuto. Per suggellare il patto con Kromer promette di consegnargli Sissy; considera questa azione riprovevole una specie di iniziazione per tagliarsi i ponti alle spalle. Con l'inganno la induce a andare a letto con l'uomo, ma Sissy, che era romanticamente innamorata di lui, fugge scalza nella notte fino all'arrivo del padre.\nIl biasimo generale monta contro la madre Lotte, la sua famiglia e la sua attivit\u00e0 di tenutaria di bordello, ma Holst non dice nulla di quanto \u00e8 accaduto; cambia lavoro per stare pi\u00f9 vicino alla figlia, che dal giorno della violenza si \u00e8 ammalata. Frank si comporta con spavalderia come se volesse attirare l'attenzione su di s\u00e9: circola con un'arma in tasca e esibisce fasci di soldi ricevuti per il furto, finch\u00e9 un giorno viene fermato e portato in una prigione improvvisata in un'ex scuola.\nQui il ritmo della sua vita cambia. Rimane segregato per settimane finch\u00e9 gli viene contestato il suo delitto: non la violenza su Sissy, n\u00e9 l'omicidio dell'anziana donna, ma lo spaccio di biglietti di banca segnati, provenienti dal comando degli occupanti. Frank resiste ad estenuanti interrogatori senza confessare, nell'intento di guadagnare tempo, finch\u00e9 un giorno, durante una visita autorizzata della madre, gli viene rivelato che Holst ha presentato domanda di un colloquio per conto della figlia. \u00c8 nello straordinario e stravolgente finale del romanzo, davanti a Sissy che gli confessa rapidamente di amarlo comunque, che Frank decide che non gli importa pi\u00f9 di vivere. Ammette tutte le sue colpe per i delitti commessi, ma rifiuta di rispondere a qualsiasi altra domanda, malgrado le torture, fino al giorno in cui viene scortato alla fucilazione.\nCinema.\nIl romanzo \u00e8 stato adattato per lo schermo per la regia di Luis Saslavsky nel 1953."}
{"id": "3785356", "revid": "767487", "url": "https://it.wikipedia.org/wiki?curid=3785356", "title": "Marija Tonkovi\u0107", "text": ""}
{"id": "3785357", "revid": "287204", "url": "https://it.wikipedia.org/wiki?curid=3785357", "title": "Marija Tonkovic", "text": ""}
{"id": "3785358", "revid": "300067", "url": "https://it.wikipedia.org/wiki?curid=3785358", "title": "Marija Pavi\u0107evi\u0107", "text": ""}
{"id": "3785360", "revid": "300067", "url": "https://it.wikipedia.org/wiki?curid=3785360", "title": "Marija Pavicevic", "text": ""}
{"id": "3785374", "revid": "536103", "url": "https://it.wikipedia.org/wiki?curid=3785374", "title": "La neige etait sale", "text": ""}
{"id": "3785375", "revid": "998297", "url": "https://it.wikipedia.org/wiki?curid=3785375", "title": "Batteria AA", "text": "Una pila AA (Stilo) \u00e8 una pila di dimensione standardizzata. Questa dimensione di pila \u00e8 la pi\u00f9 usata negli strumenti elettronici portatili. Una pila AA \u00e8 composta da una singola cella elettrochimica. L'esatta tensione e la capacit\u00e0 della pila dipendono dalla chimica e dal volume della cella. La pila AA \u00e8 stata standardizzata dall'ANSI nel 1947, ma era in uso nelle torce e nei nuovi apparecchi elettrici gi\u00e0 prima della standardizzazione. La nomenclatura delle pile d\u00e0 nomi diversi a seconda delle dimensioni e delle reazioni della pila. Per esempio una pila stilo (AA) di tipo zinco-carbone viene chiamata R6 nello standard IEC, mentre la stessa di tipo alcalino viene denominata LR6.\nNel 2011, le pile AA hanno rappresentato circa il 60% del totale delle pile non ricaricabili vendute negli USA, il 58% delle pile alcaline vendute in Giappone e il 55% delle pile primarie e ricaricabili (accumulatori), nell'insieme, vendute in Svizzera.\nDimensioni.\nUna pila AA misura 51\u00a0mm di lunghezza (50,1\u00a0mm terminale escluso) e da 13,5 a 14,5\u00a0mm di diametro.\nLe pile AA se alcaline pesano circa 23 g, se al litio circa 15 g. Le batterie ricaricabili AA pesano circa 31 g.\nChimica e capacit\u00e0 delle pile (non ricaricabili).\nUna pila zinco-carbone (Pila Leclanch\u00e9) tipo AA ha una capacit\u00e0 di circa 400\u2013900 mAh, a seconda delle condizioni di test (ciclo di vita e soglia di taglio scelta). Le pile zinco carbone sono in genere indicate come pile per uso generico (general purpose). \nLe pile zinco-cloruro in genere hanno una carica di circa 1-1.5 Ah, vendute come pile a \"lunga durata\" (heavy duty). \nLe pile alcaline da 1.7 Ah a 3 Ah costano poco pi\u00f9 che le pile zinco-cloruro ma durano decisamente di pi\u00f9. \nLe pile al litio sono prodotte per strumenti che consumano molta potenza, come ad esempio le fotocamere digitali e i radiomicrofoni, dove il loro costo pi\u00f9 alto \u00e8 commisurato alla loro pi\u00f9 lunga durata.\nChimica e capacit\u00e0 degli accumulatori.\nSono disponibili accumulatori Ni-Cd (nichel cadmio) di formato AA con una capacit\u00e0 tra i 500 e i 1100 mAh, con un costo proporzionale alla capacit\u00e0. Sono disponibili anche elementi agli idruri metallici AA con capacit\u00e0 tra 1.3 e 3 Ah, disponibili anche nella versione a bassa auto-scarica (detti ibridi). \nSono prodotte anche batterie in formato AA con tecnologia agli ioni di litio (Li-ion). Esistono di due tipi:\n- classiche, con una tensione nominale di 3.6V (da 4,2V a piena carica a 3V, tensione alla quale deve esserne interrotto l'uso per non danneggiare l'elemento) e sono incompatibili con i dispositivi che usano le stilo standard da 1,5V nominali. Le batterie Li-ion hanno una resistenza interna relativamente bassa e generano una corrente di cortocircuito decisamente elevata. Strumenti progettati per funzionare contando sulla resistenza interna delle batterie per limitare la corrente potrebbero non tollerare una elevata corrente interna fornita dalle batterie al litio. Dove lo spazio lo consenta, una coppia di batterie AA pu\u00f2 essere sostituita da una batteria CR-V3.\n- con convertitore integrato: parte del volume della pila \u00e8 occupato da un piccolo convertitore di tensione, che fornisce 1,5V ai terminali della pila rendendola compatibile con tutti gli apparecchi fatti per funzionare con pile AA classiche. Con la stessa tecnologia esistono anche accumulatori nel formato C (mezza torcia) da 1,5V e PP3 da 9V. La carica si effettua, secondo i tipi, mediante un connettore micro USB o con un caricatore apposito. \nI produttori si vantano di una tensione di uscita costante, che permette il funzionamento degli apparecchi che ne fanno uso a prestazioni costanti fino alla scarica completa dell'accumulatore; il rovescio della medaglia \u00e8 che gli indicatori di carica degli apparecchi stessi non possono rilevarne lo stato di carica, perci\u00f2 alla fine della carica si spengono senza alcun preavviso. Sono stati anche prodotti alcuni modelli che forniscono una tensione che si abbassa leggermente prima della scarica, ma sono molto rari. \nAltri nomi comuni.\nStilo (In Italia), U7 (In Inghilterra fino agli anni ottanta)Pencil-sizedPenlightMignonMN1500MX1500Tipo 316 (URSS/Russia)UM 3 (JIS)#5 (Cina)6135-99-052-0009 (NSN)(zinco-carbone)6135-99-195-6708 (NSN)(alcaline)"}
{"id": "3785376", "revid": "107775782", "url": "https://it.wikipedia.org/wiki?curid=3785376", "title": "Salone dell'automobile di Mosca", "text": "Il salone dell'automobile di Mosca (in inglese \"Moscow International Motor Show\" o \"MIMS\", in russo \u041c\u043e\u0441\u043a\u043e\u0432\u0441\u043a\u0430\u044f \u041c\u0435\u0436\u0434\u0443\u043d\u0430\u0440\u043e\u0434\u043d\u0430\u044f \u0410\u0432\u0442\u043e\u043c\u043e\u0431\u0438\u043b\u044c\u043d\u0430\u044f \u0432\u044b\u0441\u0442\u0430\u0432\u043a\u0430 \u00ab\u041c\u043e\u0442\u043e\u0440 \u0428\u043e\u0443\u00bb) \u00e8 un salone dell'automobile che si svolge ogni due anni ad agosto nella capitale russa. La prima edizione \u00e8 del 1992, ed \u00e8 stata organizzata al \"Krasnay Presnya\" ExpoCenter. Dal 2008 il salone \u00e8 organizzato al Crocus Expo."}
{"id": "3785377", "revid": "767487", "url": "https://it.wikipedia.org/wiki?curid=3785377", "title": "Piz Denter", "text": "Il Piz Denter (2.956\u00a0) \u00e8 una montagna delle Alpi Lepontine. Si trova sul confine tra il Canton Ticino ed il Canton Grigioni in Svizzera.\nCaratteristiche.\nLa montagna \u00e8 collocata a sud-ovest del Piz Blas e da questo \u00e8 separata dalla \"Bocchetta del Blas\". Il lato nord sovrasta il Lago Curnera e il Lago Nalps, entrambi nel Canton Grigioni, mentre il lato Sud si erge sopra la \"Val Cadlimo\"."}
{"id": "3785378", "revid": "729019", "url": "https://it.wikipedia.org/wiki?curid=3785378", "title": "Valdeacederas (metropolitana di Madrid)", "text": "Valdeacederas \u00e8 una stazione della linea 1 della metropolitana di Madrid.\nSi trova sotto alla calle de Bravo Murillo, all'incrocio delle vie Blanco Argibay e Pinos Alta, nel distretto di Tetu\u00e1n.\nStoria.\nLa stazione fu inaugurata il 1\u00ba febbraio 1961 quando la linea 1 venne prolungata fino a Plaza de Castilla.\nAccessi.\nIngresso Capit\u00e1n Blanco Argibay\nIngresso An\u00edbal aperto dalle 6:00 alle 21:40"}
{"id": "3785384", "revid": "767487", "url": "https://it.wikipedia.org/wiki?curid=3785384", "title": "Zorica \u0110urkovi\u0107", "text": ""}
{"id": "3785387", "revid": "37401", "url": "https://it.wikipedia.org/wiki?curid=3785387", "title": "West Ryder EP", "text": "West Ryder EP \u00e8 un EP dei Kasabian, pubblicato con il numero di giugno 2009 della rivista tedesca \"Musikexpress\" in promozione al loro terzo album in studio \"West Ryder Pauper Lunatic Asylum\"."}
{"id": "3785388", "revid": "254059", "url": "https://it.wikipedia.org/wiki?curid=3785388", "title": "Seriola Gozzolina", "text": "La Seriola Gozzolina \u00e8 un torrente della Lombardia che scorre nella provincia di Mantova, nella zona dell'Alto Mantovano.\nNasce presso la localit\u00e0 Prede di Castiglione delle Stiviere e confluisce dopo 30\u00a0km circa nell'Osone a Gazoldo degli Ippoliti, dopo aver attraversato il territorio dei comuni di Castiglione delle Stiviere, Medole, Castel Goffredo e Ceresara."}
{"id": "3785389", "revid": "300067", "url": "https://it.wikipedia.org/wiki?curid=3785389", "title": "Zorica Djurkovi\u0107", "text": ""}
{"id": "3785391", "revid": "300067", "url": "https://it.wikipedia.org/wiki?curid=3785391", "title": "Zorica Djurkovic", "text": ""}
{"id": "3785392", "revid": "287204", "url": "https://it.wikipedia.org/wiki?curid=3785392", "title": "Zorica Durkovic", "text": ""}
{"id": "3785395", "revid": "1305772", "url": "https://it.wikipedia.org/wiki?curid=3785395", "title": "Riccardo Mitchell", "text": "Figlio dell'irlandese John Mitchell, Riccardo si afferm\u00f2 come insigne intellettuale tanto da diventare prima professore di estetica e, dopo la morte di Felice Bisazza, professore di letteratura. \nPartecipa ai moti del 1848 e dopo l'Unit\u00e0 d'Italia gli viene conferita la Medaglia commemorativa dell'Unit\u00e0 d'Italia.\nRettore dell'Universit\u00e0 di Messina dal 1865 al 1876 e membro dell'Accademia Peloritana dei Pericolanti, spos\u00f2 Isabella Bisazza, dalla quale ebbe i figli Ernesto Giuseppe (morto infante), Giacomo, Roberto e Maddalena. Fu sepolto nel famedio del cimitero monumentale di Messina. \nSi ricorda anche il fratello Francesco, molto noto nel campo dell'editoria."}
{"id": "3785397", "revid": "281944", "url": "https://it.wikipedia.org/wiki?curid=3785397", "title": "Aeroporto di Bamako", "text": ""}
{"id": "3785399", "revid": "729019", "url": "https://it.wikipedia.org/wiki?curid=3785399", "title": "Tetu\u00e1n (metropolitana di Madrid)", "text": "Tetu\u00e1n \u00e8 una stazione della linea 1 della metropolitana di Madrid.\nSi trova sotto alla calle de Bravo Murillo, all'incrocio delle vie Sor Angela de la Cruz e Marqu\u00e9s de Viana, nel distretto di Tetu\u00e1n.\nStoria.\nLa stazione fu inaugurata nel 1929 quando la linea 1 venne prolungata fino al quartiere Tetu\u00e1n e negli anni sessanta venne ristrutturata per ampliare le banchine da 60 a 90 metri.\nAccessi.\nIngresso Algodonales\nIngresso General Margallo aperto dalle 6:00 alle 21:40"}
{"id": "3785401", "revid": "1573940", "url": "https://it.wikipedia.org/wiki?curid=3785401", "title": "Vesna Despotovi\u0107", "text": ""}
{"id": "3785402", "revid": "287204", "url": "https://it.wikipedia.org/wiki?curid=3785402", "title": "Vesna Despotovic", "text": ""}
{"id": "3785403", "revid": "37401", "url": "https://it.wikipedia.org/wiki?curid=3785403", "title": "Sao ko kelle terre", "text": ""}
{"id": "3785416", "revid": "287204", "url": "https://it.wikipedia.org/wiki?curid=3785416", "title": "Horovice", "text": ""}
{"id": "3785420", "revid": "599013", "url": "https://it.wikipedia.org/wiki?curid=3785420", "title": "Biljana Majstorovi\u0107", "text": ""}
{"id": "3785422", "revid": "287204", "url": "https://it.wikipedia.org/wiki?curid=3785422", "title": "Biljana Majstorovic", "text": ""}
{"id": "3785423", "revid": "46291", "url": "https://it.wikipedia.org/wiki?curid=3785423", "title": "Arctium nemorosum", "text": "La bardana selvatica (\"Arctium nemorosum\" ) \u00e8 una pianta erbacea angiosperma dicotiledone appartenente alla famiglia delle Asteraceae.\nEtimologia.\nIl nome Arctium, come tanti altri, fu introdotto nella sistematica da Linneo, ma sicuramente l'origine \u00e8 pi\u00f9 antica. \"Arctium\" (in greco \"arction\") vuol dire \"orso\" (= \"arctos\"). Probabilmente si fa riferimento alla villosit\u00e0 e all'aspetto ispido della pianta. L'epiteto specifico nemorosum (dal latino \"nemos\" = radura, bosco) fa riferimento all'habitat tipico di questa specie.\nIl binomio scientifico attualmente accettato \u00e8 stato proposto dal botanico Alexandre Louis Simon Lejeune (1779\u20131858) nella pubblicazione \"Magasin d'horticulture. Li\u00e8ge\" del 1833.\nDescrizione.\nLa bardana selvatica \u00e8 alta da 8 a 25 dm. La forma biologica \u00e8 emicriptofita bienne (H bienn): si tratta quindi di una pianta a ciclo di sviluppo biennale (nel primo anno si formano solamente le foglie; i fiori si sviluppano nel secondo), mentre la riproduzione avviene tramite gemme poste a livello del terreno. Spesso la forma complessiva della pianta \u00e8 piramidale e a consistenza robusta. L'altezza varia da 8 a 25 dm.\nRadici.\nLa radice \u00e8 di tipo fittonante.\nFoglie.\nLe foglie sono in genere intere, a lamina allargata e ruvide con bordi grossolanamente dentati e ondulati. Il picciolo \u00e8 cavo (a volte solo alla base). Sono glabre e verdi nella parte superiore; biancastre e ragnatelose o grigio-tomentose inferiormente. Lunghezza del picciolo: 1 - 3 dm.\nInfiorescenza.\nL'infiorescenza \u00e8 costituita da diversi capolino sferici riuniti in corimbi. La struttura dei capolini \u00e8 quella tipica delle Asteraceae: un peduncolo (o pedicello) sorregge un involucro composto da diverse brattee (o squame) lesiniformi, verdi e sub-glabre disposte su pi\u00f9 serie e formanti un riccio di aculei uncinati giallastri all'apice (rossastri appeno sotto), che fanno da protezione al ricettacolo pi\u00f9 o meno piano sul quale s'inseriscono i fiori tubulosi. Le squame sono di dimensioni diverse e comunque di poco inferiori ai fiori, i bordi sono finemente seghettati e sono inoltre persistenti. Diametro dei capolini: 3\u00a0\u2013 4\u00a0cm. Lunghezza dei peduncoli: 1\u00a0\u2013 3\u00a0cm. Dimensione delle squame: larghezza 1,5\u00a0mm; lunghezza 15\u00a0mm.\nFiore.\nI fiori sono tutti del tipo tubuloso (il tipo ligulato, i fiori del raggio, presente nella maggioranza delle Asteraceae, qui \u00e8 assente), sono ermafroditi, attinoformi, tetra-ciclici (con quattro verticilli: calice \u2013 corolla \u2013 androceo \u2013 gineceo) e pentameri (ossia sia il calice che la corolla sono composti da cinque elementi).\nFrutti.\nIl frutto \u00e8 un achenio di pochi millimetri (8\u00a0\u2013 11\u00a0mm) di colore scuro. Il pappo presenta una coroncina di brevi setole.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere \"Arctium\" (con 44 specie, 4 delle quali nella flora spontanea italiana) appartiene alla sottotrib\u00f9 Arctiinae (in precedenza era descritto nel gruppo tassonomico informale Arctium-Cousinia Group) (trib\u00f9 Cardueae, sottofamiglia Carduoideae). In natura esistono inoltre molti ibridi in quanto le singole specie sono interfertili.\nIl numero cromosomico di \"A. nemorosum\" \u00e8: 2n = 34 e 36.\nIl basionimo per questa specie \u00e8: \"Arctium lappa\" subsp. \"nemorosum\" \nIbridi.\nAl Nord dell'Italia e nell'Appennino Settentrionale si possono trovare degli ibridi con \"Arctium minus\" .\nNell'elenco seguente sono indicati alcuni ibridi interspecifici:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nLa bardana selvatica in altre lingue viene chiamata nei seguenti modi:"}
{"id": "3785424", "revid": "1431409", "url": "https://it.wikipedia.org/wiki?curid=3785424", "title": "Luis Adv\u00edncula", "text": "Caratteristiche tecniche.\n\u00c8 un terzino destro dotato di grande velocit\u00e0 e agilit\u00e0, che agisce meglio negli spazi ampi e in contropiede. Per via della sua propensione ad attaccare pu\u00f2 giocare anche da esterno di centrocampo tutta fascia. Dispone di un'ottima forza fisica che gli consente di vincere i contrasti.\nCarriera.\nClub.\nPrimi anni.\nCresciuto nelle giovanili del Deportivo Wanka e dell'Esther Grande Bent\u00edn, agli albori della sua carriera ha indossato le maglie di Juan Aurich e Sporting Cristal, due club di massima serie peruviana. Con lo Sporting vince il campionato nel 2012. Lo stesso anno viene acquistato dagli ucraini del Tavrija ma rimane in prestito alla sua ultima societ\u00e0 peruviana per altre 18 partite.\nHoffenheim e i vari prestiti.\nIl 5 gennaio 2013 \u00e8 acquistato per 900.000 euro dall'Hoffenheim (con i quali disputer\u00e0 solo due partite di campionato). Nella stagione 2013-2014 viene mandato in prestito ai brasiliani del Ponte Preta; per poi tornare per la terza volta, sempre in prestito allo Sporting Cristal (21 presenze e 3 gol in questa occasione). Il 19 agosto 2014 passa al Vit\u00f3ria Set\u00fabal, in Portogallo.\nBursaspor, Newell's Old Boys, Tigres UANL e Lobos BUAP.\nIl 1\u00ba agosto 2015 passa a titolo definitivo ai turchi del Bursaspor per 700.000 euro. Gioca 12 partite nella prima met\u00e0 di stagione, prima di passare nel gennaio successivo in prestito secco da 12 mesi al Newell's Old Boys. Nel mercato di riparazione 2017, il Bursaspor accetta l'offerta dei messicani del Tigres (560.000 euro) e lo cede. Nel giugno 2017, i neopromossi del Lobos BUAP trovano un accordo per il prestito annuale, nel tentativo di non scendere nuovamente di categoria.\nRayo Vallecano.\nIl 29 luglio 2018, tornato al Tigres, dopo un buon Mondiale, gli spagnoli del Rayo Vallecano, neopromossi in Liga spagnola trovano un accordo per un prestito con opzione di riscatto. Il giocatore passa a titolo definitivo alla squadra spagnola il 30 luglio 2019 per 3 milioni di euro.\nBoca Juniors.\nIl 31 luglio 2021 viene acquistato dal .\nNazionale.\nHa rappresentato pi\u00f9 volte la Nazionale peruviana, prendendo anche parte alla Coppa America 2011 in Argentina, dove ha raggiunto il terzo posto. \u00c8 titolare anche nella storica (la prima dopo 36 anni di assenza) spedizione ai Mondiali 2018 di Russia, in cui gioca tutte e 3 le sfide della sua squadra che viene eliminata al primo turno; con i suoi 36,15 km/h raggiunti in corsa \u00e8 risultato essere il giocatore pi\u00f9 veloce dell'intera competizione.\nIl 9 settembre 2018, nell'amichevole persa per 2-1 contro la Germania, alla 72\u00aa presenza in nazionale, segna il gol del provvisorio 1-0.\nIl 10 ottobre 2021 raggiunge quota 100 presenze in occasione della sconfitta per 1-0 contro la ."}
{"id": "3785427", "revid": "2184720", "url": "https://it.wikipedia.org/wiki?curid=3785427", "title": "Museo-laboratorio della civilt\u00e0 contadina", "text": "Il Museo-laboratorio della civilt\u00e0 contadina \u00e8 un museo etno-antropologico di Matera, situato nell'antico rione dei Sassi di Matera.\nIl Museo \u00e8 stato realizzato da Donato Cascione ed \u00e8 gestito dall'omonima associazione culturale (ONLUS).\nStruttura.\nIl Museo ha attualmente un'estensione di 500\u00a0m\u00b2: nella sua realizzazione definitiva comprender\u00e0 il doppio della superficie attuale e si completer\u00e0 con i laboratori in cui i giovani potranno imparare gli antichi mestieri (cartapestaio, vasaio, panieraio, ecc.).\nIl Museo \u00e8 costituito da una serie di abitazioni, collegate per esigenze espositive. Il primo ambiente riproduce un \u201clamione soppalcato\u201d, unico vano costruito (XVI sec) che prolunga il volume di una grotta preesistente (casa grotta): consentiva al nucleo familiare di separarsi, durante la notte, dalle bestie.\nLa popolazione dei Sassi era costituita per il 70% da contadini; il rimanente 30% era dedito ad innumerevoli attivit\u00e0 artigianali che miravano a soddisfare tutte le esigenze locali, dal momento che gli scambi commerciali erano molto limitati, per la mancanza di adeguate infrastrutture.\nPertanto, nelle altre sale espositive, sono state ricostruite le botteghe artigiane che operavano lungo le strade di questi antichi rioni; sono presenti, inoltre, ambienti di vita tipici di questa societ\u00e0 agricolo-pastorale (ciddaro) e testimonianze relative a temi strettamente connessi alla storia del Sud (brigantaggio, infanzia).\nAllestimento.\nL'allestimento delle sale espositive \u00e8 stato preceduto da anni di raccolta mirata di oggetti di uso quotidiano e di attrezzi di vari mestieri che erano alla base della vita economica e sociale della citt\u00e0 dei Sassi.\nUn criterio fondamentale ha ispirato l'impostazione dei vari ambienti: il museo non doveva risultare una fredda esposizione di oggetti e arnesi, ma una ricostruzione di ambienti il pi\u00f9 possibile fedele alla realt\u00e0.\nLa fase operativa dell'allestimento, preceduta dallo studio approfondito dei testi pi\u00f9 significativi della \"letteratura contadina\", \u00e8 stata confortata dalla consulenza di anziani che hanno vissuto questa storia la cui testimonianza \u00e8 costellata di particolari che nessun testo potrebbe fornire, perch\u00e9 sgorgano da esperienze personali.\nAttivit\u00e0.\nAttualmente l'associazione \u00e8 impegnata sul fronte della fruizione, che si vuol garantire a diversi livelli: dalla semplice visita turistica alla ricerca approfondita che accompagna itinerari didattici predisposti per studenti di ogni ordine e grado.\nDiverse sono le attivit\u00e0 culturali che l'associazione svolge nel suo territorio, sempre finalizzate al coinvolgimento dei giovani (lavori di gruppo, produzione di materiale didattico, drammatizzazioni, pubblicazioni di testimonianze, ecc.).\nLaboratorio.\nRecentemente \u00e8 stato attivato un primo laboratorio artistico, finalizzato allo svolgimento di diverse attivit\u00e0 espressive: produzione di materiale grafico-pittorico, decorazione di ceramica, lavorazione di argilla e legno.\nI manufatti sono riproduzioni e rielaborazioni di oggetti legati alla vita nei Sassi, nonch\u00e9 rappresentazioni di situazioni di vita tipiche della societ\u00e0 agricolo-pastorale.\nIl laboratorio consente l'organizzazione e lo svolgimento di innumerevoli attivit\u00e0 didattiche che coinvolgono studenti di scuole di ogni ordine e grado.\nPubblicazioni.\nL'associazione ha, inoltre, raccolto i risultati delle proprie ricerche etnografiche (testimonianze, foto, documenti) in una pubblicazione, \"I racconti del Museo\", giunta alla sua terza edizione (italiano-inglese); ha prodotto un CD-ROM che consente la visita virtuale delle sale espositive e un opuscolo sui sistemi di raccolta delle acque a Matera dal Neolitico alla met\u00e0 del XX secolo, oltre ad una guida multilingue."}
{"id": "3785432", "revid": "104458", "url": "https://it.wikipedia.org/wiki?curid=3785432", "title": "Rasenna", "text": ""}
{"id": "3785433", "revid": "104458", "url": "https://it.wikipedia.org/wiki?curid=3785433", "title": "Rasna", "text": ""}
{"id": "3785434", "revid": "339392", "url": "https://it.wikipedia.org/wiki?curid=3785434", "title": "Governatore della Moldavia", "text": ""}
{"id": "3785436", "revid": "199745", "url": "https://it.wikipedia.org/wiki?curid=3785436", "title": "Bardana selvatica", "text": ""}
{"id": "3785437", "revid": "2015336", "url": "https://it.wikipedia.org/wiki?curid=3785437", "title": "Claudia Marcella minore", "text": "Biografia.\nMarcella nacque dopo la morte del padre. Comunemente si ritiene che ebbe due matrimoni, sebbene questi non siano direttamente menzionati nelle fonti letterarie, ma assunti sulla base di altre fonti.\nIn prime nozze, spos\u00f2 Paolo Emilio Lepido (console suffetto nel 34 a.C.), anch'egli gi\u00e0 vedovo (di Cornelia Lentula). Marcella e Paolo Emilio ebbero, forse, un figlio: Paolo Emilio Regillo, questore al tempo di Tiberio.\nDopo la morte di Paolo, Marcella spos\u00f2 in seconde nozze Marco Valerio Messalla Appiano (console nel 13 a.C.), che mor\u00ec nei primi mesi del suo consolato. Ebbero un solo figlio maschio, Marco Valerio Messalla Barbato, morto prima di assumere il consolato, ma non prima di aver sposato sua cugina Domizia Lepida (matrimonio da cui nacque Valeria Messalina)."}
{"id": "3785438", "revid": "1985808", "url": "https://it.wikipedia.org/wiki?curid=3785438", "title": "Freno idraulico", "text": "Il freno idraulico \u00e8 una tipologia di freno in cui \u00e8 utilizzato un fluido adatto, tipicamente contenente glicole etilenico, che trasferisce la pressione da un'unit\u00e0 di controllo, che \u00e8 azionata dal conduttore del veicolo ed \u00e8 in genere un pedale, al meccanismo frenante.\nIl freno idraulico \u00e8 stato sviluppato da Malcolm Lougheed (che in seguito cambi\u00f2 il nome in Lockheed) nel 1918.\nLa pi\u00f9 comune componentistica dei freni idraulici comprende:\nIl principio di funzionamento si basa sull'aumento di pressione nel circuito idraulico dovuto all'azionamento del pedale del freno. La pressione viene quindi trasferita al sistema frenante dal circuito idraulico stesso. Il funzionamento dell'impianto frenante idraulico, a disco o a tamburo, si basa sul principio di Pascal che recita \"La pressione esercitata su un liquido incomprimibile, racchiuso in un recipiente, si trasmette uniformemente in tutte le direzioni\".\nAlcuni freni idraulici possono essere dotati di servofreno, che \u00e8 un dispositivo che agisce sulla pompa del sistema frenante. Quando si preme sul pedale del freno, questo sistema amplifica la forza esercitata dal conducente."}
{"id": "3785441", "revid": "84184", "url": "https://it.wikipedia.org/wiki?curid=3785441", "title": "Albers", "text": ""}
{"id": "3785443", "revid": "767487", "url": "https://it.wikipedia.org/wiki?curid=3785443", "title": "La forza bruta", "text": "La forza bruta \u00e8 un film del 1941 diretto da Carlo Ludovico Bragaglia.\nTrama.\nUn atleta che si esibisce sulle pubbliche piazze salva un giorno dai soprusi di un impresario manesco una ragazza. Poco dopo essi vengono scritturati da un circo equestre dove la ragazza, per l'interessamento dell'acrobata, si afferma in breve nelle simpatie del pubblico. Tra i due giovani nasce un tenero amore. Ma un'altra donna, appartenente al circo, la trapezista Diana, comincia a corteggiare il giovane che non rimane indifferente. L'acrobata una sera, durante un esercizio, cade e si riduce in condizioni che gli impediscono di esercitare la sua professione. \u00c8 allora che la fanciulla da lui respinta gli offre di condividere anche in tali condizioni l'esistenza che li attende.\nDistribuzione.\nIl film venne distribuito nelle sale cinematografiche italiane il 22 gennaio del 1941."}
{"id": "3785451", "revid": "2134764", "url": "https://it.wikipedia.org/wiki?curid=3785451", "title": "Lega Nazionale B (pallacanestro)", "text": "La NLB \u00e8 la categoria cadetta del campionato svizzero maschile di pallacanestro. La vincitrice viene promossa in Swiss Basketball League."}
{"id": "3785456", "revid": "1573940", "url": "https://it.wikipedia.org/wiki?curid=3785456", "title": "Callitrichia", "text": "Callitrichia \u00e8 un genere di ragni appartenente alla famiglia Linyphiidae.\nDistribuzione.\nDelle ventiquattro specie oggi attribuite a questo genere, ben 23 sono state rinvenute in Africa: circa 12 sono endemiche della Tanzania, 3 del Kenya, 2 dell'Angola e 1 dell'Uganda; un'unica specie, la \"C. formosana\", \u00e8 piuttosto diffusa nell'areale che va dal Bangladesh al Giappone, in Asia orientale.\nTassonomia.\nQuesto genere \u00e8 stato rimosso dalla sinonimia con Atypena , da uno studio dell'aracnologo Scharff del 1990, \"contra\" un lavoro di Jocqu\u00e9 del 1983.\nA maggio 2011, si compone di 24 specie:"}
{"id": "3785462", "revid": "80030", "url": "https://it.wikipedia.org/wiki?curid=3785462", "title": "Palazzo Apostolico (Loreto)", "text": "Il palazzo Apostolico sorge nella piazza della Madonna a Loreto, nelle Marche.\nFa parte dei complessi della basilica-santuario e ne ospita il Museo pontificio della Santa Casa. Il museo conserva il cosiddetto \"tesoro della Santa Casa\", dipinti, sculture, arazzi e maioliche provenienti dal santuario e donati alla Santa Casa nel corso dei secoli.\nStoria.\nL'imponente edificio venne progettato dal grande architetto Donato Bramante, inviato a Loreto nel 1507-09 da papa Giulio II. Si trattava di una grande opera a tre ali e doppio ordine di arcate che doveva cingere l'intera piazza davanti al santuario della Santa Casa. La costruzione venne iniziata dal braccio nord da Antonio da Sangallo il Giovane, a partire dal fianco del campanile, e continuata da Giovanni Boccalini che ne ultim\u00f2 il piano superiore. Il cantiere si ferm\u00f2 probabilmente per mancanza di fondi. Nel 1573 l'architetto Raniero Nerucci scolpisce il portale in stile classico, dalle slanciate proporzioni e dal rilievo contenuto ed elegante dell'ornato. Questo portale era in realt\u00e0 destinato alla basilica, dalla quale fu tolto e murato nel palazzo Apostolico nel 1580. Nel 1643 papa Urbano VIII cerc\u00f2 di espropriare le case del lato sud della piazza, invano. I lavori ripresero solo con Luigi Vanvitelli che complet\u00f2 il lato ovest, che guarda la basilica, nel XVIII secolo. L'opera si arrest\u00f2 di nuovo e rimase incompiuta nel lato meridionale.\nDal 1936 il pianterreno ed i seminterrati sono destinati all'accoglienza dei pellegrini infermi che arrivano tramite i \"treni bianchi\". Nei locali vicino al santuario ha sede la Congregazione della Santa Casa; nei piani superiori \u00e8 ospitato il Museo del tesoro della Santa Casa.\nMuseo pontificio della Santa Casa.\nIl museo \u00e8 situato nei piani superiori del palazzo apostolico e conserva il \"tesoro della Santa Casa\", dipinti, sculture, arazzi e maioliche, oggetti d'oreficeria e mobili provenienti dal santuario e donati alla Santa Casa nel corso dei secoli.\nNella raccolta dei dipinti spiccano le otto opere della tarda maturit\u00e0 di Lorenzo Lotto."}
{"id": "3785471", "revid": "4252", "url": "https://it.wikipedia.org/wiki?curid=3785471", "title": "Culto dei santi", "text": ""}
{"id": "3785473", "revid": "1543377", "url": "https://it.wikipedia.org/wiki?curid=3785473", "title": "Smash (serie televisiva)", "text": "Smash \u00e8 una serie televisiva statunitense trasmessa dal 6 febbraio 2012 al 26 maggio 2013 sul network NBC.\nIn Italia la serie sbarca su Mya dal 19 febbraio 2012. In chiaro \u00e8 trasmessa da La5 dal 30 novembre 2012.\nTrama.\nLa giovane Karen si trasferisce a New York dall'Iowa per seguire il suo sogno di diventare una star: partecipa quindi ai provini di un musical sulla vita di Marilyn Monroe scritto da Julia e Tom. Tuttavia si scontra con Ivy, attrice di maggior esperienza e agganci, superandola comunque nel talento. Quando per\u00f2 rifiuta le avance del direttore Derek essendo in una felice relazione con Dev, la parte di Marilyn viene affidata a Ivy. In seguito al fallimento di quest'ultima, Karen trova il modo di riscattarsi ed ottenere la parte per le anteprime che si svolgono a Boston.\nIl musical, \"Bombshell\", risulta un flop e tutta la compagnia cerca un modo per migliorarlo e portarlo a Broadway. Tuttavia conflitti nel cast artistico portano Derek e Karen ad abbandonare il progetto per partecipare a quello di due giovani baristi squattrinati, Jimmy e Kyle, tuttavia di grande talento. Il nuovo musical, \"Hitlist\", diventa diretto avversario di \"Bombshell\" per conquistare il monopolio di Broadway e dei Tony Awards.\nProduzione.\nConcezione.\nLa serie \u00e8 stata sviluppata a partire dal 2009, quando Steven Spielberg present\u00f2 il progetto per un potenziale musical drama, sul quale stava gi\u00e0 lavorando da anni, all'allora presidente di Showtime Robert Greenblatt, con cui avvi\u00f2 le prime fasi di produzione. Quando Greenblatt divenne presidente della programmazione della NBC, nel gennaio 2011, port\u00f2 con s\u00e9 alla rete del pavone anche il progetto di Spielberg, dando subito il via libera alla produzione di un episodio pilota; nel frattempo a Spielberg si erano affiancati in veste di produttori esecutivi Craig Zadan, Neil Meron, Darryl Frank e Justin Falvey; Theresa Rebeck in veste di sceneggiatrice; Marc Shaiman e Scott Wittman come autori delle musiche; Michael Mayer come regista del pilot. In seguito al team di produzione si aggreg\u00f2 anche il produttore esecutivo David Marshall.\nSecondo Theresa Rebeck, autrice, produttrice e show runner della serie, \"Smash\" richiama lo stile di \"West Wing - Tutti gli uomini del Presidente\", con la differenza che nella fiction di Aaron Sorkin protagonista era la Casa Bianca, mentre in questo caso \u00e8 un set teatrale. Theresa Rebeck spieg\u00f2 che l'intera prima stagione sarebbe stata focalizzata sulla progettazione di un musical incentrato sulla vita di Marilyn Monroe, mostrando tutte le fasi della preparazione in vista della sua premi\u00e8re, mentre un'eventuale seconda stagione avrebbe mostrato l'approdo dello spettacolo a Broadway e la relativa accoglienza della grande mela Lo sviluppo dello spettacolo \u00e8 mostrato in modo realistico, anche se nei primi due episodi, per scelta strategica, le prime fasi che vanno dal concepimento dell'idea del musical ad una sua prima scritturazione in vista delle audizioni furono velocizzate. Secondo il produttore Marc Shaiman e la co-protagonista Megan Hilty la realizzazione di uno show realistico fu resa possibile soprattutto grazie alla presenza nel cast di molti membri provenienti dal mondo del teatro.\nPer quanto riguarda i confronti fatti dai media con la serie della Fox \"Glee\", ideata da Ryan Murphy, il produttore Craig Zadan disse che le due serie hanno molto poco in comune, ma \u00e8 grato a Murphy per aver fatto da apristrada nella programmazione di fiction del genere in televisione. Secondo Zedan, la sfida dei produttori consiste nel mantenere la serie un prodotto originale e realistico, ma senza farlo diventare di nicchia. Steven Spielberg descrisse \"Smash\" come una serie che d\u00e0 l'illusione di sbirciare dietro le quinte dell'emozionante mondo di Broadway.\nDopo la prima stagione Theresa Rebeck abbandona il ruolo di show runner, venendo sostituita da Josh Safran, gi\u00e0 autore e produttore esecutivo di \"Gossip Girl\".\nCast.\nIl casting cominci\u00f2 nella prima settimana di febbraio 2011; Debra Messing fu la prima attrice ad essere ingaggiata, per il ruolo della compositrice Julia Houston. La Messing dichiar\u00f2 di essersi divertita sul set come in nessun'altra occasione; l'attrice spieg\u00f2 inoltre che tutti i personaggi vanno incontro a difficolt\u00e0 e sfide in modo interessante e autentico. Il 9 febbraio venne ingaggiata Megan Hilty, per il ruolo dell'aspirante protagonista del musical Ivy Lynn. Secondo Megan Hilty, la vita di Marilyn Monroe era stata caratterizzata da tragedia, angoscia, amore e dramma; tutte cose che il pubblico ama vedere. Per l'attrice statunitense, inoltre, la serie \u00e8 molto realistica ed appassionante in quanto, dal suo punto di vista, ci\u00f2 che accade dietro le quinte \u00e8 pi\u00f9 affascinante di quanto avviene sul palcoscenico.\nNei giorni seguenti si unirono al cast anche Katharine McPhee per il ruolo di Karen Cartwright, anch'essa aspirante alla parte di Marilyn Monroe nel musical, Christian Borle per il ruolo del compositore Tom Leavitt e Raza Jaffrey per interpretare il fidanzato di Karen Dev Sundaram. In un'intervista Katharine McPhee dichiar\u00f2 di riconoscersi molto, per quanto riguarda la propria carriera, nel personaggio di Karen. Il cast principale si complet\u00f2 nel mese di marzo, con l'ingaggio di Anjelica Huston per il ruolo della cinica produttrice Eileen Rand e Brian d'Arcy James per il ruolo del marito di Julia, Frank. La Houston spieg\u00f2 di non aver avuto dubbi nell'accettare la parte, in quanto ritiene \"Smash\" una serie molto ben scritta e dotata di un fantastico cast artistico e tecnico.\nNell'autunno 2011, tra le guest star della prima stagione venne annunciata la presenza di Nick Jonas, Bernadette Peters e Uma Thurman.\nRiprese.\nLe riprese dell'episodio pilota, si svolsero a New York, citt\u00e0 in cui la serie \u00e8 girata e ambientata, nella primavera del 2011.\nProgrammazione.\nDopo le riprese del pilot, l'11 maggio 2011 la NBC approv\u00f2 la produzione di una prima stagione completa per la stagione televisiva 2011-2012. Composta da 15 episodi, la prima stagione sar\u00e0 trasmessa dal 6 febbraio 2012, il giorno seguente la 46\u00aa edizione del Super Bowl, in abbinamento con il talent show musicale \"The Voice\". L'episodio pilota fu per\u00f2 prima distribuito attraverso varie piattaforme online a partire dal 16 gennaio 2012. Il 22 marzo 2012, visti i buoni ascolti registrati, la NBC rinnov\u00f2 la serie per una seconda stagione.\nIl 10 maggio 2013, dopo gli ascolti non soddisfacenti registrati dalla seconda stagione, la serie venne cancellata.\nColonna sonora.\nIl 9 giugno 2011 la NBC si accord\u00f2 con la Columbia Records per la distribuzione internazionale della colonna sonora, composta da Marc Shaiman e Scott Wittman; l'accordo comprende sia le musiche originali che le cover presenti nella serie. Le canzoni dei singoli episodi sono resi disponibili settimanalmente sulla piattaforma iTunes, il giorno dopo la messa in onda televisiva.\nIl 1\u00ba maggio 2012 viene pubblicata la colonna sonora della prima stagione, intitolata \"The Music of Smash\" e comprensiva dei seguenti brani:\nPromozione.\nPer promuovere il debutto della serie, la NBC organizz\u00f2 per il 9 gennaio 2012 delle proiezioni in anteprima dell'episodio pilota in molte citt\u00e0 statunitensi: Chicago, Dallas, Denver, Los Angeles, dove fu mostrato anche due giorni dopo all'Outfest, Minneapolis, Filadelfia, Phoenix, Portland e San Francisco. Dal 16 gennaio il pilot fu distribuito attraverso varie piattaforme online e, dal 15 al 30 gennaio, fu mostrato anche a bordo di alcuni voli dell'American Airlines. Nello stesso mese di gennaio la NBC ader\u00ec al progetto a scopo benefico \"Make a Musical\" di iTheatrics, finanziando la realizzazione di progetti teatrali in molte scuole statunitensi.\nTrasmissione.\nIn Canada l'emittente CTV trasmette in contemporanea con la NBC, a partire dal 6 febbraio 2012. In Italia la serie \u00e8 trasmessa a breve distanza dalla programmazione statunitense sul canale pay Mya, della piattaforma Mediaset Premium, dal 19 febbraio 2012. Nel Regno Unito \u00e8 invece trasmessa dalla rete Sky Atlantic, della piattaforma British Sky Broadcasting.\nRiconoscimenti.\nNell'estate 2011, ai Critics' Choice Television Awards, \"Smash\" venne riconosciuta come una delle nuove serie TV pi\u00f9 promettenti della stagione televisiva 2011-2012. Ai premi Emmy 2012 il coreagorafo della serie, Joshua Bergasse, ricevette una statuetta per la categoria \"miglior coreografia\". Nella stessa edizione, inoltre, \"Smash\" ricevette altre tre candidature nelle categorie \"miglior composizione musicale\", \"migliori musiche e testi\" e \"miglior guest star\", grazie all'interpretazione di Uma Thurman.\nAi Teen Choice Awards 2012 \"Smash\" venne nominata come \"miglior serie rivelazione\", mentre Katharine McPhee come \"miglior attrice rivelazione\"."}
{"id": "3785474", "revid": "45927", "url": "https://it.wikipedia.org/wiki?curid=3785474", "title": "Asse diastratico", "text": ""}
{"id": "3785475", "revid": "45927", "url": "https://it.wikipedia.org/wiki?curid=3785475", "title": "Asse diamesico", "text": ""}
{"id": "3785481", "revid": "1914838", "url": "https://it.wikipedia.org/wiki?curid=3785481", "title": "Jordyn Wieber", "text": "Carriera.\nFiglia di Rita e David Wieber, studia presso la \"Dewitt High School\", dove si diploma nel 2013, frequentando anche lezioni online.\nCarriera Juniores.\nLa sua prima competizione internazionale risale ai campionati nazionali juniores del 2006, dove \u00e8 la pi\u00f9 giovane atleta a prender parte all'incontro. Qui, gareggiando come \u00e9lite, si classifica nona nel concorso generale individuale e ottiene il suo primo riconoscimento internazionale.\nL'anno seguente, sempre ai Nazionali, vince la medaglia di bronzo nella classifica individuale. A novembre partecipa ai Giochi Panamericani di Guatemala dove gli Stati Uniti d'America arrivano primi. Individualmente vince la medaglia d'argento nel concorso individuale, il bronzo al corpo libero, l'oro alle parallele asimmetriche e alla trave.\nNel febbraio del 2008 viene scelta per entrare nella squadra nazionale che partecipa al Grand Prix Citt\u00e0 di Jesolo, vinto dalla squadra statunitense. Vince inoltre la medaglia d'oro nel concorso generale individuale. A marzo partecipa ai Pacific Rim, ma una lieve distorsione alla caviglia le fanno sporcare le esecuzioni dei suoi esercizi. A maggio prende parte agli U.S. Classic, dove vince una medaglia d'oro in tutti gli eventi. Il mese successivo gareggia ai \"Campionati Nazionali\" dove diventa campionessa nazionale juniores. A novembre, come ultima competizione dell'anno, partecipa al \"Top Gym Competition\" in Belgio dove vince una medaglia d'oro nel concorso individuale, alle parallele asimmetriche e alla trave.\nNel 2009 riesce a vincere la Tyson American Cup, una competizione internazionale di ginnastica artistica di alto livello, battendo l'olimpionica e futura campionessa del mondo Bridget Sloan. Subisce un infortunio al bicipite femorale, ma viene comunque convocata nella squadra nazionale juniores del 2009-2010.\nNel 2010 torna a competere ai Pacific Rim di Melbourne, Australia. I suoi risultati in tutti e quattro gli attrezzi sono i pi\u00f9 alti della competizione (in tre attrezzi ottiene il punteggio pi\u00f9 alto, in uno ottiene il secondo) e contribuisce sostanzialmente a far vincere l'oro negli Stati Uniti d'America. Vince il concorso individuale juniores con 59.55 punti, non potendo eseguire i suoi esercizi con una difficolt\u00e0 iniziale maggiore a causa del regolamento per le ginnaste juniores. Inoltre vince l'oro al corpo libero e la parallele asimmetriche, l'argento al volteggio. In seguito ad una caduta, arriva al quarto posto alla trave. A luglio, come ultima competizione da juniores, diventa campionessa dei CoverGirl Classic. Mostrando un amanar, elemento eseguito solo da altre due juniores, vince la medaglia d'oro. Inoltre, vince l'oro alle parallele asimmetriche e arriva seconda al corpo libero. Durante la prima giornata di competizione, Jordyn esegue un buon volteggio ma cade durante il tkatchev alle parallele asimmetriche. Scaldandosi per eseguire il suo esercizio alla trave, si infortuna alla caviglia ma continua a competere con scarsi risultati: cade ben tre volte ottenendo 10.300 punti.\n2011: Campionessa ai Mondiali di Tokyo.\nIl 19 febbraio 2011, Jordyn compete ai \"WOGA Classic\". Arriva prima alle parallele asimmetriche e quinta alla trave, a causa di una caduta. Il 5 marzo partecipa alla AT&amp;T American Cup di Jacksonville, dove vince il titolo generale battendo la campionessa mondiale Aliya Mustafina. Al volteggio esegue un perfetto amanar e ottiene 15.833 punti, alle parallele cade durante il tkatchev e ottiene 13.900 punti. Alla trave esegue un esercizio senza imperfezioni che le frutta 15.266 punti e al corpo libero, seppur uscendo dalla pedana, ottiene 14.900 punti.\nNella competizione successiva, il \"Trofeo Citt\u00e0 di Jesolo\", si classifica seconda nel concorso generale individuale alle spalle della connazionale McKayla Maroney. Il 26 luglio partecipa al Covergirl Classic di Chicago dove gareggia solo su due attrezzi: la trave, dove vince l'oro insieme ad Alicia Sacramone, e le parallele asimmetriche, dove vince un altro oro.\nIl 20 agosto diventa campionessa nazionale, staccando per pi\u00f9 di sei punti la seconda classificata e medaglia d'argento McKayla Maroney. Il suo punteggio nel concorso generale individuale \u00e8 il pi\u00f9 alto ottenuto con il nuovo \"Codice dei Punteggi\" (61.450). Inoltre, arriva prima alle parallele asimmetriche con 29.750 punti (due esercizi uniti in uno) e al corpo libero (29.900 punti) e arriva terza alla trave (29.900 punti).\nDal 7 al 16 ottobre compete ai Campionati Mondiali di Tokyo dove vince la medaglia d'oro nel concorso generale a squadre e quello individuale. Il suo punteggio individuale \u00e8 di 59.382 punti e, nonostante un errore alle parallele asimmetriche e al corpo libero, arriva prima con 0.033 punti di stacco dalla russa Viktoria Komova. Compete inoltre nella finale alle parallele, dove arriva quarta. Vince una medaglia di bronzo alla trave e arriva sesta al corpo libero.\nPoco dopo i Campionati Mondiali, il 31 ottobre, annuncia di esser diventata una ginnasta professionista.\n2012: Pre-Olimpiadi.\nContinua la sua strada verso le Olimpiadi di Londra prendendo parte agli \"AT&amp;T American Cup\" dove finisce la gara con 61.032 punti, sotto Gabrielle Douglas che, non essendo scelta per partecipare alla competizione, non vince alcuna medaglia. Inoltre, arriva prima al volteggio insieme ad Alexandra Raisman (16.100), alle parallele asimmetriche (14.833), seconda al corpo libero (15.133) e insieme alla Raisman alla trave (14.966).\nA marzo partecipa ai Pacific Rim Championships dove vince la medaglia d'oro nel concorso generale individuale. Compete anche nella finale alla trave e al corpo libero dove si classifica rispettivamente sesta e prima. Ai Secret US Classic compete su due attrezzi: parallele e trave. Alle parallele asimmetriche con un buon esercizio ottiene 14.250 punti, mentre alle trave arriva prima con 15.000 punti.\nDall'8 al 10 giugno partecipa ai Visa Championships. Durante la prima giornata, competendo in tutti e quattro gli attrezzi, si classifica al primo posto con 60.650 punti, alla pari con Gabrielle Douglas. Inoltre, si qualifica sesta alle parallele asimmetriche, seconda al corpo libero, terza al volteggio e settima alla trave. Durante la giornata finale vince la medaglia d'oro con 121.900 punti, con due decimi di stacco dalla Douglas. Vince il bronzo alla trave.\nIl 29 e 30 giugno partecipa ai \"Trials Olimpici\", l'ultima tappa per selezionare le ginnaste che parteciperanno alle Olimpiadi di Londra. Nella prima giornata di gara, con delle buonissime esecuzioni, arriva prima nel concorso individuale (61.700): ottiene il secondo punteggio pi\u00f9 alto al volteggio (15.900 punti) e alla trave (15.050 punti), e il terzo punteggio pi\u00f9 alto al corpo libero (15.400 punti) e alle parallele asimmetriche (15.350 punti) e stacca di tre decimi la seconda classificata Gabby Douglas (61.400). Nella seconda giornata, la Douglas recupera i tre decimi di stacco e batte Jordyn di un decimo. Con delle altissime prestazioni al volteggio (15.800), parallele (15.350) e corpo libero (15.600), entra a far parte della squadra che parteciper\u00e0 a Londra 2012.\nOlimpiadi di Londra.\nIl 29 luglio, con la giornata di qualificazione femminile, inizia la sua avventura olimpica. Compete in tutti e quattro gli attrezzi e contribuisce a far qualificare la squadra statunitense al primo posto, con un complessivo di 181.863, staccando la Russia seconda classificata di un decimo circa (180.429). Individualmente svolge dei buonissimi esercizi al volteggio (15.833), alle parallele asimmetriche (14.833), alla trave (14.700) e al corpo libero (14.666) dove si qualifica col sesto punteggio. Col punteggio complessivo di 60.032 non riesce a qualificarsi a sorpresa nella finale all-around.\nIl 31 luglio compete a volteggio, parallele e corpo libero per la finale a squadre. Con degli altissimi punteggi, 15.933 al volteggio, 14.666 alle parallele asimmetriche e 15.000 al corpo libero, vince l'oro insieme alla squadra statunitense, che stacca di ben cinque punti la Russia (178.530) e di sette punti la Romania (176.414). Questo \u00e8 il secondo oro vinto dagli Stati Uniti in un concorso a squadre olimpico (il primo fu quello di Atlanta 1996, vinto dalle Magnificent Seven).\nPost-olimpiadi.\nNel 2013, Wieber ha firmato un accordo di sponsorizzazione con Adidas Gymnastics. In autunno, si \u00e8 iscritta come matricola alla UCLA, dove ha in programma di studiare psicologia, e di continuare ad allenarsi. Lei \u00e8 anche una Team Manager per la loro squadra di ginnastica.\nIl 6 marzo 2015, Wieber ha annunciato il suo ritiro dalla ginnastica."}
{"id": "3785488", "revid": "4252", "url": "https://it.wikipedia.org/wiki?curid=3785488", "title": "Divinit\u00e0 suprema", "text": ""}
{"id": "3785506", "revid": "666152", "url": "https://it.wikipedia.org/wiki?curid=3785506", "title": "Ingegneria dei progetti e infrastrutture", "text": ""}
{"id": "3785507", "revid": "767487", "url": "https://it.wikipedia.org/wiki?curid=3785507", "title": "Quel fenomeno di mio figlio", "text": "Quel fenomeno di mio figlio (\"That's My Boy\") \u00e8 un film interpretato da Dean Martin e Jerry Lewis. \u00c8 il quarto dei loro diciassette film insieme e il primo dove sono i protagonisti, anche se in questo, come in altri film della coppia, ha pi\u00f9 peso Jerry Lewis.\nTrama.\nJarring Jack Jackson, ex giocatore di football, non \u00e8 soddisfatto del figlio, Jackson Junior, perch\u00e9 non \u00e8 uno sportivo come lui. Lo costringe ad andare all'universit\u00e0. Qui Jarring Jackson manda anche Bill Baker e gli dice di assistere Jackson Junior, di farlo diventare bravo a football. In cambio gli pagher\u00e0 l'universit\u00e0. Bill accetta. Inizialmente Jackson \u00e8 imbranato e vogliono anche levarlo dalla squadra, ma Bill lo impedisce. Jackson Jr si innamora di una studentessa che per\u00f2 ama Bill ed \u00e8 ricambiata da questo. Non dicono per\u00f2 niente a Jackson Jr. Bill, dopo una partita andata malissimo a causa di Jackson Junior, gli insegna come giocare. Nelle partite successive non lo fanno giocare, ma nell'ultima viene messo in campo quando la squadra \u00e8 in svantaggio di 5 punti. Prima con una maldestra quanto fortunata azione riesce ad andare in meta (touchdown) guadagnando 3 punti, ma il suo collega sbaglia la trasformazione da 2 punti che avrebbe dato il pareggio (a quei tempi nel football americano accademico c'era la stessa attribuzione dei punti del Rugby Union classico). Rimesso in campo allo scadere del tempo per battere una punizione molto difficile, riesce nell'impresa, guadagnando 3 punti e dando la vittoria alla sua squadra per 1 punto. Dopo aver scoperto della studentessa e di Bill, dimostra di aver imparato molto da questo e il padre, dopo la vittoria, ne \u00e8 ora orgoglioso (ripetendo a tutti proprio \"That's my boy\", il titolo del film in lingua originale)."}
{"id": "3785508", "revid": "367445", "url": "https://it.wikipedia.org/wiki?curid=3785508", "title": "Jordyn Marie Wieber", "text": ""}
{"id": "3785521", "revid": "82000", "url": "https://it.wikipedia.org/wiki?curid=3785521", "title": "Chrissie", "text": ""}
{"id": "3785527", "revid": "121433000", "url": "https://it.wikipedia.org/wiki?curid=3785527", "title": "Ratchet (Transformers)", "text": "Ratchet (noto in Giappone con il nome Ratchet, mentre in Italia con il nome Doc) \u00e8 un personaggio dell'universo dei Transformers, medico capo degli Autobot.\nAnimazione.\nGeneration 1.\nTransformers (G1) (1984-1987).\nMedico capo degli Autorobot nei fumetti e nella serie animata originale prodotti da Takara e Hasbro. La sua modalit\u00e0 veicolo \u00e8 un'ambulanza Nissan Vanette di colore bianco con strisce rosse e luci di emergenza. Quando si trasforma, a volte si separa nella sua figura di robot e in un modulo veicolare che pu\u00f2 guidare. Ratchet \u00e8 stato uno dei pi\u00f9 longevi personaggi di tutti i Transformers, sia nella serie dei fumetti che in quella animata dei primi anni '80. Il suo coraggio e la sua lealt\u00e0 sono stati dimostrati pi\u00f9 volte durante le diverse stagioni, ma raramente viene coinvolto nelle battaglie, in quanto si occupa di curare i compagni feriti con l'aiuto di Wheeljack/Saetta, riparandoli e adoperandosi per il bene di tutti.\nLungometraggio \"The Transformers: The Movie\" (1986).\nRatchet viene ucciso in dopo un attacco Distructor sulla navetta dove in quel momento si trovava imbarcato per una missione assieme ai compagni Autorobot Ironhide/Falco, Prowl/Pantera e Brawn/Cammello; i nemici riescono a penetrare nella navicella, ingaggiando una lotta serrata, finch\u00e9 non riescono ad ucciderli brutalmente tutti e tre. Viene sostituito dal leader dei Junkion, Chopper.\nTransformers: Trilogia Unicron.\nTransformers: Armada (2002-2003).\nRatchet \u00e8 il nome giapponese per il personaggio di Red Alert. Questo personaggio \u00e8 un omaggio evidente a Ratchet, essendo un medico Autobot che si trasforma in un'ambulanza e, proprio come pi\u00f9 volte \u00e8 stato raffigurato Ratchet nella Generation One.\nTransformers Animated (2007-2009).\nRatchet appare nella serie Transformers Animated e si trasforma in un'ambulanza Autobot ed \u00e8 un guerriero esperto: dispone di magneti a scomparsa tra le sue braccia, che possono attrarre o respingere in metallo, ed anche stringersi come artigli e tenaglie rudimentale. La sua personalit\u00e0 appare pi\u00f9 sulla base di Kup della G1 rispetto al Ratchet originale. Lui \u00e8 il pi\u00f9 anziano del cast principale Autobot della serie e l'unico che realmente ha combattuto contro i Decepticon nella Grande Guerra, nella quale ha conosciuto e soccorso il medico Arcee ed \u00e8 stato ferito e derubato di uno strumento medico dal cacciatore di taglie Lockdown. Rimane vivo fino alla fine della serie, in cui contribuisce alla sconfitta di tutti i Decepticon che sono sulla Terra.\nNella versione giapponese di Transformers Animated, la storia \u00e8 stata modificata per renderlo un prequel al film cinematografico del 2007, Transformers, il che rende questa versione di Ratchet la stessa del personaggio cinematografico.\nTransformers: Prime (2010-2013).\nRatchet \u00e8 uno dei principali membri del gruppo di Autobot nella serie in CGI Transformers: Prime. Il suo aspetto robotico e l'atteggiamento somigliano al personaggio di Transformers Animated. A differenza di altre serie, quando occorre, scende in campo per combattere fianco a fianco con il resto dei suoi compagni e con Optimus.\nRatchet lavora come medico dell'equipaggio accontentandosi del poco Energon a lui rimasto, sempre in diminuzione. L'Autobot ammira ci\u00f2 che gli esseri umani portano alla lotta, anche se sembra essere il meno entusiasta di avere i tre giovani umani come collaboratori.\nUno dei pochi Autobot con il forte desiderio di tornare su Cybertron, Ratchet ha ideato un Ponte Spaziale che ha soprannominato il '\" Ponte Terrestre\"', permettendo a lui e gli altri Autobot di andare ovunque si voglia in tutto il mondo, e in qualsiasi posto dove venga avvistato un Decepticon. Nonostante la sua ostilit\u00e0 nei confronti dei tre giovani umani, Ratchet riesce a prendersi cura dei tre come figli. Il medico prende spesso il ruolo di leadership quando Optimus \u00e8 in giro, e sembra essere il migliore amico del Prime nonch\u00e9 secondo in comando nel Team Prime. Verso la fine della prima stagione dimostra di essere cresciuto e di considerare i tre ragazzi come veri e propri membri della loro squadra.\nTransformers: Robots in Disguise (2015).\nDopo tanti anni Ratchet riappare nella seconda stagione, nell'episodio 12 con il suo partner minicon e racconta cosa ha fatto dopo gli eventi di \"Predacons rising\". Aiuter\u00e0 Bumblebee, Optimus Prime e il loro team a catturare il resto dei Decepticon, campeggiati da Steeljaw, Glowstrike e Saberhorn.\nCinema.\nRatchet \u00e8 anche fra i membri principali degli Autobot nella trilogia cinematografica di Michael Bay. Ratchet appare come un'ambulanza di ricerca e salvataggio Hummer H2 di colore giallo. Come sempre, Ratchet \u00e8 il medico di fiducia Autobot. Le sue armi sono una sega rotante che emerge dal suo braccio sinistro, e il suo braccio destro si pu\u00f2 trasformare in una mitragliatrice. Ratchet ha anche un assortimento di altri strumenti a sua disposizione, come un laser rosso per la scansione medica. Ha un ottimo senso dell'olfatto. Nel secondo film viene messo in secondo piano, si vede ben poche volte ma si batte nella battaglia finale in Egitto. Nel terzo capitolo recupera un ampio ruolo accompagnando sempre Optimus in ricognizioni, controlli o recuperi. Va a \u010cernobyl' con Prime per recuperare un pezzo della nave Arca, poi lo si vede sulla Luna, sempre con Optimus Prime, per visitare l'Arca e recuperare Sentinel Prime. \u00c8 presente anche nella battaglia finale dove viene catturato ma riesce a sopravvivere. A differenza dei primi due film, nel terzo appare con un diverso colore, verde, ed ha stampato un \"E4\" sui pannelli laterali. Nel quarto film viene braccato e ferito in un'imboscata dagli stessi umani che vogliono liberarsi dei Transformers; viene in seguito finito da Lockdown, un mercenario cybertroniano. I suoi pezzi verranno riutilizzati per costruire droni Transformers.\nGiocattoli.\nDi questo amatissimo personaggio nel corso degli anni sono state realizzate innumerevoli copie di giocattoli e svariate riproduzioni estremamente dettagliate e fedeli nei minimi particolari anche per il mercato dei collezionisti pi\u00f9 esigenti."}
{"id": "3785528", "revid": "287204", "url": "https://it.wikipedia.org/wiki?curid=3785528", "title": "Vera Duraskovic", "text": ""}
{"id": "3785529", "revid": "573567", "url": "https://it.wikipedia.org/wiki?curid=3785529", "title": "Doc (Transformers)", "text": ""}
{"id": "3785530", "revid": "1005847", "url": "https://it.wikipedia.org/wiki?curid=3785530", "title": "Elezioni legislative in Portogallo del 1980", "text": "Le elezioni legislative in Portogallo del 1980 si tennero il 5 ottobre per il rinnovo dell'Assemblea della Repubblica.\nIn seguito all'esito elettorale, Francisco S\u00e1 Carneiro, espressione di Alleanza Democratica, fu confermato Primo ministro.\nS\u00e1 Carneiro mor\u00ec il 4 dicembre 1980 in un incidente aereo; le funzioni di capo del governo furono assunte ad interim a Diogo Freitas do Amaral, mentre nel 1981 Francisco Pinto Balsem\u00e3o divenne il nuovo primo ministro."}
{"id": "3785536", "revid": "154893", "url": "https://it.wikipedia.org/wiki?curid=3785536", "title": "Newari classico", "text": ""}
{"id": "3785544", "revid": "24443", "url": "https://it.wikipedia.org/wiki?curid=3785544", "title": "Piz denter", "text": ""}
{"id": "3785548", "revid": "767487", "url": "https://it.wikipedia.org/wiki?curid=3785548", "title": "Jolly Killer", "text": "Jolly Killer \u00e8 un film del 1986 diretto da George Dugdale.\nTrama.\nDei liceali decidono di giocare uno scherzo al \"secchione\" della scuola, Marty Rantzen: attirato nei bagni femminili da Carol, la ragazza di cui \u00e8 innamorato, Marty finisce nudo davanti a tutti, venendo deriso e umiliato. Scoperti dall'insegnante di ginnastica, i ragazzi vengono puniti. Questi, dandone la colpa a Marty, organizzano un altro scherzo ancora pi\u00f9 pesante nell'aula di chimica: Skip Pollack, colui che ha organizzato lo scherzo, manomette il siero che Marty ha inventato, ma lo scherzo finir\u00e0 con la sfigurazione di Marty.\nSei anni dopo i ragazzi vengono invitati da uno sconosciuto ad una festa nel loro ormai abbandonato liceo. La festa si terr\u00e0 proprio il giorno in cui il loro scherzo gioc\u00f2 la sanit\u00e0 fisica e mentale di Marty. Quindi un maniaco omicida travestito da giullare comincia a colpire. Dopo vari omicidi (Skip viene impiccato, a Ted esplode lo stomaco, Frank e Stella vengono fulminati, Joe triturato con un'elica) l'assassino, dopo un lungo inseguimento, cattura Carol. La ragazza gli toglie la maschera, scoprendo cos\u00ec che l'omicida \u00e8 in realt\u00e0 Marty, deciso a vendicarsi degli scherzi degli ex compagni di scuola. Carol verr\u00e0 impalata. Successivamente Marty comincia ad avere le visioni delle sue vittime che lo assalgono.\nMarty si risveglia in un ospedale psichiatrico e, in preda ad una furia omicida incontrollabile, uccide un'infermiera e un medico.\nNel finale si capisce che Marty ha in realt\u00e0 sognato tutto il massacro."}
{"id": "3785551", "revid": "15756", "url": "https://it.wikipedia.org/wiki?curid=3785551", "title": "Viborada di San Gallo", "text": "Non \u00e8 noto il luogo ove giacciono ora i suoi resti, anche se esso fu certamente meta di pellegrinaggi. Viborada fu la prima donna ad essere ufficialmente consacrata santa: ci\u00f2 avvenne per opera di papa Clemente II nel 1047. Nell'iconografia viene rappresentata in abiti monacali, reggente un libro in una mano ed un'alabarda nell'altra (simbolo dello strumento con il quale venne martirizzata).\nFonti.\nAncora nel X secolo venne redatta, su proposta del vescovo Ulrico di Augusta, una prima \"Vita\" di Viborada. Circa un secolo dopo ne venne redatta una seconda, impostata sulla base della precedente ma pi\u00f9 ampia e con diverso stile. Questi due scritti costituiscono la fonte principale d'informazione sulla vita della santa. Inoltre essi forniscono interessanti notizie sulla cultura e la storia di quei tempi. Solo l'inclusione del capitolo della vita di Viborada del 916, pu\u00f2 in parte essere considerato convincente. Ci\u00f2 \u00e8 dovuto al fatto che i redattori della \"Vita\" erano meglio informati sui loro tempi che su quelli della giovinezza di Viborada. L'analisi storica si rivela difficoltosa, poich\u00e9 entrambe le \"Vite\", come tipiche agiografie, servono alla formazione ed all'insegnamento religiosi. Essi presentano schemi e temi che generalmente sono diffusi nelle \"Vite\" dei santi ed alterano la figura storica.\nVita I.\nLa \"Vita\" pi\u00f9 antica indica nel suo epilogo il decano Ekkeardo I come redattore. L'epilogo riconduce ad un miracolo l'esistenza della \"Vita I\": Ekkeardo si ammal\u00f2 gravemente ed avrebbe promesso di scrivere la storia della vita della santa nel caso fosse guarito, il che sarebbe avvenuto grazie al cilicio di Viborada. Il vescovo Ulrico di Augusta, gi\u00e0 allievo della scuola dell'abbazia di San Gallo, gli avrebbe chiesto, durante una sua visita, il motivo per cui fino a quel momento Ekkeardo non aveva adempiuto alla promessa fatta. In questo modo egli avrebbe di fatto incaricato il monaco benedettino di scrivere la sua opera. A questo epilogo si riferisce anche l'autore della pi\u00f9 recente \"Vita\", Erimanno di San Gallo, nel suo dettagliato prologo.\nPer evitare il rimprovero di mancanza di rispetto nei confronti del suo predecessore nell'aver rielaborato il medesimo soggetto, agli aggiunse a questo, nel punto adatto, quello dell'incursione degli Ungari a San Gallo, una citazione (Vers 51, citata in c.\u00a034) \u2013 non documentata nell'edizione critica \u2013 da un suo lavoro giovanile, il\" Waltharius\". In altre fonti l'autore della \"Vita I\" non viene citato.\nLa \"Vita\u00a0I\" \u00e8 costituita da tre manoscritti. Essa \u00e8 tramandata nel terzo volume del \"Passionale di Stoccarda\" (\"Bibl. fol.\u00a056\u201358\"), il pezzo pi\u00f9 importante dei manoscritti dell'abbazia di Zwiefalten, che dal 1802 \u00e8 conservato nella Biblioteca Nazionale del W\u00fcrttemberg a Stoccarda.\nIl terzo volume del Passionale di Stoccarda \u00e8 giunto a noi pressoch\u00e9 al completo e contiene, oltre alla biografia di Viborada, 45 ulteriori leggende sulla santa, fra le quali le leggende di San Gallo, di Sant'Otmar e di San Magno. Il volume fu scritto verso il 1144 e proviene, come emerge dall'analisi dei capilettera, dall'abbazia di Hirsau, dalla quale fu portato in quella di Zwiefalten e dopo la relativa secolarizzazione, fu posto nella Biblioteca statale del W\u00fcrttemberg. La \"Vita\" consta di 46 capitoli. Il secondo manoscritto, datato 1464, proviene dall'Abbazia di sant'Ulrico e sant'Afra ad Augusta ed \u00e8 ora conservato nella Biblioteca civica e nazionale di Augusta. Di due manoscritti della \"Vita\u00a0I\" nelle abbazie di Dillingen e di Wiblingen, che stanno alla base di un'errata edizione dei bollandisti del XVII secolo e che erano dati per dispersi, quello di Wiblingen \u00e8 stato ritrovato e riconosciuto il suo valore come sistemazione del testo.\nVita II.\nLa \"Vita\" pi\u00f9 recente \u00e8 stata redatta intorno al 1075, cio\u00e8 circa un secolo dopo la prima e 28 anni dopo la canonizzazione di Viborada. Autore della \"Vita\u00a0II\", calligraficamente cifrata, si definisce un monaco di nome Erimanno, che presumibilmente \u00e8 identico a quello dello scrittore dei versi dedicati alla santa nel vecchio manoscritto. Questo si trova nel \"Corpus\" delle leggende di santi (\"Codex\" 560) della biblioteca dell'abbazia di San Gallo ed \u00e8 probabilmente anche una stesura autografa del redattore. Su di esso si basano le copie dei Codici 564, 610 e 1034 della biblioteca sangallese. Inoltre il \"Codex\" 586, scritto fra il 1430 ed il 1436, tramanda, oltre ad altre leggende di santi, la pi\u00f9 antica sintesi della \"Vita\u00a0II\". Esso contiene anche la pi\u00f9 antica rappresentazione di Viborada, con un libro ed un'anacronistica alabarda. Prima del 1451/60 c'\u00e8 una traduzione con 53 miniature, contenute nel \"Codex\" 602 della biblioteca sangallese.\nBiografia.\nPoich\u00e9 l'anno di nascita e l'et\u00e0 alla quale Viborada sub\u00ec il martirio non sono indicati in nessuna delle fonti disponibili, non si sa esattamente quando fosse nata. Le molteplici ricerche per localizzare la casa dei suoi genitori non portarono a nulla e quindi abbiamo solo alcune supposizioni in merito.\nSecondo gli \"Annales Sangallenses maiores\" e la \"Cronaca Universale\" di Ermanno di Reichenau Viborada entr\u00f2 nella sua reclusione nella chiesa di San Mang a San Gallo nel 916. Dell'ufficio divino della chiesa, fondata il 13 ottobre 898 dall'imperatore Arnolfo di Carinzia, era investito allora il fratello di Viborada, Hitto.\nLa data del martirio, che Viborada pat\u00ec il 1\u00ba maggio 926 per mano degli Ungari invasori, fu annotata dai monaci dell'abbazia di San Gallo nel loro registro. Essi scrissero: \u00ab\"KALENDIS MAIIS WIBERAT reclusa a paganis interempta\"\u00bb (Alle calende di maggio la reclusa Wiberat [Viborada] venne uccisa dai pagani). Gli \"Annales Sangallenses maiores\" annotano il 2 maggio come giorno della morte di Viborada. La difformit\u00e0 di date fra le fonti pu\u00f2 essere facilmente spiegata con il fatto che l'incursione magiara sia effettivamente avvenuta il 1\u00ba maggio e in tal data la santa abbia conseguito ferite molto gravi, che ne abbiano per\u00f2 provocato il decesso solo il giorno successivo.\nLeggende.\nInfanzia e giovinezza.\nViborada, che proveniva da una nobile famiglia almanna, viene descritta come una bambina molto virtuosa e pia. Secondo le \"Vitae\", lei vedeva, come suoi modelli Marta di Betania (esempio di \"Vita activa\") e Maria di Betania (esempio di \"Vita contemplativa\").\nNelle \"Vitae\" viene citata una sorella minore di Viborada, che mor\u00ec giovane e che, invece di giocare con le sue coetanee, pregava il Signore per la redenzione dei mortali.\nAnche nella sua giovinezza Viborada conduceva una vita eccezionalmente pia. Ogni giorno andava in chiesa e sollecitava incessantemente anche i suoi genitori a fare altrettanto. Nella \"Vita\u00a0II\" viene descritta la sua profonda virt\u00f9, la sua pratica del frequente digiuno e della mortificazione del corpo. Mentre in un giorno festivo Viborada, con la madre ed altri compagni, si recava a cavallo alla chiesa, sent\u00ec all'improvviso una vocazione, lasci\u00f2 in conseguenza i suoi gioielli e scese da cavallo: da allora abbandon\u00f2 ogni abbondanza.\nTempi delle apparizioni a San Gallo.\nSecondo le descrizioni di entrambe le \"Vitae\", Viborada decise di servire il fratello Hitto, prete a San Gallo. Ella gli mand\u00f2 vestiti ed altre cose necessarie e preparava copertine per i testi liturgici. Hitto incominci\u00f2 ad insegnarle i Salmi. Dopo il 49\u00ba Salmo per\u00f2, egli smise le lezioni. Tuttavia, dopo che un'apparizione lo esort\u00f2 ad ottemperare al suo dovere, insegn\u00f2 a Viborada anche il 50\u00ba. I rimanenti 100 salmi vennero appresi da Viborada pi\u00f9 tardi, grazie all'ispirazione dello Spirito Santo. Poich\u00e9 ad Hitto la prima domenica del Tempo di Settuagesima mancavano i cantori per la Santa Messa, venne aiutato dalla sorella che cant\u00f2 i 90 Salmi ed il suo bel canto venne riconosciuto come un risultato miracoloso. Dopo la morte del padre, Viborada cur\u00f2 da sola la madre. Inoltre si preoccupava di curare gli ammalati stranieri, che il fratello portava a casa. La \"Vita\u00a0I\" narra di un pellegrinaggio a Roma, che Viborada avrebbe intrapreso con il fratello, mentre nella \"Vita\u00a0II\" tale capitolo manca. Successivamente Hitto, seguendo un consiglio di Viborada, entr\u00f2 come monaco nell'abbazia di San Gallo. Viborada visse sei anni nel mondo laico. Le \"Vitae\" per\u00f2 raccontano dettagliatamente, che lei in quel periodo condusse una vita ascetica, con digiuni, veglie, sonni sul duro pavimento ed autoflagellazioni.\nNella \"Vita\u00a0II\" si narra di un'apparizione del demonio sotto le spoglie di un maiale: Viborada si segn\u00f2. II demonio si era portato dietro una delle sue servitrici, che inizi\u00f2 a denigrarla finch\u00e9, su disposizione del vescovo, si sarebbe deciso in merito alle accuse calunniose di costei contro Viborada, con un'ordalia che avrebbe rivelato la veridicit\u00e0 o la falsit\u00e0 delle accuse. Viborada si dimostr\u00f2 innocente ma non pun\u00ec la calunniatrice. Costei lasci\u00f2 la casa di Viborada, cos\u00ec narra la \"Vita\u00a0II\", e continu\u00f2 a diffamarla, finch\u00e9 Iddio la colp\u00ec facendola finire pazza e morire in povert\u00e0.\nIl vescovo di Costanza Salomone prest\u00f2 allora attenzione a Viborada e la invit\u00f2 a Costanza. Il suo consiglio fu quello di entrare nel convento di Lindau, ma ella declin\u00f2 l'invito, poich\u00e9 le comparve la visione di San Gallo, che la sconsigli\u00f2. Questo capitolo della vita della santa manca nella \"Vita\u00a0I\".\nLa vita a San Gallo.\nEntrambe le \"Vitae\" illustrano ora, come Viborada, insieme al vescovo, che era anche abate di San Gallo, si fosse recata a San Gallo. Ella visse quattro anni a San Giorgio (oggi una localit\u00e0 a sudovest di San Gallo ed in esso incorporata), insieme alle due domestiche Kebeni e Bertherada, in rigida ascesi. Il soggiorno di Viborada a San Giorgio \u00e8 conforme alle regole del Concilio in Trullo prescritte per la vita da reclusi. Nella \"Vita\u00a0II\" viene riportato che una notte comparve a Viborada un angelo e che cant\u00f2 tre volte il 21\u00ba salmo.\nNel frattempo venne approntata presso la chiesa di San Magnus, su ordine del vescovo, una cella ove Viborada venne reclusa dal vescovo stesso fra le preghiere del popolo. Subito il demonio tent\u00f2 di distoglierla dalla preghiera ma venne scacciato dal segno di croce. Le \"Vitae\" riportano di numerosi miracoli e profezie durante la vita da reclusa. Cos\u00ec comparve nuovamente a Viborada San Gallo che le annunci\u00f2 una sciagura per le persone del convento sul lago di Costanza, il che in effetti accadde.\nAd un allievo del convento, di nome Ulrico, il futuro sant'Ulrico, avrebbe annunciato la sua futura nomina episcopale (un incontro fra Viborada ed Ulrico come allievo del convento risulta tuttavia cronologicamente impossibile.)\nIl martirio.\nNel giugno 925 Viborada ebbe la visione dell'incursione che gli Ungari avrebbero fatto di l\u00ec ad un anno nell'abbazia di San Gallo e quella del suo martirio. Nelle \"Vitae\" la data indicata per tale evento \u00e8 quella del 1\u00ba maggio 926. Nonostante le pressioni dell'abate Engilberto, Viborada si rifiut\u00f2 di lasciare la sua cella. Secondo quanto affermato nella \"Vita\u00a0I\", Viborada sugger\u00ec tuttavia ad Engilberto di riporre al sicuro su una rocca il tesoro dell'abbazia ed i preziosi manoscritti. Quando infine giunse notizia delle scorrerie degli Ungari nelle vicinanze, anche i monaci dell'abbazia fuggirono sulla rocca ed il fratello di Viborada, Hitto, prese anch'egli la via della fuga all'ultimo momento.\nI barbari irruppero nella chiesa di San Magnus e la incendiarono. Essi appiccarono fuoco anche alla clausura, ove tuttavia si estinse per miracolo. Poich\u00e9 essi non riuscivano ad entrare nella clausura, salirono sul tetto e vi entrarono. Essi trovarono Viborada inginocchiata davanti all'altare, le strapparono i vestiti fino al cilicio e le inflissero con un'ascia tre ferite al capo. Secondo la \"Vita\u00a0II\" Viborada ne mor\u00ec solo il giorno successivo. Il fratello Hitto la trov\u00f2 e inform\u00f2 l'abate, che rientr\u00f2 dalla rocca otto giorni dopo. Stando a quanto tramandato, le ferite di Viborada si rimarginarono. La \"Vita\u00a0II\" narra di un funerale di Viborada, accompagnato dall'abate e da una gran quantit\u00e0 di fedeli.\nMiracoli.\nNella \"Vita\u00a0I\" seguono i miracoli (\"Miracula\") direttamente dopo la descrizione del decesso e del funerale. Al contrario, nella \"Vita\u00a0II\", secondo le esigenze delle agiografie di tutti i tempi, la vita ed i miracoli sono trattati in testi separati; alcuni miracoli sono integrati nella prima \"Vita\". I successivi miracoli sono indicati nella lista dei capitoli all\"'Historia Miraculorum\" della \"Vita\u00a0II\".\nCulto.\nSecondo entrambe le \"Vitae\", l'anniversario della morte di Viborada inizi\u00f2 ad essere celebrato regolarmente gi\u00e0 a partire dall'anno successivo alla sua morte. Sebbene l'anniversario dovesse essere celebrato correttamente il 1\u00ba maggio, esso venne stabilito durante la canonizzazione per il 2 maggio. Anche dopo l'ultima riforma liturgica della diocesi di San Gallo, quando l'anniversario venne temporaneamente spostato all'11 maggio, la santa veniva ricordata il 2 maggio.\nDella canonizzazione di Viborada, nel gennaio 1047, parla solo una fonte contemporanea, l'anonima prosecuzione della cronaca abbaziale \"Casus sancti Galli\" di Ekkeardo IV di San Gallo, la cui copia pi\u00f9 antica pervenutaci \u00e8 il \"Codex 615\", della biblioteca abbaziale. Alla pagina \u00a0336 essa indica che Viborada venne canonizzata da papa Clemente II dietro suggerimento dell'imperatore Enrico III e della sua seconda moglie Agnese di Poitou alla presenza del vescovo di Costanza Teodorico. La canonizzazione di Viborada era gi\u00e0 stata decisa prima da due papi, ma non ancora compiuta. Una bolla pontificia in merito non ci \u00e8 tuttavia pervenuta.\nIl sostegno da parte di Enrico III in quel periodo pu\u00f2 essere visto nel contesto di cambiamenti radicali anticristiani in Ungheria.\nIl modello di Viborada trov\u00f2 seguaci durante tutto il medioevo, sia in San Giorgio che a San Magnus, che vivevano in verginit\u00e0 ed in reclusione. L'ultima reclusa conosciuta presso San Magnus fu tale Barbara Hornbogin, che ivi mor\u00ec nel 1509. Nel XVI secolo venne fondato il monastero benedettino di Santa Viborada a San Giorgio. Il monastero venne soppresso il 3 giugno 1834 da un decreto del Gran Consiglio ed il suo archivio \u00e8 ora contenuto in quello dell'abbazia di San Gallo.\nL'uffizio.\nGi\u00e0 dall'XI secolo \u00e8 attestato una Liturgia delle ore di santa Viborada, tuttavia solo in frammenti: un doppio foglio da un antifonario con uffici liturgici su sante, fra le quali Viborada, si trova nell'archivio della citt\u00e0 di San Gallo (Vol\u00a0508, Scatola \"Fragmente, B\u00fccher\"). Quale frammento connesso, vi si trovano le ultime Antifone, il primo Notturno ed i conseguenti responsori.\nIn un manoscritto del XIV secolo si trova un Uffizio di Viborada in riassunto, proveniente dall'antifona del Magnificat, cinque antifone alle Lodi, \"Evangelica antiphona\" e l'antifona a San Benedetto. Non vi sono concordanze con il manoscritto dell'XI secolo. Invece l'antifona del Magnificat fu inserita posteriormente in altri manoscritti della biblioteca abbaziale.\nNel \"Supplementum Breviarii\" del monaco di San Gallo, Gallus Wagner, del 1574 si trova l'Uffizio di Viborada al completo, com'era in uso nel XVI secolo.\nA causa della discordanza testuale con il manoscritto dell'XI secolo, Walter Berschin presume che le parti mancanti o illeggibili nel vecchio manoscritto si spiegano con la ricostruzione effettuata nel XVI secolo. Egli presenta una ricostruzione dell'Ufficio di Viborada sulla base delle diverse fonti.\nIl vino benedetto.\nAl culto di Viborada appartiene un'usanza che si \u00e8 presentata in passato: le offerte del vino benedetto di santa Viborada nel giorno del suo anniversario. Come il vino di San Gallo, che serv\u00ec da modello, il vino benedetto viene offerto, prelevato da una coppa a forma di conchiglia con un cucchiaio, che deve essere appartenuto a Viborada. Il cucchiaio \u00e8 di legno e venne incapsulato in argento nel XVII secolo, la coppa, in argento porta il numero dell'anno 1698 e fu realizzata a quello specifico scopo. Entrambi gli oggetti appartengono al convento di Santa Viborada in San Giorgio e sono oggi conservati presso l'abbazia benedettina di San Gallenberg a Glattburg, una frazione del comune svizzero di Oberb\u00fcren."}
{"id": "3785552", "revid": "767487", "url": "https://it.wikipedia.org/wiki?curid=3785552", "title": "Ryan Noble", "text": "Carriera.\nClub.\nInizia la sua carriera da calciatore professionista nel 2010, esattamente il 2 gennaio, quando subentra al suo compagno di squadra Darren Bent durante in match di FA Cup. Grazie alle sue ottime prestazioni con la formazione giovanile, viene convocato di nuovo in prima squadra nella sconfitta contro il il 16 aprile dello stesso anno. Un grave infortunio rimediato nel match contro il gli costa un posto tra le file della prima squadra, e cos\u00ec inizia a recuperare la forma fisica ottimale militando di nuovo nella formazione primavera.\nIl 25 marzo 2010 si trasferisce in prestito al ma non gioca neanche una partita, e cos\u00ec si trasferisce al dove gioca una sola partita prima di tornare ai \"Black Cats\". Il 18 gennaio 2012 ritorna a vestire la maglia del Derby County e tre giorni dopo debutta nel match contro il .\nNel marzo del 2012 viene mandato in prestito al , dove debutta il 20 marzo in occasione del match, perso, contro l'.\nNazionale.\nNel 2009 entra a far parte dell'Under-17 e, dopo aver preso parte ad alcune amichevoli, viene convocato in Under-19 dove mette a segno la sua prima rete in nazionale contro la Bosnia-Erzegovina Under-19 e mostra tutte le sue potenzialit\u00e0 di attaccante \"maturo\" in termini calcistici. Grazie alle sue doti, nel 2011, entra nel giro delle convocazioni per la Nazionale Under-20."}
{"id": "3785555", "revid": "256896", "url": "https://it.wikipedia.org/wiki?curid=3785555", "title": "Heinrich Ernst Albers-Sch\u00f6nberg", "text": "Fu il primo a insegnare radiologia in Germania.\nBiografia.\nHa cominciato gli studi di medicina all'Universit\u00e0 di Tubinga, per poi passare all'Universit\u00e0 di Lipsia, dove ha conseguito il dottorato nel 1891. Dal 1892 al 1894 ha lavorato come assistente nell'ospedale Eppensdorf di Amburgo e ha fatto anche un anno a Lipsia. Quindi si \u00e8 trasferito ad Amburgo come ginecologo e ostetrico libero professionista.\nNel 1897 ha fondato ad Amburgo, con il collega Georg Deycke, il primo istituto privato di ricerca in radiologia. Nel 1900 Albers-Sch\u00f6nberg ha fondato l'\"Archivio e Atlante di Anatomia fisiologica e patologica in immagini R\u00f6ntgen tipiche\". Assunto nel 1903 da un ospedale di Amburgo, vi ha installato un reparto radiologico da lui stesso progettato. Esso \u00e8 stato di esempio per istituzioni analoghe. Attualmente esiste l'istituto di Radiodiagnostica a lui intitolato nell'Ospedale generale di San Giorgio a Amburgo.\nNel 1910 si \u00e8 accorto dei danni provocati sul suo corpo dalle radiazioni dei raggi X, tanto che gli dovettero amputare il braccio sinistro. L'Universit\u00e0 di Amburgo, nel 1919, lo ha nominato docente, il primo titolare di cattedra al mondo per la scienza radiologica. \u00c8 morto due anni pi\u00f9 tardi per lesioni da raggi X.\nQuasi tutti i settori della radiologia sono stati arricchiti dalle sue ricerche. Nel 1903 scopr\u00ec che l'esposizione ai raggi X danneggiava l'apparato riproduttivo dei conigli. Il suo nome \u00e8 legato alla malattia di Albers-Sch\u00f6nberg, la \"malattia delle ossa di marmo\" da lui descritta."}
{"id": "3785559", "revid": "838137", "url": "https://it.wikipedia.org/wiki?curid=3785559", "title": "I Love Paris", "text": "I Love Paris (\"Amo Parigi\") \u00e8 una canzone del musical del 1953 di Cole Porter \"Can-Can\". La canzone \u00e8 cantata nel secondo atto da madame Pistache.\nDa questa canzone prende anche il titolo l'album pi\u00f9 famoso di Michel Legrand, che include un arrangiamento e una versione orchestrale della canzone."}
{"id": "3785565", "revid": "106456", "url": "https://it.wikipedia.org/wiki?curid=3785565", "title": "Santa Viborada", "text": ""}
{"id": "3785568", "revid": "1005847", "url": "https://it.wikipedia.org/wiki?curid=3785568", "title": "Elezioni legislative in Portogallo del 1979", "text": "Le elezioni legislative in Portogallo del 1979 si tennero il 2 dicembre per il rinnovo dell'Assemblea della Repubblica.\nIn seguito all'esito elettorale, Francisco S\u00e1 Carneiro, espressione di Alleanza Democratica, divenne Primo ministro."}
{"id": "3785572", "revid": "196390", "url": "https://it.wikipedia.org/wiki?curid=3785572", "title": "Makovitskij", "text": ""}
{"id": "3785573", "revid": "300067", "url": "https://it.wikipedia.org/wiki?curid=3785573", "title": "Slavica \u0160uka", "text": "\u00c8 stata la moglie di Mirza Deliba\u0161i\u0107.\nCarriera.\nCon la ha disputato i Giochi olimpici di Los Angeles 1984, i Campionati mondiali del 1983 e i Campionati europei del 1983."}
{"id": "3785577", "revid": "1543377", "url": "https://it.wikipedia.org/wiki?curid=3785577", "title": "Curt Gowdy Media Award", "text": "Il Curt Gowdy Media Award \u00e8 un premio conferito ogni anno dal Naismith Memorial Basketball Hall of Fame ad un giornalista sportivo, distintosi in modo particolare in ambito cestistico.\nIl premio viene assegnato annualmente ad un giornalista della carta stampata, e ad uno televisivo o radiofonico. \u00c8 intitolato a Curt Gowdy, presidente della Hall of Fame per sette anni.\nTra i premiati figurano: Johnny Most, Chick Hearn, Hubie Brown, Rod Hundley, Bob Costas."}
{"id": "3785588", "revid": "300067", "url": "https://it.wikipedia.org/wiki?curid=3785588", "title": "Zagorka Po\u010dekovi\u0107", "text": "Carriera.\nCon la ha disputato i Giochi olimpici di Los Angeles 1984 e due edizioni dei Campionati europei (1985, 1987)."}
{"id": "3785590", "revid": "287204", "url": "https://it.wikipedia.org/wiki?curid=3785590", "title": "Slavica Suka", "text": ""}
{"id": "3785592", "revid": "729019", "url": "https://it.wikipedia.org/wiki?curid=3785592", "title": "Estrecho (metropolitana di Madrid)", "text": "Estrecho \u00e8 una stazione della linea 1 della metropolitana di Madrid.\nSi trova sotto la calle de Bravo Murillo, all'intersezione con la calle de Francos Rodr\u00edguez, nel distretto di Tetu\u00e1n.\nDeve il suo nome al quartiere popolare in cui si trova, che a sua volta deve il nome allo stretto di Gibilterra (in spagnolo \"Estrecho de Gibraltar\").\nStoria.\nLa stazione fu inaugurata il 6 marzo 1929, quando la linea 1 venne prolungata fino al distretto di Tetu\u00e1n.\nAccessi.\nIngresso Juan de Ol\u00edas\nIngresso Fulgencio de Miguel aperto dalle 6:00 alle 21:40"}
{"id": "3785593", "revid": "287204", "url": "https://it.wikipedia.org/wiki?curid=3785593", "title": "Zagorka Pocekovic", "text": ""}
{"id": "3785597", "revid": "1543377", "url": "https://it.wikipedia.org/wiki?curid=3785597", "title": "Centrale (distretto di Mosca)", "text": "Il distretto amministrativo centrale, , \u00e8 uno dei 12 distretti amministrativi in cui \u00e8 divisa la citt\u00e0 di Mosca. Occupa il centro cittadino e include nel suo territorio quasi tutte le stazioni ferroviarie della citt\u00e0, la maggior parte delle sedi ministeriali della Federazione Russa, il Cremlino, la sede del governo (la cosiddetta \"Casa Bianca\") e la Duma. Molta parte del territorio ospita anche edifici direzionali e commerciali.\nI confini del distretto coincidono grossomodo con quelli della citt\u00e0 di Mosca nel 1912, con l'eccezione dei quartieri Sokol'niki, incluso nel distretto orientale e Dorogomilovo, incluso in quello occidentale.\nSi divide nei quartieri"}
{"id": "3785600", "revid": "1005847", "url": "https://it.wikipedia.org/wiki?curid=3785600", "title": "Elezioni legislative in Portogallo del 1976", "text": "Le elezioni legislative in Portogallo del 1976 si tennero il 25 aprile per il rinnovo dell'Assemblea della Repubblica.\nIn seguito all'esito elettorale, M\u00e1rio Soares, espressione del Partito Socialista, fu confermato Primo ministro."}
{"id": "3785602", "revid": "701660", "url": "https://it.wikipedia.org/wiki?curid=3785602", "title": "Muscolo supinatore", "text": "Il muscolo supinatore (detto anche muscolo breve supinatore) \u00e8 un muscolo di forma triangolare, localizzato nella parte superiore del piano profondo dei muscoli posteriori dell'avambraccio. Non pu\u00f2 essere palpato.\nOrigine, decorso e inserzione.\nIl muscolo supinatore ha un'origine molto vasta, esso infatti origina lateralmente tra ulna e omero, pi\u00f9 precisamente dall'epicondilo laterale dell'omero, sulla superficie adiacente dell'ulna, cio\u00e8 sulla cresta del muscolo supinatore, dalla capsula, dal legamento anulare dell'articolazione radio-ulnare, dal legamento collaterale radiale. Tra il capo ulnare e quello omerale passa il nervo interosseo.\nLe fibre muscolari si dirigono obliquamente in basso, di lato ed in avanti, avvolgendo il terzo superiore del corpo del radio a spirale.\nSi inserisce sulla superficie antero-laterale del terzo superiore del radio.\nInnervazione e vascolarizzazione.\nViene innervato dal ramo profondo del nervo radiale(C5, C6 e C7).\nViene vascolarizzato da rami dell'arteria ricorrente radiale anteriore e da rami dell'arteria collaterale radiale esterna.\nFunzione.\nSupina l'avambraccio e con esso la mano. \u00c8 maggiormente efficace quando il gomito \u00e8 in estensione."}
{"id": "3785604", "revid": "196390", "url": "https://it.wikipedia.org/wiki?curid=3785604", "title": "Istituto professionale grafico", "text": ""}
{"id": "3785606", "revid": "125979380", "url": "https://it.wikipedia.org/wiki?curid=3785606", "title": "Luciano Ricceri", "text": "Biografia.\nAll'inizio della sua carriera Luciano Ricceri ha lavorato come assistente scenografo di Piero Gherardi in due film di Federico Fellini, \"8\u00bd\" (1963) e \"Giulietta degli spiriti\" (1965). Ha ricevuto il Nastro d'argento alla migliore scenografia 1991 per il film \"Il viaggio di Capitan Fracassa\" e il David di Donatello per il miglior scenografo 2001 per \"Concorrenza sleale\". Ha fatto le scenografie altri film di Ettore Scola, tra i quali \"L'arcidiavolo\", \"La famiglia\", \"Splendor\", \"Che ora \u00e8\", \"La cena\" e \"Maccheroni\".\nSi ricordano di lui in particolare le \u00abscenografie \u2013 interamente ricostruite in studio \u2013 per \"Marco Polo\" (1982) di Giuliano Montaldo\u00bb."}
{"id": "3785608", "revid": "729019", "url": "https://it.wikipedia.org/wiki?curid=3785608", "title": "Alvarado (metropolitana di Madrid)", "text": "Alvarado \u00e8 una stazione della linea 1 della metropolitana di Madrid.\nSi trova sotto la calle de Bravo Murillo, all'intersezione con le vie di Juan Pantoja e Alvarado, nel distretto di Tetu\u00e1n.\nLa denominazione deriva dalla calle de Alvarado che si trova al lato della stazione ed \u00e8 dedicata al conquistatore spagnolo Pedro de Alvarado, capitano di Hern\u00e1n Cort\u00e9s.\nStoria.\nLa stazione fu inaugurata il 6 marzo 1929 quando la linea 1 venne prolungata fino al quartiere Tetu\u00e1n.\nAccessi.\nIngresso Alvarado"}
{"id": "3785611", "revid": "339392", "url": "https://it.wikipedia.org/wiki?curid=3785611", "title": "Alta velocit\u00e0 Torino-Lione", "text": ""}
{"id": "3785613", "revid": "124808", "url": "https://it.wikipedia.org/wiki?curid=3785613", "title": "L'avventura degli Ewok", "text": ""}
{"id": "3785620", "revid": "124808", "url": "https://it.wikipedia.org/wiki?curid=3785620", "title": "Il ritorno degli Ewok", "text": ""}
{"id": "3785623", "revid": "599013", "url": "https://it.wikipedia.org/wiki?curid=3785623", "title": "Cvetana Dekleva", "text": "Carriera.\nCon la ha disputato i Giochi olimpici di Los Angeles 1984, i Campionati mondiali del 1983 e due edizioni dei Campionati europei (1981, 1983)."}
{"id": "3785629", "revid": "45414005", "url": "https://it.wikipedia.org/wiki?curid=3785629", "title": "Palazzo Borromini", "text": ""}
{"id": "3785636", "revid": "561353", "url": "https://it.wikipedia.org/wiki?curid=3785636", "title": "Sasso di Stria", "text": ""}
{"id": "3785637", "revid": "110157", "url": "https://it.wikipedia.org/wiki?curid=3785637", "title": "Sara Tetro", "text": "Divent\u00f2 famosa in Nuova Zelanda grazie al fatto che possedeva da sola un'agenzia di moda, 62 Models Management, che da allora \u00e8 diventata un'agenzia di fama internazionale.\n\u00c8 inoltre la presentatrice del reality show New Zealand's Next Top Model.\n\u00c8 sposata dal 2001 con l'ex rugbista neozelandese Craig Innes, gi\u00e0 internazionale negli \"All Blacks\" negli anni novanta, con il quale ha due figlie."}
{"id": "3785638", "revid": "1573940", "url": "https://it.wikipedia.org/wiki?curid=3785638", "title": "Nyikoa limbe", "text": "Nyikoa limbe () \u00e8 un ragno della famiglia dei Pholcidae, l'unica specie del genere Nyikoa.\n\u00c8 diffuso in Ghana, Camerun, Guinea e Repubblica Democratica del Congo."}
{"id": "3785640", "revid": "729019", "url": "https://it.wikipedia.org/wiki?curid=3785640", "title": "Air Togo", "text": "Air Togo \u00e8 stata una compagnia aerea togolese attiva dal 2001 al 2005; aveva sede a Lom\u00e9, hub presso l'Aeroporto Internazionale di Lom\u00e9-Gnassingb\u00e9 Eyad\u00e9ma ed effettuava voli su rotte nazionali ed internazionali collegando la capitale Lom\u00e9 ad Accra, Bamako, Cotonou, Ouagadougou e Parigi.\nNel periodo di attivit\u00e0 ha ricoperto il ruolo di compagnia di bandiera del paese africano.\nFlotta.\nDurante la sua attivit\u00e0, la flotta di Air Togo era cos\u00ec composta:"}
{"id": "3785642", "revid": "1628923", "url": "https://it.wikipedia.org/wiki?curid=3785642", "title": "Abraham Adrian Albert", "text": ""}
{"id": "3785643", "revid": "256896", "url": "https://it.wikipedia.org/wiki?curid=3785643", "title": "Sulpiziano", "text": ""}
{"id": "3785644", "revid": "1005847", "url": "https://it.wikipedia.org/wiki?curid=3785644", "title": "Elezioni comunali a Venezia", "text": ""}
{"id": "3785645", "revid": "1005847", "url": "https://it.wikipedia.org/wiki?curid=3785645", "title": "Assemblea nazionale d'Azerbaigian", "text": ""}
{"id": "3785660", "revid": "117856410", "url": "https://it.wikipedia.org/wiki?curid=3785660", "title": "Campionato internazionale costruttori", "text": "Il Campionato internazionale costruttori (\"International Championship for Manufacturers\", sigla ICM), \u00e8 stato un campionato automobilistico per case costruttrici di vetture da rally organizzato dalla Federazione Internazionale dell'Automobile, per tre stagioni, dal 1970 al 1972.\nMut\u00f2 denominazione in Campionato del mondo rally a far corso dalla stagione 1973."}
{"id": "3785661", "revid": "216537", "url": "https://it.wikipedia.org/wiki?curid=3785661", "title": "Campionato internazionale marche", "text": ""}
{"id": "3785664", "revid": "701324", "url": "https://it.wikipedia.org/wiki?curid=3785664", "title": "Tele Montecarlo", "text": ""}
{"id": "3785665", "revid": "86599", "url": "https://it.wikipedia.org/wiki?curid=3785665", "title": "Karl Julius Lohnert", "text": "Lavor\u00f2 tra il 1905 e il 1907 come assistente di Max Wolf. Studi\u00f2 psicologia a Lipsia ottenendo il dottorato sotto gli insegnamenti di Wilhelm Wundt.\nIl Minor Planet Center gli accredita la scoperta di quattro asteroidi, effettuate tra il 1906 e il 1907.\nGli \u00e8 stato dedicato l'asteroide 11434 Lohnert."}
{"id": "3785666", "revid": "986213", "url": "https://it.wikipedia.org/wiki?curid=3785666", "title": "Enrico d'Elbeuf", "text": " Fu anche Pari di Francia.\nBiografia.\nNato da Carlo di Lorena, duca d'Elbeuf e dalla sua seconda moglie, \u00c9lisabeth de La Tour d'Auvergne, figlia del Duca di Boillon, membro dell'illustre Casato di La Tour d'Auvergne. Era una nipote del \"vicomte de Turenne\". \nLa sua sorellastra minore ,Susanna Enrichetta (1686\u20131710), spos\u00f2 Ferdinando Carlo, Duca di Mantova e Monferrato nel 1704. Tra i suoi cugini paterni vi furono Beatrice Geronima di Lorena, Badessa di Remiremont ed Anne Julie de Melun, madre del \"Mar\u00e9chal-Prince de Soubise\". \nMembro del Casato di Guisa fondato da Claudio I di Guisa, fu un Principe di Lorena, in quanto discendente in linea maschile di Renato II, Duca di Lorena.\nDurante la sua giovinezza, non ci si aspettava che sarebbe succeduto al Ducato-Pari d'Elbeuf, poich\u00e9 suo padre aveva avuto un figlio (un altro Carlo, 1650\u20131690) da un precedente matrimonio, cos\u00ec come pure suo fratello Enrico Federico. Enrico Federico mor\u00ec nel 1666 all'et\u00e0 di 9 anni e Carlo nel 1690. Durante questo periodo, fu denominato \"prince de Lillebonne\" e \"prince d'Elbeuf\", quest'ultimo fu quello che utilizzo nel suo contratto di matrimonio. \nSpos\u00f2 Charlotte de Rochechouart de Mortemart, una figlia di Louis Victor de Rochechouart de Mortemart ed una nipote di Madame de Montespan. I due si sposarono al Castello di Saint-Germain-en-Laye il 28 gennaio 1677. La coppia ebbe tre figli, due maschi ed una femmina. Nessuno dei suoi figli si spos\u00f2 o ebbe figli, i due figli maschi morirono nel 1705 avendo preso parte alla Guerra di successione spagnola, entrambi morirono a pochi giorni di distanza in Piemonte. \nSua moglie mor\u00ec nel 1729. Enrico stesso mor\u00ec ad Elbeuf all'et\u00e0 di 86 anni. Il ducato d'Elbeuf pass\u00f2 a suo fratello minore Emanuele Maurizio di Lorena.\nFigli.\nDa Charlotte de Rochechouart de Mortemart Enrico ebbe:\nEnrico ebbe anche due figli illegittimi da Fran\u00e7oise de Marsilly, nessuno dei quali ebbe discendenza:"}
{"id": "3785671", "revid": "45414709", "url": "https://it.wikipedia.org/wiki?curid=3785671", "title": "Howland Island", "text": ""}
{"id": "3785674", "revid": "287204", "url": "https://it.wikipedia.org/wiki?curid=3785674", "title": "Max Live Tour 2008", "text": ""}
{"id": "3785675", "revid": "287204", "url": "https://it.wikipedia.org/wiki?curid=3785675", "title": "11706 Rijeka", "text": "11706 Rijeka \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,9088545\u00a0UA e da un'eccentricit\u00e0 di 0,0585973, inclinata di 2,03529\u00b0 rispetto all'eclittica.\nL'asteroide \u00e8 dedicato all'omonima citt\u00e0 croata il cui esonimo in italiano \u00e8 \"Fiume\"."}
{"id": "3785677", "revid": "729019", "url": "https://it.wikipedia.org/wiki?curid=3785677", "title": "San Bernardo (metropolitana di Madrid)", "text": "San Bernardo \u00e8 una stazione delle linee 2 e 4 della metropolitana di Madrid.\nSi trova sotto alla Glorieta de Ruiz Jim\u00e9nez, ossia alla confluenza tra le vie San Bernardo, Alberto Aguilera e Carranza, nel distretto di Chamber\u00ed.\nStoria.\nLa stazione fu inaugurata il 27 dicembre 1925 nell'ambito dell'ampliazione della linea 2 da Sol a Quevedo.\nLa stazione della linea 4 venne inaugurata il 23 marzo 1944.\nA differenza della maggior parte delle stazioni, in cui la linea pi\u00f9 antica \u00e8 quella pi\u00f9 vicina alla superficie mentre la pi\u00f9 recente si trova a maggiore profondit\u00e0, in questo caso la stazione sulla linea 4 \u00e8 quella situata a minore profondit\u00e0.\nAccessi.\nIngresso Alberto Aguilera\nIngresso Carranza"}
{"id": "3785679", "revid": "416175", "url": "https://it.wikipedia.org/wiki?curid=3785679", "title": "Campionato internazionale costruttori 1970", "text": "Il Campionato internazionale costruttori 1970 \u00e8 stata la 1\u00aa edizione del Campionato internazionale costruttori.\nSvolgimento.\nLa stagione si \u00e8 sviluppata su 7 prove, disputatesi tra gennaio (Rally di Montecarlo) e novembre (Rally di Gran Bretagna); il pilota che ottenne il maggior numero di successi \u00e8 stato lo svedese Bj\u00f6rn Waldeg\u00e5rd che si \u00e8 imposto in tre occasioni, collaborando a far s\u00ec che la Porsche ottenesse il titolo costruttori a fine anno.\nPer la partecipazione a questo nuovo campionato la Lancia, gi\u00e0 controllata dalla FIAT, impiant\u00f2 un piccolo reparto corse: una squadra composta da soli 25 uomini che avevano il compito di allestire le vetture da competizione e altres\u00ec di assisterle durante la gara. Il minuscolo \"team\" italiano diede un'epica dimostrazione di efficienza e rapidit\u00e0 durante la prova conclusiva della stagione, svoltasi su un percorso assai accidentato che caus\u00f2 una vera ecatombe di automobili dei concorrenti. Anche le tre \"Fulvia HF\" schierate dalla Lancia subirono importanti rotture, ma i meccanici per ben due volte smontarono pezzi dalle auto danneggiate, a tempo di record, riuscendo a rimetterne in gara una che vinse la gara, condotta dall'equipaggio finlandese Kallstr\u00f6m - Haggbom."}
{"id": "3785680", "revid": "216537", "url": "https://it.wikipedia.org/wiki?curid=3785680", "title": "Campionato del mondo rally 1970", "text": ""}
{"id": "3785685", "revid": "1836770", "url": "https://it.wikipedia.org/wiki?curid=3785685", "title": "Pierantonio Costa", "text": "Biografia.\nNato a Mestre il 7 maggio 1939, quinto di sette figli, si trasfer\u00ec nella Repubblica Democratica del Congo dov'era emigrato suo padre. La sua prima esperienza in guerra si svolse nel 1960 a Bukavu, dove trasport\u00f2 con successo gruppi di rifugiati congolesi attraverso il Lago Kivu. Dopo l'esplosione della rivolta mulelista, si trasfer\u00ec nel vicino Ruanda, dove visse sino al 1994. Successivamente visse tra Kigali e Bruxelles.\nDurante il genocidio del Ruanda, Pierantonio Costa era il console della Repubblica Italiana a Kigali. Dal 6 aprile al 21 luglio 1994, Costa salv\u00f2 prima alcuni italiani ed occidentali, poi si spost\u00f2 in una propriet\u00e0 del fratello in Burundi e di l\u00e0 lavor\u00f2 incessantemente nel tentativo di salvare persone in pericolo in tutto il Ruanda, anche entrando nel territorio ruandese per organizzare convogli di salvataggio. A questo scopo us\u00f2 il proprio ruolo diplomatico, la propria rete di conoscenze ed amicizie e anche il proprio denaro (pi\u00f9 di 3 milioni di dollari) per ottenere permessi di espatrio per chi gli chiedeva aiuto, in alcune occasioni anche corrompendo a fin di bene delle persone.\nAl termine del genocidio aveva salvato circa 2000 persone, tra cui 375 bambini.\nOttenne una medaglia d'oro al valor civile dal Governo italiano ed una simile decorazione dalle autorit\u00e0 belghe. Nel 2008 gli \u00e8 stato dedicato un alberello nel Giardino dei Giusti del Mondo di Padova e nel 2009 un cippo nel Giardino dei Giusti di tutto il mondo di Milano.\nCos\u00ec ha descritto le proprie azioni: \u201c\"Tra tanta violenza e tante sofferenze ho solo fatto quello che dovevo fare. \u00c8 tutto\"\u201d.\nLa sua storia \u00e8 stata raccontata dal giornalista Luciano Scalettari, che ha dichiarato: \u201d\"Secondo me \u00e8 un giusto, nel senso che gli ebrei attribuiscono al termine\"\u201d. Pierantonio Costa ha risposto: \u201d\"Ho solo risposto alla voce della mia coscienza. Quando bisogna fare qualcosa, semplicemente lo si fa\"\u201d.\nMuore il 1\u00ba gennaio 2021 a 81 anni in Germania. \u00c8 sepolto a Montebello Vicentino, paese d'origine del padre Pietro Giuseppe."}
{"id": "3785688", "revid": "767487", "url": "https://it.wikipedia.org/wiki?curid=3785688", "title": "Polona Dornik", "text": "Carriera.\nCon la ha disputato due edizioni dei Giochi olimpici (Los Angeles 1984, Seul 1988), i Campionati mondiali del 1983 e tre edizioni dei Campionati europei (1980, 1985, 1987)."}
{"id": "3785689", "revid": "729019", "url": "https://it.wikipedia.org/wiki?curid=3785689", "title": "Carcinosi peritoneale", "text": "Con il termine di carcinosi peritoneale si indica la presenza di cellule tumorali nella cavit\u00e0 peritoneale. Esse formano dei noduli che crescono sulla membrana stessa (peritoneo).\nIn genere la presenza di cellule tumorali nel peritoneo \u00e8 associata alla presenza di liquido ascitico, al cui interno possono essere presenti cellule tumorali libere.\nEziologia.\nLe cellule tumorali possono derivare da tumori maligni che originano dal peritoneo stesso (Pseudomixoma del peritoneo, Mesotelioma peritoneale) ma pi\u00f9 spesso derivano da tumori che hanno origine in altri organi. I tumori che pi\u00f9 spesso provocano un quadro di carcinosi peritoneali sono:\nSegni e sintomi.\nLa presenza di noduli tumorali sulla membrana peritoneale provoca in genere i seguenti sintomi (disturbi avvertiti dal paziente):\nI segni sono legati alla presenza di liquido nella cavit\u00e0 peritoneale (ascite).\nDiagnosi.\nLa diagnosi si basa sulla dimostrazione mediante esami diagnostici (ecografia, TAC, ecc.) di liquido peritoneale, il cui volume pu\u00f2 variare da pochi millilitri a diversi litri. In presenza di liquido ascitico \u00e8 spesso possibile rilevare al suo interno \u2013 mediante esame citologico \u2013 le cellule neoplastiche. In genere non \u00e8, per\u00f2, possibile identificare il tessuto di origine di queste cellule che sono troppo sdifferenziate.\nIl dosaggio dei marcatori tumorali pu\u00f2 dare delle utili indicazioni. Questo pu\u00f2 essere effettuato sia nel sangue che nel liquido ascitico. Poich\u00e9 dal punto di vista diagnostico (e prognostico) l'elemento pi\u00f9 importante \u00e8 stabilire se la carcinosi peritoneale ha origine da un carcinoma di tipo ovarico, \u00e8 importante dosare il \"Ca125\". Questo \u00e8 sempre modicamente elevato in tutte le condizioni di carcinosi peritoneale (con valori intorno a 300 U/ml) ma, quando questa \u00e8 dovuta ad un carcinoma dell'ovaio raggiunge, valori intorno a 3 000 U/ml. Questo marcatore pu\u00f2 essere dosato anche nel liquido ascitico, dove il valore pu\u00f2 raggiungere le 30 000 U/ml. Esistono tuttavia delle pazienti con carcinoma dell'ovaio in cui non si osserva un aumento del marcatore \"Ca125\".\nTerapie.\nQuando l'ascite \u00e8 voluminosa e provoca dei disturbi, si pu\u00f2 ottenere un rapido sollievo effettuando una paracentesi, cio\u00e8 asportando alcuni litri di liquido. Questo purtroppo non impedisce che il liquido si formi nuovamente, e le paracentesi ripetute possono provocare dei disturbi idro-elettrolitici.\nL'unica terapia efficace \u00e8 quella eziologica, cio\u00e8 diretta contro la neoplasia che ha dato origine alla carcinosi. La sua efficacia dipende quindi dalla sensibilit\u00e0 della neoplasia ai trattamenti disponibili.\nIn alcuni casi molto selezionati di neoplasie primitive del peritoneo o di neoplasie resistenti al trattamento sistemico \u00e8 stata proposta una manovra molto impegnativa e gravata da elevata morbilit\u00e0 e mortalit\u00e0 che \u00e8 la peritoneectomia. Questa pu\u00f2 anche essere associata alla infusione di chemioterapici e di liquidi riscaldati a 43 \u00b0C all'interno della cavit\u00e0 peritoneale (chemio-ipertermia intraperitoneale, HIPEC dalla sigla inglese). Purtroppo nella letteratura medica non sono ancora disponibili studi attendibili che dimostrino la reale efficacia di questo trattamento e l'entit\u00e0 del beneficio che ne risulta. Rimane infatti il sospetto che il beneficio riportato in molti studi sia soprattutto legato ad una accurata selezione di pazienti in buone condizioni generali e con malattia relativamente limitata.\nLa chemioterapia intraperitoneale tradizionale non d\u00e0 vantaggi rispetto alla terapia sistemica endovenosa.\nPrognosi.\nIl decorso della carcinosi peritoneale dipende dalla possibilit\u00e0 di curare la neoplasia alla base del quadro clinico.\nIl tumore dell'ovaio \u00e8 relativamente sensibile alla chemioterapia sistemica e in tali casi la prognosi \u00e8 migliore rispetto ai quadri di carcinosi peritoneale dovuti ad altre neoplasie.\nLa storia clinica della carcinosi peritoneale \u00e8 legato alla comparsa di episodi di occlusione intestinale. Nelle fasi iniziali si ha spesso una risoluzione spontanea ma, in seguito, il quadro pu\u00f2 essere trattato solo mediante il confezionamento di una stomia (ileostomia o colostomia). Purtroppo questo intervento ha in genere un'efficacia di breve durata in quanto non elimina la causa della ostruzione, cio\u00e8 la presenza dei noduli neoplastici sul peritoneo."}
{"id": "3785692", "revid": "1305772", "url": "https://it.wikipedia.org/wiki?curid=3785692", "title": "Ciro Paglia", "text": "Biografia.\nInizia a lavorare nel 1965 presso Il Mattino di Napoli, allora diretto da Giacomo Ghirardo. Dieci anni dopo diventa capo cronista (sar\u00e0 il pi\u00f9 giovane redattore chiamato a ricoprire l'incarico). Scrive articoli anche per Epoca, Gente, Tempo Illustrato.\nDeterminante per la sua carriera \u00e8 stata la serie di articoli di prima pagina, scritta nell'autunno del 1980, in cui denunciava con durezza le angherie della camorra nei confronti degli abitanti di Napoli. Nell'articolo del 26 ottobre 1980 si rivolse direttamente a Raffaele Cutolo, allora capo della Nuova Camorra Organizzata, dandogli del tu (il titolo era \"Imputato Cutolo Raffaele ora basta\")..\nDal carcere di Poggioreale in cui si trovava rinchiuso, Cutolo replic\u00f2 con una lettera densa di minacce per l'incolumit\u00e0 del giornalista e dei suoi cari. In conseguenza di ci\u00f2 Ciro Paglia fu dotato di una scorta.\nIl 31 marzo 1981 la sua compagna Anna Parlato Grimaldi fu uccisa davanti alla propria abitazione a Napoli. Per l'omicidio fu arrestata e processata la moglie di Paglia, Elena Massa, giornalista - come la Grimaldi - a Il Mattino, ma venne in seguito assolta. Successivamente si disse che il delitto era stato commesso per sbaglio dalla camorra. Ancora oggi il caso rimane insoluto.\nCiro Paglia visse sotto scorta fino al 1982, anno in cui fu nominato capo redattore della redazione di Roma del Mattino. Rientr\u00f2 a Napoli solo nel 1986, quando Cutolo non era pi\u00f9 una minaccia in quanto si trovava all'Asinara da anni, sempre pi\u00f9 isolato dalla propria organizzazione, oltretutto decimata dal maxi-blitz del 17 giugno 1983.\nNominato redattore capo centrale del \"Mattino\", Ciro Paglia tenne l'incarico fino al 1995. Da allora si \u00e8 dedicato alla realizzazione di inchieste giornalistiche come freelance e al volontariato in favore dei malati di cancro.\nIl pensiero.\nIl lavoro giornalistico di Ciro Paglia testimonia una particolare attenzione per i temi dell'abolizione dei manicomio, dello strapotere della camorra e, negli ultimi anni di carriera presso Il Mattino, della deriva antipolitica di Tangentopoli.\nLa legge Basaglia.\nDal 1972 al 1979 si schiera, con una vigorosa campagna di stampa in cui denuncia le aberrazioni dei manicomi, al fianco di Franco Basaglia e Sergio Piro. Nonostante la Legge 180 fosse stata approvata gi\u00e0 dal 1978, i manicomi italiani continuavano a esistere come luoghi pi\u00f9 intesi al contenimento sociale che alla cura dei pazienti. Ciro Paglia insist\u00e9 a denunciare le carenze e la mancata applicazione della legge, la cui applicazione era stata demandata alle Regioni, con rallentamenti e burocratizzazioni che ne avevano diluito gli effetti. Basti pensare che solo dopo il 1994 i manicomi furono concretamente aboliti sull'intero territorio nazionale. I reportage di Ciro Paglia sulla lotta dei lavoratori dei manicomi, dei loro rappresentanti sindacali e dei cittadini contro l'aberrazione del sistema manicomiale sono ampiamente citati sia nel libro \"Al di l\u00e0 del manicomio\" di Luigi Baldascini e Fulvio Chiatto (Idelson Napoli, 1978), ma anche in \"La nuova psichiatria\" di A. Manacorda e V. Montella (Feltrinelli, Milano, 1977) alle pagine 162-164 e 175-178.\nI reportage sull'epidemia del colera.\nNel 1973 segue con reportage quotidiani l'epidemia di colera a Napoli, raccontando i disagi, le paure, il dolore delle famiglie colpite e di tutta la popolazione a rischio, e le carenze dell'amministrazione locale e sanitaria. Ampi stralci di questi articoli sono stati riportati nel libro del professor Ferruccio De Lorenzo, che in quegli anni era direttore sanitario dell'ospedale per malattie infettive \"Cotugno\", dove furono ricoverati tutti i malati, \"I giorni della grande paura\" (Gallina, Napoli, 1980).\nLa lotta alla camorra.\nTra il 1972 e il 1973 coordina un pool di cronisti che documentano con una inchiesta le infiltrazioni mafiose in alcuni comuni della provincia di Napoli dove erano stati mandati al soggiorno obbligati alcuni boss della mafia corleonese.\nNel 1980 la sua attenzione si rivolge di nuovo alla camorra, con una serie di articoli in cui denuncia la piaga della Nuova Camorra Organizzata.\nTangentopoli.\nDa marzo a maggio del 1992 \u00e8 a Milano, da dove realizza - sempre per Il Mattino - una serie di reportage su Tangentopoli. In essi Ciro Paglia, oltre a raccontare gli eventi giudiziari, con largo anticipo sui temi stigmatizza la deriva antipolitica causata dalle inchieste e il loro effetto sugli atteggiamenti del grande pubblico nei confronti della democrazia parlamentare.\nL'impegno nel volontariato.\nDal 1995 si \u00e8 dedicato al volontariato, prestando la propria opera presso la Comunit\u00e0 Incontro per il recupero dei tossicodipendenti. Ha anche diretto per cinque anni la rivista Il camino, mensile della Comunit\u00e0 Incontro.\nInoltre stato uno dei soci fondatori di un'associazione al servizio dei malati di cancro, AIMaC, curandone soprattutto la divulgazione tra i mass media. Di AIMaC \u00e8 stato vice presidente e presidente.\nHa partecipato anche come relatore ai seguenti congressi:\n\u00c8 stato il rappresentante di AIMaC alla International Union Against Cancer (UICC)."}
{"id": "3785708", "revid": "123713861", "url": "https://it.wikipedia.org/wiki?curid=3785708", "title": "Mark McGhee", "text": ""}
{"id": "3785709", "revid": "1543377", "url": "https://it.wikipedia.org/wiki?curid=3785709", "title": "WCW World Television Championship", "text": "Il WCW World Television Championship \u00e8 stato un titolo della divisione maschile della World Championship Wrestling, una federazione di wrestling statunitense.\nStoria.\nIl titolo fu creato nel 1974 nella Mid-Atlantic Wrestling come titolo secondario ed era conosciuto come Mid-Atlantic TV Championship per essere semplificato in NWA TV Championship pochi anni dopo. \nCon la crescita della Mid-Atlantic (conosciuta in seguito come Jim Crockett Promotions), il nome del titolo si trasform\u00f2 in NWA World TV Championship e tale fino all'acquisto della NWA e la creazione della WCW, operazione che vide il cambiamento del nome in WCW World Television Championship e che rimase tale fino al suo ritiro avvenuto l'11 aprile 2000.\nIl titolo era spesso difeso in match con tempo limite di dieci o quindici minuti e rispetto alle altre cinture, molto spesso i match titolati terminavano con un pareggio per raggiunto limite di tempo ed il campione in carica manteneva il titolo. \nQuesto espediente era spesso usato per creare aspettative e permettere al campione heel di mantenere il suo titolo."}
{"id": "3785720", "revid": "287204", "url": "https://it.wikipedia.org/wiki?curid=3785720", "title": "Max Live Tour 2009", "text": ""}
{"id": "3785725", "revid": "158913", "url": "https://it.wikipedia.org/wiki?curid=3785725", "title": "Hans Albert", "text": "I suoi settori di ricerca sono le Scienze sociali e gli Studi generali sul metodo. \u00c8 un razionalista critico, che presta particolare attenzione all'euristica razionale. \u00c8 un forte critico della tradizione ermeneutica continentale, per come \u00e8 stata diffusa da Martin Heidegger e Hans-Georg Gadamer.\n\u00c8 l'ideatore del M\u00fcnchhausen-Trilemma."}
{"id": "3785728", "revid": "21880", "url": "https://it.wikipedia.org/wiki?curid=3785728", "title": "Nyikoa", "text": ""}
{"id": "3785740", "revid": "287204", "url": "https://it.wikipedia.org/wiki?curid=3785740", "title": "Max Live Tour 2005", "text": ""}
{"id": "3785749", "revid": "275648", "url": "https://it.wikipedia.org/wiki?curid=3785749", "title": "Arcangelo Leone de Castris", "text": "Biografia.\nLaureato in Lettere presso l'Universit\u00e0 di Bari con il Prof. Mario Sansone, \u00e8 stato professore ordinario di Letteratura Italiana presso l'Istituto di Filologia della stessa universit\u00e0, poi confluito nella Facolt\u00e0 di Lettere e Filosofia, e Direttore del Dipartimento di Italianistica. Da sempre legato a una visione utopistica del comunismo, aveva teorizzato un rapporto di politica e di cultura con una valenza politica: bisognava combattere una cultura intesa come chiusa al mondo, come ebbe a dire il Prof. Vitilio Masiello alla sua commemorazione presso l'ateneo barese. In tale proposta ideologica, si situa la fondazione della rivista \u00abLavoro critico\u00bb (Dedalo, poi Giardini, infine Lacaita). Tra le sue opere principali di critica letteraria: \u00abL'impegno del Manzoni\u00bb (Sansoni, 1963), \u00abEgemonia e fascismo\u00bb (Il Mulino, 1981), \u00abIl decadentismo italiano. Svevo Pirandello D'Annunzio\u00bb (De Donato, 1974, poi Laterza, 1989), \u00abEstetica e politica. Croce e Gramsci\u00bb (Franco Angeli, 1989), \u00abStoria di Pirandello\u00bb (Laterza, 1989), \u00abLa critica letteraria in Italia dal dopoguerra a oggi\u00bb (Laterza, 1991), \u00abSulle ceneri di Gramsci. Pasolini, i comunisti e il ' 68\u00bb (Datanews, 1997), \u00abGli ossi di Montale\u00bb (Manni, 2000), \u00abUna fine sinistra\u00bb (Guida, 2001).\n\u00c8 stato Coordinatore nazionale del PRIN \"Letteratura e istituzioni dalla crisi della cultura illuministica alle avanguardie del Novecento (storia, teoria, strumenti)\".\n\u00c8 stato maestro di una nutrita schiera di studiosi, di cui la maggior parte professori presso l'Universit\u00e0 degli Studi di Bari \"Aldo Moro\": Bartolo Anglani, Carlo Alberto Augieri, Giuseppe Bonifacino, Anna Clara Bova, Lazzaro Rino Caputo, Raffaele Cavalluzzi, Renata Cotrone, Ferdinando Pappalardo, Pasquale Voza. Fece da relatore anche a Nichi Vendola."}
{"id": "3785755", "revid": "287204", "url": "https://it.wikipedia.org/wiki?curid=3785755", "title": "Max Live Tour 2004", "text": ""}
{"id": "3785756", "revid": "1442080", "url": "https://it.wikipedia.org/wiki?curid=3785756", "title": "L'eroe di Mydnight", "text": "L'eroe di Mydnight (titolo originale \"Mydnight's Hero\") \u00e8 un librogame dello scrittore inglese Joe Dever, pubblicato nel 1995 a Londra dalla Red Fox Children's Books e tradotto in numerose lingue del mondo. \u00c8 il ventitreesimo dei volumi pubblicati della saga Lupo Solitario. La prima edizione italiana, del 1996, fu a cura della Edizioni EL.\nQuesto libro \u00e8 il terzo della serie, in cui il protagonista non \u00e8 pi\u00f9 il supremo maestro Ramas Lupo Solitario, ma uno dei suoi allievi del \"Nuovo ordine\": in queste avventure, \u00e8 il lettore che deve scegliere il nome del proprio personaggio, o attraverso una combinazione di due nomi (estratti a sorte da due elenchi) oppure ideato direttamente dal lettore.\nTrama.\nIl re Oridon di Syen, un dei pi\u00f9 leali alleati di Sommerlund, \u00e8 stato ucciso, ed ora un successore, Sadanzo, si appresta a succedergli al trono. Il legittimo erede, Karvas figlio di Oridon, \u00e8 andato in esilio volontario dieci anni fa. \nPoich\u00e9 si sospetta che Sadanzo sia un agente al servizio di Naar, il Grande Maestro Ramas, su incarico del Supremo Maestro Ramas Lupo Solitario, deve trovare il Principe Karvas prima dell'incoronazione, che avverr\u00e0 60 giorni dopo la morte del re Oridon, durante il Giorno del Raccolto.\nCon l'aiuto di Acraban, mago della Corporazione delle Stella di Cristallo, il giovane, ma gi\u00e0 Gran Mastro Ramas, si appresta nella ricerca del principe Karvas."}
{"id": "3785758", "revid": "767487", "url": "https://it.wikipedia.org/wiki?curid=3785758", "title": "Vicente Colino", "text": ""}
{"id": "3785760", "revid": "640469", "url": "https://it.wikipedia.org/wiki?curid=3785760", "title": "Alberto Ullastres", "text": " \nFu Ministro dell'Economia spagnolo (1957-1965) e ambasciatore presso la CEE (1965-1976) sotto la dittatura di Francisco Franco.\nUllastres ha conseguito il dottorato in legge presso l'Universit\u00e0 di Madrid. \u00c8 stato professore di economia politica.\nFavor\u00ec il cosiddetto Piano di stabilit\u00e0 che permise alla Spagna di transitare da un'economia autarchica verso la liberalizzazione e l'internazionalizzazione dell'economia nazionale, fino ad un successo economico noto come il miracolo spagnolo."}
{"id": "3785764", "revid": "768068", "url": "https://it.wikipedia.org/wiki?curid=3785764", "title": "Suite Holberg", "text": "La Suite Holberg op. 40 o, pi\u00f9 propriamente, \"Dai tempi di Holberg\", (tedesco: Aus Holbergs Zeit, norvegese: Fra Holbergs tid), sottotitolata \"Suite in stile antico\" (norvegese Suite i gammel stil, tedesco: Suite im alten Style), \u00e8 una suite in cinque movimenti basata su danze del XVIII secolo, composta da Edvard Grieg nel 1884, in occasione della celebrazione dei duecento anni dalla nascita dell'umanista e drammaturgo danese Ludvig Holberg.\nSi tratta di un esempio di musica del XIX secolo contenente un recupero della forma e dello stile musicale dei secoli precedenti, e, per questa sua peculiarit\u00e0, la si pu\u00f2 paragonare alla composizione \"\u00c0 la Chapelle Sixtine\", S.360 (1862) di Franz Liszt e contraster\u00e0 con le opere del successivo periodo neoclassico.\nBench\u00e9 la \"Suite Holberg\" non abbia raggiunto la notoriet\u00e0 del \"Peer Gynt\", di cui solitamente vengono eseguite le due suites curate dall'autore, \u00e8 recentemente stata oggetto di rivalutazione da parte dei critici, e da molti \u00e8 considerata qualitativamente \"pari\" alle suites dal \"Peer Gynt\".\nStruttura.\nQuesta suite \u00e8 stata originariamente scritta per pianoforte e successivamente trascritta per orchestra. La struttura consiste nell'introduzione a un \"corpus\" di danze, quasi un manifesto programmatico del Neoclassicismo. Dopo un vigoroso Preludio si profila una Sarabanda a tempo di Andante, a cui segue un'elegante Gavotta (che si sviluppa internamente in una Musetta). Dopo questa troviamo l'Aria, ancora ricca di retaggi delle arie bachiane, scritta nel significativo tempo di Andante religioso. La suite si conclude con la danza provenzale per antonomasia, il \"Rigaudon\"."}
{"id": "3785767", "revid": "45416389", "url": "https://it.wikipedia.org/wiki?curid=3785767", "title": "Ordinanza di necessit\u00e0", "text": ""}
{"id": "3785769", "revid": "287204", "url": "https://it.wikipedia.org/wiki?curid=3785769", "title": "Pak Li-sup", "text": "Carriera.\nRappresent\u00f2 la sua nazione ai mondiali di Inghilterra del 1966. Gioc\u00f2 anche per l'Amrokgang Sports Club."}
{"id": "3785775", "revid": "159980", "url": "https://it.wikipedia.org/wiki?curid=3785775", "title": "Demyan Bedny", "text": ""}
{"id": "3785776", "revid": "287204", "url": "https://it.wikipedia.org/wiki?curid=3785776", "title": "Shin Yung-kyoo", "text": "Carriera.\nRappresent\u00f2 la sua nazione ai mondiali di Inghilterra del 1966. Gioc\u00f2 anche per il Moranbong Sports Club."}
{"id": "3785778", "revid": "436907", "url": "https://it.wikipedia.org/wiki?curid=3785778", "title": "Selton", "text": "I Selton sono un gruppo folk rock brasiliano residente a Milano.\nBiografia.\nLa band si forma a Barcellona nel 2005, dove quattro amici di Porto Alegre, all'epoca compagni di scuola, si rincontrano casualmente e decidono di intraprendere un progetto musicale insieme. Iniziano suonando canzoni dei The Beatles a Parco G\u00fcell.\nNel 2006 partecipano al programma \"Italo Spagnolo\" di Fabio Volo, che viene registrato a Barcellona. In quell'occasione vengono notati dal produttore musicale di MTV Italia Gaetano Cappa che li invita in Italia per registrare un album. Gaetano Cappa e Marco Drago sono infatti i produttori del primo capitolo dei Selton.\n\"Banana \u00e0 Milanesa\" (2008).\nIl disco viene registrato all'Istituto Barlumen a Milano nel 2008 e ha il titolo \"Banana \u00e0 Milanesa.\" Il lavoro contiene alcune cover, reinterpretate in portoghese, di celebri brani di Jannacci e Cochi e Renato come \"La gallina\", \"Canzone intelligente\" e \"Vengo anch'io. No, tu no\". Oltre alla collaborazione all'interno dell'album, Enzo Jannacci ha dichiarato: \u201cfelice che dall'altra parte del mondo ci sia un gruppo di giovani che apprezzi cos\u00ec tanto la mia musica\u201d, questo gruppo \"ha una tale energia da avere un talento naturale, \u00e8 sufficiente che salgano sul palco a suonare\u201d.\nIl progetto discografico viene accolto molto bene dalla critica, ricevendo 4 stelle della rivista \"Rolling Stone\" ed eletto tra i 5 migliori dischi del 2008 secondo la rivista \"Internazionale\". Dalla realizzazione del primo album, vivono stabilmente a Milano.\n\"Selton\" (2010).\nNel 2010 la band pubblica il secondo capitolo intitolato \"Selton\", prodotto da Tommaso Colliva, vincitore di un \"Grammy Awards 2015\" come produttore per l'album \"Drones\" dei Muse, e Massimo Martellotta dei Calibro 35. L'uscita del disco porta la band ad esibirsi in pi\u00f9 di 100 concerti viaggiando in Brasile, Belgio, Repubblica Ceca, Portogallo e Italia.\nNel 2012 contribuiscono alla creazione di una raccolta di cover su Max Pezzali, cantando la canzone \"Come deve andare\". L'album esce il 12 aprile 2012 ed ha il titolo \"Con due deca\".\nIn novembre invece accompagnano Daniele Silvestri nella sua esibizione durante il Premio Tenco a Sanremo. Sempre con Silvestri registrano la canzone \"A Bocca Chiusa\", con il quale il cantautore partecipa al Festival di Sanremo.\n\"Saudade\" (2013).\nL'11 marzo 2013 il pezzo \"Piccola Sbronza\", con la partecipazione di Dente, anticipa la pubblicazione del terzo lavoro del gruppo. Infatti il 26 marzo 2013 esce \"Saudade\" per \"Ghost Records\" (distribuzione \"Self\"). Il disco esce poi anche in Brasile ad aprile dello stesso anno. Il progetto discografico, prodotto da Tommaso Colliva, contiene tracce cantate in tre lingue (inglese, portoghese e italiano) e vedono la collaborazione di Dente e Arto Lindsay.\nIl \"Saudade Tour\" debutta il 6 aprile a Milano, per poi toccare le principali citt\u00e0 italiane ed alcune europee, come Lugano e Londra.\n\"Loreto Paradiso\" (2016).\nA distanza di tre anni, il 18 marzo 2016 pubblicano \"Loreto Paradiso\", quarto capitolo della band, che vede nuovamente la partecipazione di Tommaso Colliva come produttore, con un aiuto in pre-produzione di Federico Dragogna dei Ministri. Il disco contiene 11 brani tra cui \"Buoni Propositi\", \"Junto Separado\" e la famosa \"Voglia di Infinito\".\nDopo la realizzazione dell'album in studio, il gruppo inizia un lungo tour in giro per tutta Italia, partendo il 28 maggio suonando al festival \"MiAmi\". Oltre alle tappe italiane, il 13 agosto i Selton partecipano all'edizione 2016 dello \"Sziget Festival\", salendo sul palco del \"Lightstage\"\".\"\n\"Manifesto Tropicale\" (2017).\nIl 23 giugno 2017 il pezzo \"Cuoricinici\", accompagnato dal video girato da Imperat, anticipa l'uscita del loro quinto lavoro \"Manifesto tropicale\", pubblicato poi il 1\u00ba settembre dello stesso anno e l'8 settembre viene rilasciato anche il secondo singolo \"Luna in Riviera\", brano avvicinato dai critici alle canzoni migliori di Alberto Fortis e Fabio Concato. Quest'ultima fatica discografica segna il loro ingresso nel roster Universal. Il progetto \u00e8 prodotto, registrato e mixato da Tommaso Colliva ai Fish Factory Studios di Londra. Su \"Rockol\" definiscono \"Manifesto Tropicale\" come \u201cun\u2019essenza che non rinuncia mai alla contaminazione, come nel ponte fra ritmi etno, elettronica e pop\u201d.\nL'album viene anche segnalato tra i migliori 20 album del 2017 secondo la speciale classifica di fine anno di \"Rolling Stone\".\nA inizio novembre i Selton cominciano a girare tutta l\u2019Italia con i pezzi dell\u2019ultimo capitolo attraverso il \"Manifesto Tropicale Tour\".\nIl 28 dicembre 2017, tramite la loro pagina Facebook, i Selton ufficializzano l'uscita dal gruppo di Ricardo Fischmann..\nIl 12 gennaio 2018, per la prima volta in tre sul palco, suonano a \"Radio2 Live\", programma radiofonico con Carolina Di Domenico e Pier Ferrantini, e il concerto venne trasmesso in diretta sul sito ufficiale e sulla pagina Facebook di \"Radio2\".\nDopo \"Cuoricinici\" e \"Luna in Riviera\", il 26 gennaio arriva il terzo singolo tratto dal loro ultimo lavoro, ovvero \"Sampleando Devendra\", omaggio a Devendra Banhart e accompagnato da un video diretto da Manel.\nForti del successo di quest'ultimo progetto e della tourn\u00e9e precedente, partono poi per il tour estivo \"Manifesto Tropicale Summer Tour\" con pi\u00f9 di 30 date che li porta ad esibirsi nei maggiori festival italiani. Tra gli altri, il 28 luglio, salgono sul palco di \"Unite with Tomorrowland Italy\". L'evento al Parco di Monza viene trasmesso in contemporanea via satellite in altri 7 paesi nel mondo oltre che in Belgio dove ha sede il festival di musica elettronica pi\u00f9 famoso del mondo, il Tomorrowland.\nNel frattempo intraprendono una serie di collaborazioni importanti, tra le quali in primis il progetto \"Beats From The Lido\", un evento di Redbull Music durante il quale i Selton sono chiamati, insieme a Jolly Mare, a dare nuova vita a 10 grandi classici della canzone italiana, riarrangiandoli in studio e poi eseguendoli live al \"Viva Festival\" di Ostuni l'8 di luglio, con 10 artisti diversi.\nSu invito di Levante, prendono parte a \"Tuborg OPEN\", l'innovativo progetto musicale internazionale giunto quest'anno alla sua seconda edizione, che li vede coinvolti insieme a Lemandorle nella creazione di una nuova versione di \"Stay Open\", gi\u00e0 frutto della collaborazione tra Levante e le star globali Diplo e M\u00d8. Il progetto prevede anche un evento finale live che si tiene il 18 ottobre al \"Fabrique\" di Milano, durante il quale i Selton si esibiscono insieme a Levante, Lemandorle, Ex-Otago e Holograph.\nCollaborazioni e \"Benvenuti\" (2019-oggi).\nIl 15 marzo 2019 la band pubblica il brano \"Cercasi casa\" feat Dardust, lanciato in anteprima attraverso una segreteria telefonica.\nA maggio i Selton volano in Brasile insieme a Willie Peyote e Priestess per registrare 2 brani negli studi Red Bull di San Paolo, per poi spostarsi a Rio de Janeiro, sfondo del videoclip di \"Ipanema\", il secondo singolo uscito a luglio, che vanta la collaborazione di Carlinhos Brown e di Malika Ayane.\nIl 3 agosto 2019 sono stati invitati da Jovanotti alla tappa del Jova Beach Party al Lido di Fermo.\nAd ottobre pubblicano il terzo singolo che anticipa l\u2019album, \"Pasolini\", canzone vicina al genere funk carioca mentre a novembre 2019 salgono sul palco dei Magazzini Generali a Milano e di Largo Venue a Roma per due anteprime del tour 2020.\nA luglio 2020 pubblicano \"Estate\" con la partecipazione di Priestess, cover del brano di Bruno Martino.\nIl 6 settembre 2020 salgono sul palco di Heroes in Arena a Verona dove presentano in anteprima il singolo \"Fammi Scrollare\", in uscita il giorno successivo, che vede la partecipazione dei rapper Willie Peyote ed Emicida.\nIl 5 febbraio 2021esce il singolo \"Sigaretta in mano a Dio,\" brano scritto dai Selton insieme a Dardust, mentre il 7 aprile 2021 viene pubblicato \"Karma Sutra\" feat. Margherita Vicario, ultimo singolo estratto dall'album Benvenuti in uscita la settimana seguente.\nIl 16 aprile 2021 viene pubblicato Benvenuti, il sesto album in studio della band, la cui uscita viene accompagnata da \"Benvenuti a Casa Mia - The Sitcom\", una web series di 8 episodi interamente scritta e realizzata dai Selton andata in onda su DeeJayTV a partire dal 30 marzo e poi pubblicata su YouTube. Ciascun episodio della serie \u00e8 dedicato ad un brano di \"Benvenuti\" e vede la partecipazione di numerosi ospiti speciali, come Margherita Vicario, Dente, Albi (Lo Stato Sociale), Myss Keta, Francesco Mandelli (regia), Nicola Savino e Rodrigo D'Erasmo.\nA partire dal 12 giugno, i Selton intraprendono il \"Benvenuti in Tour\", un tour estivo in tutta Italia dopo due anni di stop dovuti alla pandemia da Covid19.\nIl 2 dicembre 2021, pubblicano due bonus track dell\u2019album Benvenuti: la prima, intitolata 30m2 (prodotta da Alessandro Di Sciullo) \u00e8 stata scritta durante il lockdown del 2020 e fatta ascoltare in anteprima con Benvenuti a Casa Tua, iniziativa con cui i Selton si sono esibiti in acustico nel salotto di alcuni fan citofonando a casa loro; la seconda, registrata in Brasile e prodotta da Kastrup, \u00e8 una versione alternativa di un brano gi\u00e0 presente nell\u2019album, intitolata Vieni a Dormire Da Me (Chorinho Version). "}
{"id": "3785788", "revid": "729019", "url": "https://it.wikipedia.org/wiki?curid=3785788", "title": "Jean-Baptiste Cervoni", "text": "Biografia.\nJean-Baptiste, nato Giovanni Battista, nacque in Corsica nel 1765. Prest\u00f2 servizio nell'armata d'Italia con il grado di sottotenente, nel reggimento di cavalleria, aiutante del generale Casabianca. Fu ferito, per la prima volta, il 1\u00ba giugno 1793 con un colpo alla gamba.\nNel settembre del 1793 si distinse per il suo talento e mostr\u00f2 grande coraggio durante l'attacco a Fort Malbosquet. Fu poi nominato provvisoriamente generale di brigata a Tolone il 20 dicembre 1793. Fu ferito per la seconda volta, alla coscia e braccio destro, durante l'assedio della citt\u00e0. Combatt\u00e9 anche sotto il comando del generale Andrea Massena nella battaglia di Loano.\nJean-Baptiste incominci\u00f2 la sua carriera di generale napoleonico durante la prima campagna d'Italia. Il generale austriaco Beaulieu incominci\u00f2 il 10 aprile 1796, le ostilit\u00e0 contro l'esercito francese attaccando le posizioni di Voltri. Cervoni si difese con grande coraggio con soli 3.000 uomini, ma dovette ritirarsi per far subentrare le forze del generale Laharpe per ordine di Napoleone. Nella battaglia del ponte di Lodi, il 10 maggio 1796, quando i granatieri francesi, travolti dal nemico, indietreggiavano, Cervoni fu uno dei generali che si precipitarono alla testa della colonna d'attacco: grazie all'esempio di Cervoni, le truppe si affrettarono a seguirli. Fu promosso generale di divisione il 15 febbraio 1798, sotto il comando generale Berthier, e con tale grado concluse la campagna romana nello stesso anno. Fu lui che s'impegn\u00f2 a comunicare al Santo Padre, su ordine dello stesso Berthier, che il popolo era venuto ad abolire il governo pontificio e a sostituirlo con un governo repubblicano.\nNel 1809, lasciato il comando della divisione in Belgio, and\u00f2 in Germania con la Grande Armata, come capo di stato maggiore del corpo comandato dal maresciallo Lannes. Partecip\u00f2 alla battaglia di Eckm\u00fchl, nel corso della quale venne ucciso da una palla di cannone che gli stacco la testa,il 23 aprile 1809, alle nove del mattino."}
{"id": "3785789", "revid": "767487", "url": "https://it.wikipedia.org/wiki?curid=3785789", "title": "Stojna Vangelovska", "text": "Carriera.\nCon la ha disputato due edizioni dei Giochi olimpici (Los Angeles 1984, Seul 1988), i Campionati mondiali del 1983 e quattro edizioni dei Campionati europei (1983, 1985, 1987, 1989)."}
{"id": "3785790", "revid": "677225", "url": "https://it.wikipedia.org/wiki?curid=3785790", "title": "Interazione cromatica", "text": ""}
{"id": "3785791", "revid": "767487", "url": "https://it.wikipedia.org/wiki?curid=3785791", "title": "Herbert Albert", "text": "Biografia.\nAllievo del conservatorio di Lipsia, \u00e8 stato direttore dell'orchestra del Gewandhaus di Lipsia e di teatri e istituzioni musicali a Stoccarda, Breslavia e Mannheim."}
{"id": "3785792", "revid": "339392", "url": "https://it.wikipedia.org/wiki?curid=3785792", "title": "Forza cromatica", "text": ""}
{"id": "3785793", "revid": "300067", "url": "https://it.wikipedia.org/wiki?curid=3785793", "title": "Slavica Pe\u010dikoza", "text": "Carriera.\nCon la ha disputato i Giochi olimpici di Los Angeles 1984."}
{"id": "3785794", "revid": "287204", "url": "https://it.wikipedia.org/wiki?curid=3785794", "title": "Slavica Pecikoza", "text": ""}
{"id": "3785799", "revid": "729019", "url": "https://it.wikipedia.org/wiki?curid=3785799", "title": "Crociata dei Venedi", "text": "La crociata dei Venedi (in tedesco: \"Wendenkreuzzug\") fu una campagna militare condotta nel 1147 dai principi sassoni, danesi e polacchi contro i Venedi (o Vendi), popolazioni slave stanziate fra i fiumi Elba, Trave e Oder, prevalentemente nel territorio dell'attuale Meclemburgo-Pomerania Anteriore ed in quelli circostanti. Si tratt\u00f2 di un'impresa che fu un'appendice alla seconda crociata ed i cui motivi erano di varia natura. Accanto a motivi ideali e religiosi, vi erano soprattutto motivi materiali da parte dei principi, quali l'aspirazione alla supremazia nella regione di confine, lo sforzo colonizzatore verso la cosiddetta \"Germania Slavica\" e una dimostrazione di potenza di decisiva importanza all'interno del Sacro Romano Impero Germanico.\nLe fonti indicano in tre mesi la durata della crociata. Le indicazioni circa la consistenza delle truppe sono meno credibili. Cos\u00ec dovrebbero essere entrati nella terra dei Venedi circa 100.000 crociati sassoni, altrettanti danesi e 20.000 polacchi. Sulle loro vesti portavano una croce su un cerchio. Tra i crociati tedeschi si trovavano: Enrico il Leone, Alberto I di Brandeburgo con i suoi figli, il duca Corrado I di Z\u00e4hringen, i conti palatini Ermanno di Stahleck e Federico VI di Goseck, i margravi Corrado di Mei\u00dfen e Arduico di Stade, i conti Ottone di Ammensleben e Adolfo II di Schaumburg. In un secondo momento parteciparono anche i principi moravi Otto Svatopluk e Vratislav. Da parte ecclesiastica parteciparono gli arcivescovi Adalberto II di Brema e Federico I di Magdeburgo, i vescovi Wigger di Brandeburgo, Rodolfo di Halberstadt, Anselmo di Havelberg, Reinhard di Merseburgo, Werner von Steu\u00dflingen di M\u00fcnster, Dietmar II di Verden e Heinrich Zdik di Olomouc e l'abate Wibaldo di Corvey.\nPremesse.\nLa zona di confine fra i territori cristiani e quelli pagani era contrassegnata dell'espansione della potenza dal lato tedesco in contrasto con il decadimento da quello slavo. Per i principi tedeschi era soprattutto importante la stabilit\u00e0 dei confini. Perci\u00f2 essi sostennero la formazione di ampie signorie nella zona slava, quali ad esempio quella dei Naconidi sotto Enrico dell'Antica Lubecca. Un'attivit\u00e0 missionaria nel territorio non era a quel punto in primo piano.\nI rapporti fra Vendi e tedeschi.\nVerso il 1127 la signoria del naconide Enrico dell'Antica Lubecca cadde. Ci\u00f2 condusse ad un'instabilit\u00e0 e ad una minaccia dei confini e successivamente anche ad un mutamento radicale della politica slava delle signorie vicine. Il mutamento finale nella politica dei principi tedeschi avvenne nel 1137 con la caduta degli Obodriti nella zona di Segeberg. Cionondimeno vi furono ancora legami fra i vicini diretti pi\u00f9 importanti: il principe obodrita Niklot e il conte di Holstein Adolfo II di Schaumburg, cos\u00ec come tra il principe degli Evelli Pribislavo di Brandeburgo ed Alberto l'Orso.\nIl mutamento radicale nei rapporti fra Venedi e Tedeschi venne accelerato da vari fattori. Da una parte il successo della prima crociata condusse un rafforzamento della propaganda ed a una consapevolezza della propria superiorit\u00e0 da parte della Chiesa e della comunit\u00e0 cristiana nei confronti delle comunit\u00e0 pagane. Questa superiorit\u00e0 spirituale era in contrasto con il comportamento incerto nelle zone di confine. Dall'altra parte la zona di confine poteva riprendersi con un periodo di pace, cosicch\u00e9 si ebbe un incremento della popolazione, come si poteva osservare nello spazio occidentale e centrale dell'Europa nell'XI secolo. Si avvert\u00ec una maggiore necessit\u00e0 di nuovi insediamenti e domini. In parte vennero anche convinti contadini provenienti da alte regioni, come ad esempio dai Paesi Bassi, ad insediarsi come coloni, al fine di sviluppare economicamente la zona. Da parte slava si rafforz\u00f2 l'identificazione del cristianesimo con la schiavit\u00f9 ed il dominio straniero. Questo port\u00f2 a grosse difficolt\u00e0 nell'attivit\u00e0 missionaria di conversione.\nPrima idea di una crociata (1107/08).\nGi\u00e0 negli anni 1107/08 nacque un'idea di crociata contro i Venedi, associata alla prima crociata ma indipendente da Roma. Questa idea per\u00f2 non port\u00f2 a conseguenze pratiche. In questo appello venne citata per la prima volta l'idea di crociata associata alla conquista di terre in riferimento a quelle degli slavi dell'Elba. Punto centrale dell'appello del 1107/08 fu la descrizione dell'emergenza della popolazione cristiana e della Chiesa, causata dai pagani e dai loro attacchi. Non si richiedeva la conversione dei pagani, ma la loro sottomissione per la liberazione dei cristiani e della Chiesa. L'interesse iniziale non era la conquista della popolazione slava, ma la liberazione di quella cristiana. La guerra venne presentata come azione bellica di difesa delle terre cristiane:\nParte dell'appello era anche la doppia promessa di ricompensa: promessa di guadagli spirituali e materiali. L'elemento materiale dei vantaggi emerse chiaramente:\nLa prima idea di una crociata contro i Venedi venne concepita da Adalgod von Osterburg ed \u00e8 nota con il titolo \"Epistola pro auxilio adversus paganos (slavos)\" cio\u00e8 \u00abAppello per l'aiuto conto gli slavi pagani\u00bb, nota anche come \"Appello del 1108 per la crociata contro i Venedi\". L'unica copia nota di questa fonte sta sotto la collocazione Hs.794 nella Biblioteca universitaria e statale di Darmstadt. Essa era originariamente conservata nell'abbazia di Grafschaft a Schmallenberg.\nL'appello del 1108.\n\u00c8 accettata la tesi che la \"chiamata\" fu redatta da un ecclesiastico fiammingo verso il 1108, che era al servizio del vescovo di Magdeburgo. Ci\u00f2 emerge dalla speciale preminenza data nel testo della fonte ai fiamminghi.\nIl conte Roberto di Fiandra \u00e8 l'unico ad essere dichiarato \"venerabile\", mentre agli altri citati non viene dato alcun attributo equivalente. Un'ulteriore indicazione \u00e8 data dalla citazione di tre ecclesiastici fiamminghi, Bertolfo, Lamberto e Tancredi, personaggi non abbastanza noti da venire citati da un redattore non fiammingo.\nNell'appello si proclamava come scopo la cristianizzazione degli slavi pagani e la riconquista delle zone occupate dai medesimi ad est dell'Elba. Soprattutto si parlava della cattiveria degli slavi, causata dalla loro religione pagana: punto centrale della descrizione erano i riti sanguinari del dio Pripegal.\nDietro questo appello stavano ecclesiastici e principi sassoni, che si rivolgevano ai principi delle Fiandre, della Lorena e della valle del Reno.\nDatazione.\nPer la datazione al 1108 gli storici si basano sulle assunzioni di carica e sulle date dei decessi. Confrontando questi due tipi di date nelle fonti si riesce a stabilire che:\nDa tutto questo consegue che la fonte dev'essere stata redatta nel periodo fra il 1107 ed il 1109.\nNella fonte viene citata un'assemblea tenutasi il 16 maggio a Merseburgo e secondo la fonte vi avrebbe partecipato anche il re. \u00c8 accertata la presenza di Enrico V a Merseburgo il 30 maggio 1108, per cui il periodo della stesura deve essere stato l'anno 1108.\nControversie nelle ricerche.\nLa fonte \"Epistola pro auxilio adversus paganos\" ha sollevato una disputa fra gli storici. Venne dibattuto in proposito, se si sia trattato di una vera chiamata alla crociata, un semplice esercizio di stile da parte di un monaco o addirittura di un falso. A favore di una vera e propria chiamata alla crociata vi sono sia la concordanza sulla presenza a Merseburgo delle persone del redattore e del destinatario, sia di quella di Enrico V il 30 maggio, vicina a quella del 16 maggio citata. A favore dell'esercizio stilistico di un monaco sta l'insolita serie di destinatari fra i quali vi \u00e8 al quinto posto l'arcivescovo di Colonia, mentre solitamente, in quanto Principe elettore, viene citato per primo. Un ulteriore punto \u00e8 che all'appello non fece seguito nel 1108 alcuna crociata contro i Venedi, o almeno non vi sono fonti che la citino. Riguardo al falso, era la tesi accettata nel XVIII secolo a causa del gi\u00e0 citato insolito numero di destinatari e del fatto che vi si parla dello sconosciuto dio dei Venedi/Slavi, Pripegal. Il numero dei destinatari venne successivamente spiegato dalla linea geografica ideale che partiva dalla Sassonia, luogo originario delle fonti, fino alle Fiandre. Per quanto riguarda il dio Pripegal, \u00e8 vero che non se ne sa nulla, ma \u00e8 anche vero che sulla religione degli slavi le fonti si esprimono piuttosto malamente. Priepegal potrebbe essere stato solo il nome di un dio locale o un nome locale che indicava una divinit\u00e0 importante.\nLa strada verso la crociata.\nLa Dieta di Francoforte.\nIl periodo in cui emerse l'idea della crociata fu quello fra la Dieta imperiale di Spira di dicembre 1146 e quella di Francoforte di met\u00e0 marzo del 1147. Alla Dieta di Spira l'imperatore Corrado III rese nota la sua partecipazione alla seconda crociata. La Dieta di Francoforte tratt\u00f2 principalmente la gestione dell'impero in vista della seconda crociata. In essa tuttavia venne anche trattato l'argomento relativo ad una crociata contro i Venedi. I principi sassoni si rifiutarono di partecipare ad una crociata in Palestina con la minaccia degli slavi pagani ai loro confini. Da chi sia venuta la proposta di partecipare invece ad una crociata contro i Venedi, le fonti non dicono e la questione \u00e8 controversa. La proposta venne approvata sia dai partecipanti ecclesiastici che da quelli laici, in particolare da Bernardo di Chiaravalle. Parimenti i principi sassoni, che non avevano alcun legame con quelli slavi, devono aver aderito a questa impresa. Essi vennero visti come i promotori dell'iniziativa. Avrebbero potuto infatti in tal modo adempiere a un tempo ai loro doveri di cristiani ed all'altro fondare nuove signorie all'est, senza dover affrontare le fatiche di una campagna in Oriente. La crociata contro i Venedi divenne cos\u00ec un interesse della politica di potenza dei principi sassoni, in particolare di Alberto I di Brandeburgo e di Enrico il Leone.\nL'appello per la crociata.\nL'idea della crociata venne resa nota nell'Impero attraverso l'appello di Bernardo di Chiaravalle. Questi svolse un ruolo centrale negli antefatti alla crociata. La medesima idea ebbe origine dai principi laici nella Dieta, ma la concezione e la base religiosa della medesima vennero formulate da Bernardo. Cos\u00ec egli, nel marzo del 1147 fece il suo appello. Il 13 aprile di quell'anno segu\u00ec la bolla pontificia \"Divini Dispensatione\", nella quale papa Eugenio III quasi paragonava la crociata contro i Venedi a quella in Palestina ed alla Riconquista spagnola. Il papa garantiva ai partecipanti a questa crociata l'indulgenza plenaria e minacciava di scomunica coloro che, per vantaggi materiali, fossero venuti meno i voti di partecipazione alla crociata pronunciati. I due appelli alla crociata contro i Venedi, uno da parte di papa Eugenio III e l'altro da parte di Bernardo di Chiaravalle, si distinguevano per gli scopi, auspicando il primo solo la conversione dei pagani, mentre il secondo mirava alla \"natio deleatur\", cio\u00e8 alla dissoluzione della nazione dei Venedi. Ci\u00f2 veniva sinteticamente e duramente dichiarato con l'espressione: \u00abbattesimo o morte\u00bb. Che tuttavia questo fosse l'intendimento effettivo di Bernardo, \u00e8 cosa assai dubbia. Da una parte l'espressione latina \"natio deleatur\" non deve intendersi come soppressione degl'individui, ma pu\u00f2 significare la distruzione delle strutture del potere; d'altra parte Bernardo era uno dei pensatori-guida della Chiesa cattolica di quei tempi e l'imposizione del battesimo con la violenza era in contrasto con l'insegnamento ufficiale della Chiesa. Il diritto canonico, che a quei tempi si era notevolmente rafforzato, sostiene che la conversione dev'essere una decisione volontaria e libera. L'espressione \u00abbattesimo o morte\u00bb difficilmente concorda con le concezioni di Bernardo, che egli espresse successivamente in altri scritti a proposito del comportamento da tenersi con ebrei, eretici e pagani.\nLa preparazione della crociata.\nBernardo di Chiaravalle chiam\u00f2 i crociati a raccolta presso Magdeburgo, ponendo come data ultima il 29 giugno 1147. Papa Eugenio III, nella sua lettera dell'11 aprile 1147, nomin\u00f2 un solo legato per la crociata, il vescovo Anselmo da Havelberg. In effetti vi erano almeno due gruppi militari, uno al comando di Enrico il leone e l'altro agli ordini di Alberto I di Brandeburgo, che da diversi punti avanzarono in territorio slavo. Per la preparazione della crociata comunque venne tenuta una Dieta a Norimberga il 23 aprile, ove probabilmente Enrico il Leone rese noto di aver deciso di condurre un esercito crociato nel territorio degli Obodriti. Per gli ulteriori preparativi venne indetta un'assemblea dei nobili sassoni all'inizio di giugno a Gro\u00df Germersleben (oggi frazione della citt\u00e0 di Oschersleben nella Sassonia-Anhalt), ad ovest di Magdeburgo. Solo una parte dei crociati si riun\u00ec alla fine di giugno nel luogo indicato da Bernardo di Chiaravalle e di l\u00ec part\u00ec. Questa formazione crociata, alla quale apparteneva anche Alberto di Brandeburgo, si mise in marcia nella seconda met\u00e0 di luglio ed entr\u00f2 nei territori degli Evelli e dei Liutici. Nello stesso tempo si mise in marcia il secondo esercito, quello di Enrico il Leone, che entr\u00f2 nel territorio obodrita. Il punto di raccolta di questa seconda armata non \u00e8 noto, ma \u00e8 improbabile che esso fosse nella zona di Magdeburgo.\nEvidentemente vi fu una deroga al piano originario, che molto probabilmente prevedeva solo un'avanzata nel territorio dei Liutici e dei Pomerani. A questo proposito non conta solo il punto di partenza di Magdeburgo, ma anche la differenza fra le due formazioni. L'esercito crociato di Alberto l'Orso era di gran lunga pi\u00f9 consistente dell'armata di Enrico il Leone. Anche le misure di difesa adottate dagli slavi nella zona di operazioni della campagna del nord suggeriscono la formulazione di un piano pi\u00f9 tardivo. Niklot, uno dei capi obodriti, inizi\u00f2 le sue operazioni difensive solo dopo la Dieta di Norimberga, o addirittura pi\u00f9 tardi, accelerandole in gran fretta. Ci\u00f2 avvalora la tesi che una crociata contro il suo territorio non fosse inizialmente prevista: l'appello alla crociata ed i preparativi dei partecipanti non potevano di certo essergli sfuggiti. Helmold di Bosau dice che la divisione dell'esercito crociato ebbe luogo solo dopo l'attacco delle truppe di Niklot alle postazioni dell'esercito sassone. La divisione dell'esercito crociato, come reazione a quest'attacco, \u00e8 per\u00f2 in contrasto con quanto lo stesso Helmod scrive a proposito dei preparativi per la difesa intrapresi da Niklot. \u00c8 evidente che questa divisione dell'armata crociata sia stata decisa prima: \u00abLa terza armata dell'esercito crociato si rivolse contro i nostri vicini confinanti, gli Obodriti ed i Lutzi, per vendicare le uccisioni e le devastazioni che questi avevano portato ai cristiani, in particolare ai Danesi\u00bb (Helmold von Bosau I,62).\nI ruoli di Enrico il Leone e di Alberto l'Orso.\nL'iniziativa per la crociata contro i Venedi era probabilmente partita dai principi laici. I principi sassoni presenti alla Dieta di Norimberga rivendicarono tutti i territori slavi. \u00c8 quindi evidente che l'iniziativa part\u00ec da questo gruppo di persone. Che un interesse nella cerchia dei laici ed ecclesiastici sassoni portasse a tale impresa, lo mostrava gi\u00e0 il primo appello alla crociata del 1107/08. Un ruolo preminente lo assunsero i due potenti principi sassoni, Enrico il Leone ed Alberto I di Brandeburgo. Per entrambi i principi una politica attiva nelle terre dei Venedi era di alto interesse.\nEnrico ed Alberto manifestarono pretese di dominio sui territori slavi: Enrico sulla parte a nord dell'Elba e della Elde ed Alberto su quella a sud. Durante la crociata i due signori condussero i loro eserciti ad operare nelle rispettive zone al cui controllo aspiravano. Poich\u00e9 la crociata coincideva con gl'interessi diretti di conquista dei due principi, essi presero in considerazione l'opportunit\u00e0 di divenire gl'iniziatori dell'impresa. Entrambi avevano un interesse preminente alla partecipazione a questa crociata rispetto a quello della crociata in Oriente. Soprattutto per Enrico il Leone la crociata dei Vendi poteva venirgli incontro, in vista dei rapporti della sua famiglia dei Welfen e il casato degli Hohenstaufen, senza dover recarsi in Oriente insieme all'imperatore Corrado III. Ma il progetto originale della crociata, nella concezione degli attuatori, parlava molto pi\u00f9 in favore dell'influenza di Alberto l'Orso. Era previsto infatti solo un accordo fra i due eserciti, che doveva nei fatti portar pi\u00f9 vantaggi ad Alberto che ad Enrico. Solo pi\u00f9 tardi venne pianificato un secondo accordo, pi\u00f9 vicino alla sfera d'interesse di quest'ultimo. Alberto ed Enrico furono in realt\u00e0 i due grandi vincitori della crociata contro i Venedi.\nLe reazioni degli slavi.\nGli slavi non poterono rimanere inerti dinnanzi ad una raccolta in armi cos\u00ec grande come quella di una crociata e agli appelli per la partecipazione alla medesima. La loro reazione \u00e8 conosciuta soprattutto per quanto riguarda gli Obodriti guidati da Niklot. Questi, il cui territorio si trovava nell'area in cui pi\u00f9 tardi operer\u00e0 l'esercito di Enrico il Leone, prese numerose misure difensive quali le fortificazioni (fra tutte egli fece costruire la fortezza-rifugio della rocca di Dobin, vicino all'attuale Dobin am See, sul lago di Schwerin). Fra lui ed il conte sassone Adolfo II di Schaumburg era in vigore un trattato di amicizia, alla base del quale vi erano gl'insediamenti del conte Adolfo nel territorio dei Venedi, che dipendevano dalla tolleranza di Niklot. Cos\u00ec quest'ultimo chiese un abboccamento al conte sassone, con lo scopo, probabilmente, di ottenere da lui un intervento presso Enrico il Leone, ma Adolfo rifiut\u00f2 per lealt\u00e0 verso i principi tedeschi. Niklot lo tacci\u00f2 quindi d'infedelt\u00e0 e disdisse il trattato. Per\u00f2 promise all'ex alleato che in caso di attacco ai suoi insediamenti lo avrebbe preavvertito. In fretta e furia egli diede corso ai lavori di difesa del suo territorio, ma solo dopo la riunione dei principi tedeschi a Norimberga.\nAlla fine di giugno 1147 Niklot condusse un attacco di sorpresa contro i coloni insediati a sud dell'Elba, che gli fruttarono bottino e prigionieri. L'attacco della flotta obodrita alla citt\u00e0 commerciale di Lubecca diede l'avvio alle ostilit\u00e0 la mattina del 26 giugno 1147. Per adempiere alla promessa fatta al conte Adolfo, Niklot lo inform\u00f2 dell'attacco il giorno prima. Secondo Helmold di Bosau sarebbero morti nel combattimento circa 300\u00a0 uomini. La rocca tuttavia pot\u00e9 resistere all'assedio, mentre i cavalieri nemici devastavano l'insediamento. Come gi\u00e0 era successo a Lubecca, anche l'assalto slavo alla fortezza di S\u00fcsel fall\u00ec. I cavalieri obodriti si ritirarono solo dopo alcuni giorni, quando appresero che intervenivano le truppe del conte Adolfo.\nQuesti necessit\u00f2 di alcuni giorni per mettere insieme la sua forza di combattimento, quindi in quel periodo non vi era traccia di truppe crociate nella zona. Questo suggerirebbe, che il raggruppamento con le truppe di Enrico il Leone fosse avvenuto pi\u00f9 a sud. L'incursione di Niklot forn\u00ec la giustificazione della crociata, anche come protezione delle terre cristiane. Cos\u00ec secondo Helmold di Bosau si diffuse tosto la notizia che gli slavi avevano iniziato la guerra per primi.\nLo svolgimento della crociata.\nLa cavalleria crociata di Alberto l'Orso.\nI cavalieri crociati, che operavano nel territorio settentrionale dei Lutzi e dei Pomerani, si trovarono come alti dignitari, accanto ad Alberto I di Brandeburgo, il margravio di Mei\u00dfen Corrado, l'arcivescovo di Magdeburgo Anselmo da Havelberg e l'abate di Stavelot Wibaldo.\nLe truppe dell'alleanza passarono Havelberg e Malchow, ove giunsero per distruggere un santuario pagano, e giunsero alla citt\u00e0 di Demmin, che fu posta sotto assedio. Di l\u00e0 l'esercito crociato (probabilmente si trattava solo di una parte del medesimo) si spost\u00f2 a Stettino, cui pose l'assedio. La battaglia, secondo lo storico Vincenzo di Praga, port\u00f2 a gravi perdite. Gli assediati, che gi\u00e0 una volta alcune generazioni prima, erano stati oggetto di una missione di conversione, si rifecero al cristianesimo, appellandosi ai vescovi imperiali al seguito della crociata.\nCon successive trattative essi poterono accordarsi per una pace, sui cui termini non si sa nulla. Con un incontro fra il principe pomerano Ratibor I ed i principi sassoni nell'estate 1148 si giunse ad una professione di fede ed a una promessa per l'introduzione della fede cristiana. Bisogna per\u00f2 partire dal presupposto che Ratibor ripet\u00e9 solamente questa professione, che gi\u00e0 nell'autunno del 1147 era stata fatta, ma non era stato pi\u00f9 possibile fermare la crociata.\nLa cavalleria crociata di Enrico il Leone.\nDella parte settentrionale dell'azione dell'esercito crociato sono note le vicende della rocca di Dobin. Enrico il Leone si diresse con il suo esercito, al seguito del quale vi era anche l'arcivescovo di Brema Adalbero, verso Dobin e ne assedi\u00f2 la rocca. Evidentemente Enrico il Leone, nonostante la sua giovane et\u00e0 (aveva allora circa 18 anni), ebbe un ruolo determinante in questa alleanza militare, poich\u00e9 da un lato il territorio delle operazioni rientrava nella sua sfera d'influenza e dall'altro gli altri principi nutrivano scarso interesse per il medesimo.\nAll'assedio di Dubin presero parte anche da truppe danesi. Secondo Helmold di Bosau queste nel corso della crociata dovevano essere in quantit\u00e0 talmente esigua, che gli assediati tentarono una sortita cui fece seguito la sconfitta dell'esercito invasore. Poich\u00e9 lo scopo della crociata doveva essere raggiunto per adempiete ad un voto, si pu\u00f2 presumere, che si fosse giunti ad una trattativa per un accordi simile a quello che ebbe luogo a Demmin, cio\u00e8 un battesimo o quanto meno un battesimo simbolico degli assediati e la promessa del rilascio dei prigionieri.\nLa parte slava.\nL'esercito slavo era numericamente inferiore ai due eserciti crociati, cos\u00ec gli slavi evitarono le battaglie in campo aperto e si ritirarono nelle loro rocche fortificate, nelle foreste e nelle paludi. Nella \"Storia della citt\u00e0 di Stettino\" si dice, che gli assediati cercarono una soluzione diplomatica al conflitto. Cos\u00ec vennero innalzate croci sulle fortezze ed inviate ambasciate, comprendenti anche vescovi, agli eserciti crociati. Esse, di fronte ai vescovi che accompagnavano l'esercito crociato, si appellarono all'attivit\u00e0 missionaria di sant'Ottone di Bamberga. Gli inviati slavi sostennero di essere gi\u00e0 cristiani e che per rafforzare la fede una missione sarebbe stata pi\u00f9 adatta di una crociata. Si giunse cos\u00ec ad un trattato di pace.\nDella parte settentrionale della crociata \u00e8 noto che i Rani cercarono di ottenere aiuto dai vicini Obodriti, mentre essi sopraffacevano e cacciavano la flotta danese, che allora si era ancorata davanti a R\u00fcgen e che era non sufficientemente sorvegliata. Perci\u00f2 i danesi dovettero ritirarsi nelle loro terre.\nConflitti all'interno delle forze crociate.\nNegli scritti contemporanei si parla di conflitti e di gravi disaccordi all'interno di entrambi gli eserciti crociati. Principi e cavalieri si trovavano contro la maggioranza dei semplici crociati, ma anche all'interno dei gruppi di cavalieri e principi regnava la discordia. La questione principale era il comportamento da tenere con gli slavi. Ai seguaci dei duchi sassoni Enrico il Leone ed Alberto I di Brandeburgo veniva mosso il rimprovero, non solo di non dedicarsi asufficientemente alla crociata e oltre a ci\u00f2 d'indebolire consapevolmente i partecipanti, mentre essi avrebbero allentato la morsa degli assedi e impedito agli eserciti di saccheggiare le citt\u00e0 nemiche. Un altro rimprovero era quello che i cavalieri avevano pi\u00f9 volte avvisato gli slavi che sarebbero stati assediati e di averli lasciati fuggire.\nUn'indicazione sui motivi che avevano spinto cavalieri e principi a tale comportamento viene da Helmold di Bosau. Nella sua \"Chronica Slavorum\" racconta, che i seguaci si erano convinti, che ogni fortezza assediata non doveva essere conquistata. Nella sua cronaca egli si chiede:\nChe i seguaci di Enrico ed Alberto tentassero di evitare di propria iniziativa il successo o persino di agire contro gli ordini dei loro principi, non \u00e8 da prendere in considerazione. \u00c8 molto probabile, che essi cercassero di ribaltare gl'interessi dei loro capi. Dalle affermazioni dei discorsi dei signori emerge chiaramente l'aspirazione di entrambi i principi sassoni alla signoria sui rispettivi territori. Ne consegue che la devastazione non era certo di loro interesse. La massa dei crociati invece in caso di vittoria non poteva contare invece su vantaggi personali o su guadagno patrimoniali. Quindi le loro motivazioni per la partecipazione potevano riguardare solo la remissione di peccati e la conversione dei pagani.\nIl motto \"Taufe oder Tod\" (Battesimo o morte) si trova tra le loro espressioni.\nUna sconfitta finale, come si pu\u00f2 vedere dai rapporti dell'epoca, non era prevista, nonostante le possibilit\u00e0 che si offrivano in tal senso. Dopo una totale sottomissione degli slavi, una questione sulla spartizione del territorio era inevitabile. La centralit\u00e0 di questa questione \u00e8 mostrata anche nei rapporti di Helmold di Bosau. Egli critica il fatto, che i crociati discutessero gi\u00e0 sulle future spartizioni dei territori prima ancora di averli conquistati. Molti partecipanti avrebbero posto, come ricompensa della loro opera e come parte della promessa di una doppia ricompensa, pretese sui territori. Di conseguenza non poteva esservi stata una completa sottomissione nei confronti di Alberto ed Enrico.\nRisultati.\nNelle fonti si parla sempre di successo della Crociata contro i Venedi. Questa valutazione deve per\u00f2 essere esaminata con cautela. Le fonti furono redatte da autori ecclesiastici e rispecchiano pi\u00f9 il loro entusiasmo per l'esito dell'impresa. Cos\u00ec Helmold di Bosau narra che i Venedi furono battezzati, ma non l'avrebbero presa sul serio. Pi\u00f9 avanti egli critica pure, il fatto che i principi sassoni, a causa del loro interesse di dominio, non avrebbero condotto la campagna abbastanza seriamente.\nPer un giudizio sul successo di coloro che condussero l'impresa \u00e8 tuttavia decisivo valutare con quali criteri essa \u00e8 stata condotta. Cos\u00ec \u00e8 importante capire, come base per fare una valutazione, quale appello - quello di Bernardo di Chiaravalle o quello di papa Eugenio III - sia stato seguito.\nAi fini dei risultati politici pu\u00f2 certamente contare il fatto che la crociata fu una massiccia dimostrazione di forza dei principi sassoni, fra tutti in particolare, Enrico il Leone e Alberto I di Brandeburgo. Questo \u00e8 dimostrato anche dalla successiva imposizione di tributi stabilita da Enrico a partire dal 1151, conseguenza dei risultati bellici del 1147.\nNon vi \u00e8 invece notizia di tributi imposti da parte di Alberto. Per\u00f2 si deve presumere, che con il soggiorno del principe pomerano Ratibor I in Havelberg, avvenuto nel 1148, si sia verificato qualcosa di analogo.\nEntrambi i principi sassoni potevano sostenere le loro pretese di potenza nei corrispondenti territori ed imporle nel corso dei tempi: prima pietra di questo sviluppo fu la crociata dei Venedi. Si osserva una base diretta del dominio tedesco nella precedente invasione del territorio dei Liutzi, nel quale le strutture del potere slavo erano state dissolte.\nCollegati a questo furono gl'insediamenti degli agricoltori. La esortazione di Bernardo \"natio deleatur\" venne realizzata anche in questo campo. La crociata dei Venedi del 1147 rappresent\u00f2 l'inizio dell'offensiva politica dei principi sassoni, avanti a tutti Enrico il Leone, nel territorio slavo.\nSui risultati della politica religiosa si annoveravano le ricostituzioni di alcune diocesi, quali ad esempio quelle di Havelberg, di Brandeburgo, Oldenburg e Meclemburgo, cos\u00ec come la creazione di nuove diocesi. A questo deve aggiungersi la fondazione di chiese e conventi quali punti di appoggio per l'attivit\u00e0 missionaria. Il battesimo degli slavi, anche quando si trattava solo di apparenza, gener\u00f2 i presupposti ecclesiali per un'idonea imposizione dell'attivit\u00e0 missionaria e di conseguenza del cristianesimo.\nIl successo delle missioni e conversioni ottenuto in parte gi\u00e0 da qualche generazione pot\u00e9 solo favorire questa situazione.\nDai battesimi pot\u00e9 in tal modo essere derivata la base giuridica per una conversione forzata degli slavi. Nel corso di questa evoluzione i santuari pagani vennero distrutti. Agli slavi venne imposto l'obbligo di seppellire i loro morti in cimiteri ed a frequentare le Messe nei giorni festivi.\nBibliografia.\nin lingua tedesca salvo diverso avviso:\nFonti.\nLe fonti sulla Crociata dei Venedi non sono buone e non forniscono, in alcuni punti, informazioni precise. La fonte principale, il primo libro della \"Chronica Slavorum\" di Helmold di Bosau, \u00e8 stata scritta solo da quindici a vent'anni dopo gli avvenimenti narrati. Le prime annotazioni, due anni dopo la crociata, risalgono all'abate Wibaldo di Stavelot e Corvey"}
{"id": "3785800", "revid": "767487", "url": "https://it.wikipedia.org/wiki?curid=3785800", "title": "Sla\u0111ana Goli\u0107", "text": "Carriera.\nCon la ha disputato due edizioni dei Giochi olimpici (Los Angeles 1984, Seul 1988), due dei Campionati mondiali (1983, 1990) e sei dei Campionati europei (1981, 1983, 1985, 1987, 1989, 1991)."}
{"id": "3785801", "revid": "300067", "url": "https://it.wikipedia.org/wiki?curid=3785801", "title": "Sladjana Goli\u0107", "text": ""}
{"id": "3785802", "revid": "300067", "url": "https://it.wikipedia.org/wiki?curid=3785802", "title": "Sladjana Golic", "text": ""}
{"id": "3785803", "revid": "287204", "url": "https://it.wikipedia.org/wiki?curid=3785803", "title": "Sladana Golic", "text": ""}
{"id": "3785805", "revid": "599013", "url": "https://it.wikipedia.org/wiki?curid=3785805", "title": "Jos\u00e9 Valle Mas", "text": ""}
{"id": "3785806", "revid": "121315447", "url": "https://it.wikipedia.org/wiki?curid=3785806", "title": "NetherRealm Studios", "text": "NetherRealm Studios \u00e8 un'azienda statunitense sviluppatrice di videogiochi che ha sede a Chicago, Illinois. \u00c8 di propriet\u00e0 di Warner Bros., sussidiaria di WarnerMedia.\nLa compagnia \u00e8 stata fondata nel 2010 per rimpiazzare WB Games Chicago, che aveva a sua volta sostituito Midway, dopo il fallimento per bancarotta di quest'ultima. La sostituzione includeva anche il possesso dello studio di Midway a Chicago e di Surreal Software, il che concesse la titolarit\u00e0 dei diritti delle serie \"Joust\", \"Mortal Kombat\", \"The Suffering\", \"Spy Hunter\" e \"Wheelman\". Nel 2009, WB Games svilupp\u00f2 la serie di Mortal Kombat con il nome di WB Games Chicago e, nel 2010, lo studio WB Games di Chicago fu rinominato \"NetherRealm Studios\".\nIl primo videogioco dei NetherRealm Studios, nono titolo della serie e reboot di Mortal Kombat, \u00e8 stato pubblicato in America del Nord il 19 aprile 2011 per PlayStation 3 e Xbox 360. L'azienda \u00e8 guidata dal veterano del settore e co-creatore della serie, Ed Boon."}
{"id": "3785808", "revid": "300067", "url": "https://it.wikipedia.org/wiki?curid=3785808", "title": "Marija Uzelac", "text": "Carriera.\nCon la ha disputato i Giochi olimpici di Los Angeles 1984 e i Campionati mondiali del 1983."}
{"id": "3785812", "revid": "767487", "url": "https://it.wikipedia.org/wiki?curid=3785812", "title": "La matadora", "text": "La matadora (\"Fiesta\") \u00e8 un film del 1947 diretto da Richard Thorpe. Girato in Messico, racconta la storia di due gemelli, maschio e femmina, figli di un grande torero, ormai in pensione, che vive con il sogno di poter vedere il figlio maschio scendere anche lui nell'arena per continuare la tradizione di famiglia.\nLe coreografie del film sono firmate da Eugene Loring; Leslie H. Martinson non viene accreditato, ma risulta avervi lavorato come segretario di edizione.\nPer il brano della sinfonia messicana composta da Mario Morales nel film, viene usata la musica di Aaron Copland, \"El Salon Mexico\".\nTrama.\nMaria e Mario sono due gemelli che crescono con larghezza di mezzi nella tenuta del padre, Antonio Morales, il pi\u00f9 grande torero messicano. Antonio si \u00e8 ormai ritirato da tempo dalle arene, ma confida che la tradizione familiare verr\u00e0 ripresa dal figlio maschio, Mario. I due ragazzi, infatti, fin da piccoli, hanno preso lezioni da Pepe, un assistente di Antonio, che \u00e8 diventato per i due un secondo padre. Maria, atletica e sportiva, \u00e8 affascinata dal mondo delle arene mentre Mario, diventato adulto, preferisce dedicarsi alla sua vera passione, la musica. Per poter comporre, lascia la casa di famiglia. Maximino Contreras, un famoso compositore, riconosce il suo talento e lo incita a proseguire su quella strada. Antonio, il vecchio torero, \u00e8 distrutto: il suo sogno svanito.\nPassa qualche tempo e, all'improvviso, cominciano ad apparire nelle pi\u00f9 piccole citt\u00e0 messicane, degli avvisi di corrida dove compare il nome di Mario Morales. Il nuovo torero via via conquista una fama sempre pi\u00f9 nazionale, finch\u00e9 non viene ingaggiato per una grande corrida nella capitale. La sorpresa sar\u00e0, per Antonio, quella di scoprire che in effetti Mario non \u00e8 altri che Maria, che ha sostituito il fratello spacciandosi per lui. Mario, nel contempo, sar\u00e0 consacrato grande compositore quando la sua musica verr\u00e0 suonata in pubblico e lo far\u00e0 diventare un'icona nazionale.\nProduzione.\nIl film fu prodotto da Jack Cummings per la MGM. Venne girato in Messico, a Puebla e a Tlaxcala.\nDistribuzione.\nDistribuito dalla Metro-Goldwyn-Mayer (MGM), il film usc\u00ec nelle sale cinematografiche USA il 12 giugno 1947.\nRiconoscimenti.\nIl musicista Johnny Green fu, nel 1948, candidato all'Oscar alla migliore colonna sonora nella sezione Film Musical."}
{"id": "3785815", "revid": "47767", "url": "https://it.wikipedia.org/wiki?curid=3785815", "title": "Rango (Bleggio Superiore)", "text": "Rango (\"Ranch\" nel dialetto trentino) \u00e8 una frazione del Comune di Bleggio Superiore, in provincia di Trento; \u00e8 rimasto uno dei borghi pi\u00f9 caratteristici del Trentino, ed \u00e8 stato inserito nel 2006 nel circuito dei borghi pi\u00f9 belli d'Italia.\nDescrizione.\nLa struttura del paese con le sue antiche case addossate le une alle altre e collegate da portici, androni e corti interne, rammenta quella dei paesi fortificati.\nDa visitare la chiesa parrocchiale del XV secolo.\nDurante il periodo natalizio nelle case e negli androni del borgo si svolge un coloratissimo Mercatino di Natale.\nUn'antica strada bianca (tuttora utilizzata quotidianamente per l'accesso rurale) che ha origine nella parte alta del paese consente di raggiungere con una passeggiata non impegnativa il Passo del Durone (1.039 m s.l.m.).\nIn epoca rinascimentale (XV -XVI secolo) era attivo un buon artigianato fittile. Veniva fabbricato vasellame ingobbiato, graffito e invetriato, nonch\u00e9 olle a pugno e mattonelle da stufa. \nStoria.\nRango era anticamente posto lungo la \u201cstrada imperiale\u201d che dal lago di Garda porta verso la Val di Sole.\nNel XIX secolo ha subito alcuni incendi distruttivi. Tra questi si ricorda quello del 17 novembre 1884.\nSempre sul finire dell'Ottocento risulta inoltre interessante una vicenda legata ad un presunto caso di spiritismo di una ragazza del paese di Rango che dest\u00f2 scandalo \"anche fuori delle Giudicarie nelle vallate circonvicine\". Da questa vicenda deriva il nome di uno dei portici di Rango all'imbocco della casa dove viveva la ragazza con la sua famiglia, chiamato \"portec del diavol\"."}
{"id": "3785818", "revid": "30445", "url": "https://it.wikipedia.org/wiki?curid=3785818", "title": "Capo San Vito", "text": "Capo San Vito \u00e8 il capo col quale si conclude il golfo di Castellammare. Si trova nel territorio del comune italiano di San Vito Lo Capo, in provincia di Trapani.\nA occidente vi \u00e8 il Golfo di Macari e a oriente la cittadina di San Vito Lo Capo, la Riserva dello Zingaro e il Golfo di Castellammare.\nSulla punta vi \u00e8 collocato un antico faro del 1859 della Marina Militare.\nVoci correlate.\nFaro di San Vito lo Capo"}
{"id": "3785819", "revid": "287204", "url": "https://it.wikipedia.org/wiki?curid=3785819", "title": "Toyo Kogyo Soccer Club 1965", "text": "Questa voce raccoglie le informazioni riguardanti il Toyo Kogyo Soccer Club nelle competizioni ufficiali della stagione 1965.\nStagione.\nIscrittosi alla neocostituita Japan Soccer League, il Toyo Kogyo (affidato alla guida tecnica di Yukio Shimomura, fautore di un modulo molto simile all'attuale 4-3-3) divenne la prima squadra a vincere la competizione dominando un torneo in cui concluse quasi a punteggio pieno (nell'arco della stagione perse solamente due punti, peraltro mediante due pareggi). Tale risultato diede inoltre alla squadra la possibilit\u00e0 di disputare la Coppa dell'Imperatore: dopo aver passato agevolmente i primi due turni, il Toyo Kogyo sconfisse in finale lo Yawata Steel.\nMaglie e sponsor.\nBench\u00e9 i colori ufficiali fossero il giallo e il blu, nella stagione 1965 la squadra utilizz\u00f2 un completo di colore bianco e blu. Nelle gare giocate in casa la squadra fu invece obbligata dal regolamento a indossare una divisa totalmente bianca."}
{"id": "3785821", "revid": "124774651", "url": "https://it.wikipedia.org/wiki?curid=3785821", "title": "Benson Henderson", "text": "Combatte nella divisione dei pesi welter per la promozione Bellator MMA. In passato ha combattuto anche in UFC nella quale \u00e8 stato campione dei pesi leggeri tra il 2012 ed il 2013 con tre difese del titolo fino alla sconfitta patita contro Anthony Pettis.\nIn precedenza \u00e8 stato anche campione dei pesi leggeri WEC nel 2010, ed anche in quel caso venne privato della cintura dall'eterno rivale Anthony Pettis.\nHenderson \u00e8 conosciuto per il suo stile aggressivo e per la sua abilit\u00e0 di uscire da impegnative sottomissioni.\nDi origini afroamericane e sudcoreane, dai primi anni 2010 ha iniziato ad allenarsi anche nella Korea Top Team di Seul assieme ad atleti del calibro di Jung Chan-Sung, Kim Dong-Hyun e Yang Dongi.\nNel submission grappling ha preso parte al prestigioso torneo ADCC Submission Wrestling World Championship nel 2013 nella categoria fino ai 77\u00a0kg, venendo eliminato nei quarti di finale da Otavio Souza.\nCarriera nelle arti marziali miste.\nInizi.\nHenderson mise insieme un record di 2-1 da dilettante prima di passare professionista nel 2006, vincendo il suo primo match contro Dan Gregary.\nLa prima sconfitta arriv\u00f2 al terzo combattimento contro Rocky Johnson per sottomissione. Questa sconfitta fu per\u00f2 solo un incidente di percorso e Ben vinse i quattro incontri successivi, prima del match con l'avversario pi\u00f9 duro, il veterano dell'UFC Diego Saraiva: Ben domin\u00f2 i primi tre round vincendo per decisione unanime e compilando la sua settima vittoria da professionista.\nWorld Extreme Cagefighting.\nTre mesi dopo, Henderson fece il suo debutto nella World Extreme Cagefighting contro Anthony Njokuani: Ben lo sconfisse con uno strangolamento a ghigliottina all'inizio del secondo round.\nNel secondo match nella WEC contro il top contender Shane Roller a \"WEC 40: Torres vs. Mizugaki\" mand\u00f2 al tappeto l'avversario.\nIn seguito venne data ad Henderson un'opportunit\u00e0 per il titolo ad interim dei pesi leggeri contro Donald Cerrone, quando il campione dei pesi leggeri Jamie Varner non fu in grado di difendere il titolo a causa di un infortunio; questo combattimento fu il main event di \"WEC 43: Cerrone vs. Henderson\" che si tenne in Texas: Ben vinse un eccitante e incerto combattimento per decisione unanime; sia Henderson che Cerrone furono premiati con 20.000$ per il \"Fight of the night\", e lo scontro vinse anche il premio di match dell'anno 2009 di tutte le MMA da Sherdog.com.\nDopo quel match, Henderson sconfisse Jamie Varner unificando il tuo titolo ad interim con quello ufficiale a \"WEC 46: Varner vs. Henderson\" il 10 gennaio 2010 e divenne quindi campione indiscusso. Dopo essere stato dominato nella lotta libera e nello striking nei primi due round, Henderson venne fuori e intrappol\u00f2 Warner in una ghigliottina in piedi, finendo il combattimento al minuto 2:41 del terzo round.\nHenderson tenne la sua prima difesa del titolo in rematch con Donald Cerrone il 24 aprile 2010 a\"WEC 48: Aldo vs. Faber\", superando Cerrone con un'altra ghigliottina, questa volta nel primo round.\nLa perdita del titolo e la seconda sconfitta in carriera arrivarono il 16 dicembre 2010 contro Anthony Pettis a \"WEC 53: Henderson vs. Pettis\": Ben perse per decisione unanime ma venne comunque premiato per il \"Fight of the Night\".\nUltimate Fighting Championship.\nNell'ottobre 2010 la World Extreme Cagefighting venne fusa con l'Ultimate Fighting Championship; come parte dell'accordo, tutti fighter della WEC vennero trasferiti in UFC.\nHenderson fece il suo debutto a UFC 129 il 30 aprile 2011, sconfiggendo Mark Bocek per decisione unanime.\nHenderson in seguito affront\u00f2 Jim Miller il 14 agosto 2011 a \": Henderson domin\u00f2 Miller nel combattimento in piedi tramite un violento jab, grandi transizioni ed un feroce ground and pound interrompendo la striscia di sette vittorie consecutive di Miller, la terza pi\u00f9 lunga dell'UFC all'epoca; la vittoria giunse per decisione unanime (30-27, 29-28, 30-26).\nHenderson combatt\u00e9 contro Clay Guida il 12 novembre 2011 a \" per un posto come contendente al titolo dei pesi leggeri UFC che dal 2010 era saldamente nelle mani di Frankie Edgar: in uno dei combattimenti pi\u00f9 intensi dell'anno, Ben vinse per decisione unanime conquistando anche il premio \"Fight of the Night\".\nLa sfida per il titolo contro il campione in carica Frankie Edgar si svolse il 26 febbraio 2012 a Saitama, in Giappone: Henderson controll\u00f2 l'incontro e mise a segno colpi importanti, come un calcio da terra nel secondo round, e al termine del match vinse per decisione unanime con i punteggi 49\u201346, 48\u201347, 49\u201346: divenne quindi il nuovo campione dei pesi leggeri UFC.\nNell'agosto dello stesso anno Henderson concesse una rivincita ad Edgar, vincendo anche quell'incontro ai punti, questa volta con un margine ancor pi\u00f9 piccolo.\nNel dicembre 2012 difese la cintura con successo per la seconda volta nella sfida contro Nate Diaz, sfida dominata senza storie dall'inizio alla fine grazie alla sua ottima lotta libera, alla sua difesa dalle sottomissioni e ai suoi calci bassi.\nNell'aprile 2013 la spunt\u00f2 anche contro il campione Strikeforce Gilbert Melendez, contendente numero 1 nei ranking ufficiali UFC, ottenendo una vittoria non unanime con i punteggi di 47-48, 48-47 e 48-47.\nIn agosto avrebbe dovuto affrontare la rivelazione canadese TJ Grant, ma quest'ultimo sub\u00ec un acciacco e venne rimpiazzato con la nemesi di Henderson Anthony Pettis, il quale a quel punto aveva anche il vantaggio di lottare a Milwaukee di fronte ai propri concittadini, mentre per \"Bendo\" era l'occasione del riscatto personale: Pettis si riconferm\u00f2 l'incubo di Henderson, in quanto prima indebol\u00ec il campione con dei calci al fegato e successivamente dalla propria guardia sottomise l'avversario con una leva al braccio, causando cos\u00ec a \"Bendo\" la seconda sconfitta nelle proprie sfide personali e per la seconda volta anche la perdita della cintura di campione, in questo caso quella UFC.\nLo stesso anno prese parte al prestigioso torneo di submission grappling ADCC Submission Wrestling World Championship che si tenne in Cina: nel torneo fino ai 77\u00a0kg di limite di peso Henderson riusc\u00ec a superare il primo turno sconfiggendo il brasiliano Leonardo Nogueira, ma nei quarti di finale si arrese all'altro sudamericano Otavio Souza.\nNel gennaio 2014 sfida l'ex campione Strikeforce e numero 4 dei ranking Josh Thomson ottenendo una dubbia e discussa vittoria per decisione non unanime dei giudici di gara.\nIn giugno sottomette durante il quarto round il contendente numero 11 della divisione Rustam Khabilov.\nIn agosto per la prima volta in carriera Ben Henderson venne sconfitto per KO, in questo caso ad opera di Rafael dos Anjos.\nNel gennaio del 2015 avrebbe dovuto affrontare l'ex campione Bellator Eddie Alvarez, ma quest'ultimo s'infortun\u00f2 a sole due settimane dall'incontro e venne sostituito da Donald Cerrone, contro il quale Ben vantava gi\u00e0 due vittorie ai tempi della WEC: questa volta fu Cerrone a vincere con il punteggio di 29-28 da parte di tutti e tre i giudici di gara, verdetto che fece comunque molto discutere.\nPassaggio ai Pesi Welter.\nLo stesso mese prese la decisione di salire nei pesi welter per affrontare in febbraio Brandon Thatch, sostituendo l'indisponibile Stephen Thompson: in un combattuto incontro Ben riusc\u00ec a spuntarla con una sottomissione durante la quarta ripresa, ed entrambi gli atleti ottennero il premio \"Fight of the Night\".\nA luglio avrebbe dovuto affrontare Michael Johnson nell'evento finale della ventunesima stagione del reality The Ultimate Fighter. Tuttavia, il match venne posticipato per un evento futuro mentre Henderson annunci\u00f2 il suo ritorno nei pesi welter verso novembre del 2015 e anche la possibilit\u00e0 di prendere parte all'evento inaugurale della UFC a Seoul.\nA novembre avrebbe dovuto affrontare Thiago Alves, al primo evento organizzato dalla UFC a Seoul. Tuttavia, il 14 novembre, Alves venne rimosso dall'incontro per aver subito la rottura di una costola e sostituito da Jorge Masvidal. Henderson vinse il match per decisione non unanime, dopo 5 round molto combattuti.\nBellator MMA.\nIl 1\u00ba febbraio del 2016, viene annunciata la sua firma per la promozione Bellator MMA.\nil 22 aprile 2016 affronta Andrey Koreshkov per il titolo dei Pesi Welter Bellator, perdendo per decisione unanime; se avesse vinto sarebbe stato il primo a vincere un titolo in UFC, in WEC e in Bellator."}
{"id": "3785824", "revid": "729019", "url": "https://it.wikipedia.org/wiki?curid=3785824", "title": "Yari (arma)", "text": "Lo \u00e8 un tipo di lancia usata nel Giappone feudale soprattutto dalla classe guerriera dei samurai. L'arte marziale dell'uso del yari \u00e8 il .\nStoria.\nSi ritiene che lo yari derivi da un'antica lancia cinese, ma mentre quest'arma \u00e8 presente fin dall'antichit\u00e0 giapponese, il termine \"yari\" non compare in testi scritti prima del 1334.Nonostante il suo largo utilizzo lo yari divenne popolare solo durante le lotte per il potere fra clan nell' .\nDurante il tentativo di invasione mongola del Giappone a partire dal 1274 le tattiche di combattimento cambiarono radicalmente. Su modello degli eserciti cinesi e coreani, composti da ranghi serrati di fanti armati di lance, in Giappone iniziarono ad essere utilizzate formazioni di ashigaru armati di armi in asta (yari e naginata compresi) affiancati da altre unit\u00e0 armate di armi da fuoco, rendendo quasi inutili le cariche di cavalleria e relegando la katana ad arma da fianco da usare solo in caso di emergenza.\nCol tempo lo yari divenne popolare pi\u00f9 dell'arco (yumi) tra i samurai e gli ashigaru.Durante il periodo Edo lo yari cadde in disuso; in questo periodo pacifico le spade, le lance e gli archi finirono per non essere pi\u00f9 considerate ma nonostante ci\u00f2 lo yari continu\u00f2 a essere fabbricato da fabbri esperti.Lo yari fin\u00ec col diventare un'arma cerimoniale per tutto il resto del periodo."}
{"id": "3785836", "revid": "599013", "url": "https://it.wikipedia.org/wiki?curid=3785836", "title": "Parigi-Camembert 2006", "text": "Il Parigi-Camembert 2006, sessantasettesima edizione della corsa e valida come evento del circuito UCI Europe Tour 2006 categoria 1.1, fu disputata il 18 aprile 2006, per un percorso totale di 200\u00a0km. Fu vinta dal francese Anthony Geslin, al traguardo con il tempo di 4h38'38\" alla media di 43,067\u00a0km/h.\nAl traguardo 62 ciclisti portarono a termine il percorso."}
{"id": "3785841", "revid": "1573940", "url": "https://it.wikipedia.org/wiki?curid=3785841", "title": "Mara Laki\u0107", "text": ""}
{"id": "3785842", "revid": "287204", "url": "https://it.wikipedia.org/wiki?curid=3785842", "title": "Mara Lakic", "text": ""}
{"id": "3785848", "revid": "11959", "url": "https://it.wikipedia.org/wiki?curid=3785848", "title": "Ya'qubi", "text": ""}
{"id": "3785854", "revid": "287204", "url": "https://it.wikipedia.org/wiki?curid=3785854", "title": "\u015avet\u0101\u015bvatara Upani\u1e63ad", "text": "La \u015avet\u0101\u015bvatara Upani\u1e63ad (devan\u0101gar\u012b: \u0936\u094d\u0935\u0947\u0924\u093e\u0936\u094d\u0935\u0924\u0930 \u0909\u092a\u0928\u093f\u0937\u0926; \"upani\u1e63ad di colui che ha bianchi muli\") \u00e8 una \"Upani\u1e63ad\" appartenente al K\u1e5b\u1e63\u1e47a Yajurveda, lo Yajurveda \"nero\". Scritta in versi, \u00e8 suddivisa in sei canti, e deve il suo titolo al soprannome dato al saggio, reale o immaginario, che ne enunci\u00f2 il contenuto.\nGeneralit\u00e0.\nCollocata fra le \"Upani\u1e63ad\" cosiddette medie, la \"\u015avet\u0101\u015bvatara\" risale a un periodo compreso fra il IV e il II secolo a.C.. Il testo ci \u00e8 giunto col commento che ne fece il filosofo \u015aa\u1e45kara, maestro dell'Advaita Ved\u0101nta, vissuto fra il VII e l'VIII secolo.\nAnteriore alla \"Bhagavadg\u012bt\u0101\", il poema religioso che predica, fra altre strade, come via di liberazione la fede in un Dio personale (cio\u00e8 la \"bhakti\"), la \"\u015avet\u0101\u015bvatara Upani\u1e63ad\" segna, nella letteratura filosofico-religiosa hindu, un punto di svolta notevole: il passaggio dal monismo upani\u1e63adico al teismo delle successive tradizioni \u015baiva e vai\u1e63\u1e47ava.\nIl testo si apre con una serie di domande fondamentali sulla natura umana:\nL\"'upani\u1e63ad\" prosegue esponendo le sue considerazioni su questi interrogativi, introducendo cos\u00ec concetti e tematiche che avranno importanti sviluppi nei secoli successivi. La \"\u015avet\u0101\u015bvatara Upani\u1e63ad\" \u00e8 considerevole per i seguenti aspetti: l'esposizione dei concetti di devozione (\"bhakti\") e di potenza divina (\"\u015bakti\"); i riferimenti ai sistemi dello Yoga e del S\u0101\u1e43khya.\nSuddivisione e contenuti.\nIl testo \u00e8 suddiviso in sei canti (\"adhy\u0101ya\"), ognuno dei quali ha un numero variabile di versi (\"\u015bloka\"), per un totale di 113 versi.\nIl primo \"adhy\u0101ya\" concerne l'indagine sul brahman e i suoi rapporti con l\"\u0101tman\" supremo e l\"\u0101tman\" individuale; il secondo procede presentando lo Yoga come tecnica per realizzare la reale natura del brahman. Il terzo \"adhy\u0101ya\" ha inizio con una serie di invocazione al dio vedico Rudra, e prosegue esponendo il concetto di brahman senza attributi (Brahman nirgu\u1e47a): si tratta quindi della distinzione fra il Dio personale e l'Assoluto. Il quarto continua identificando il Dio personale con \u015aiva, aspetto benevolo di Rudra; vengono altres\u00ec esposti i rapporti fra la materia (\"prak\u1e5bti\") e l\"\u0101tman\". Nel quinto \"adhy\u0101ya\" si torna sui temi del primo, discorrendo sulla relazione fra \"j\u012bva\" e \"\u0101tman\": il primo non \u00e8 altro che il secondo velato dagli attributi (\"gu\u1e47a\"). Conclude il sesto \"adhy\u0101ya\", un'esposizione lodativa sulla grandezza e le facolt\u00e0 del Dio unico.\nI temi.\nLa \"\u015bakti\" e il Dio.\nUn aspetto rilevante della \"\u015avet\u0101\u015bvatara Upani\u1e63ad\" \u00e8 l'esposizione del concetto di \"\u015bakti\", ossia la potenza creativa del Dio, il suo aspetto immanente, la capacit\u00e0 di creare, distruggere e mutare gli elementi del cosmo e il cosmo stesso, un aspetto del divino che sar\u00e0 poi personalizzato in forma di divinit\u00e0 femminile, sposa del Dio, o Dea suprema Ella stessa. Questa sposa-potenza \u00e8 uno dei temi fondamentali di tutta la successiva gnosi indiana, sia \"\u015bivaita\" sia \"vi\u1e63\u1e47uita\", tema trasmesso anche al Buddismo del Grande Veicolo, specialmente nelle scuole del Vajray\u0101na.\nIl primo passo dove il termine \"\u015bakti\" compare, \u00e8 la terza strofa del I canto, quindi subito dopo le domande introduttive contenute nelle prime due strofe:\nGrazie alle tecniche dello Yoga \u00e8 possibile contemplare l'aspetto creativo del Dio (\"deva\"), ossia la sua \"potenza\", la \"\u015bakti\", ed \u00e8 Dio la risposta alle domande.\nDegno di nota \u00e8 anche il seguente:\nDio non ha attributi, \u00e8 \"incolore\", ma grazie alla \"\u015bakti\" pu\u00f2 creare \"molti colori\".\n\u015aiva.\nMentre le domande introduttive delle prime strofe ruotano attorno al termine \"brahman\", la terza, nel rispondere, fa uso del termine \"deva\" e introduce la \"\u015bakti\": Dio (\"deva\") e la sua potenza (\"\u015bakti\") sono dunque la risposta. La \"\u015avet\u0101\u015bvatara Upani\u1e63ad\" prosegue identificando questo dio con \u015aiva. \u015aiva \u00e8 nominato sia esplicitamente, es.: III:11 e IV:16; sia con gli epiteti di Rudra (\"l'urlante\"), es.: III:3-4 e IV:12; di Hara (\"il distruttore\"), es.: I:10; sia col termine di \u012a\u015ba (\"Signore\"), es.: I:8; o pi\u00f9 frequentemente col termine \"deva\". Dalle strofe dell\"'Upani\u1e63ad\" si desume che \u015aiva:\n\u00c8 dunque, quello della \"\u015avet\u0101\u015bvatara Upani\u1e63ad\", un primo caso di testo, nelle tradizioni religiose hindu, ad esporre esplicitamente una concezione teistica, allontanandosi dalle riflessioni filosofiche impersonali delle precedenti \"Upani\u1e63ad\" e aprendo la via alle grandi tradizioni teistiche, \"in primis\" quella dello \"\u015bivaismo\".\nAl di l\u00e0 dei capisaldi di cui sopra, il testo sembra comunque adombrare una certa separazione fra l'anima individuale e Dio: si pu\u00f2 allora affermare che la \"\u015avet\u0101\u015bvatara Upani\u1e63ad\" espone una teologia della \u00abdifferenza nell'identit\u00e0\u00bb (\"bhed\u0101bheda\"). L'anima dell'individuo pu\u00f2 liberarsi dall'infelicit\u00e0 e dal ciclo delle rinascite, unendosi cos\u00ec a Dio, per mezzo dello yoga, della grazia divina (\"pras\u0101da\"), e della devozione.\nS\u0101\u1e43khya-Yoga.\nLa \"\u015avet\u0101\u015bvatara Upani\u1e63ad\" contiene molti riferimenti ad alcuni princ\u00ecpi che saranno dello Yoga e del S\u0101\u1e43khya, presentando termini tecnici specifici di questi due sistemi di pensiero (\"dar\u015bana\") ortodossi dell'Induismo. Non \u00e8 per\u00f2 possibile collegare ulteriormente questa \"Upani\u1e63ad\" ai primi sviluppi del S\u0101\u1e43khya, mancando informazioni storiche sulle origini di questa scuola.\nLa \"bhakti\".\n\u00c8 in questa \"Upani\u1e63ad\" che compare per la prima volta il termine \"bhakti\", vocabolo che si pu\u00f2 tradurre con \"fede\", \"devozione\", \"abbandono amoroso\":\nL'accademico Gavin Flood fa comunque notare che, comparendo il termine proprio nell'ultima strofa, sorge il sospetto che si tratti di un'interpolazione successiva, ipotesi suffragata dalla presenza dell'esortazione della fede anche nel proprio maestro spirituale, il \"guru\". Flood prosegue affermando che la cosa non \u00e8 comunque determinante: il testo presenta pi\u00f9 passi, nei quali \u00e8 possibile ravvisare il ruolo della \"bhakti\", anche se il termine non \u00e8 espressamente utilizzato."}
{"id": "3785855", "revid": "599013", "url": "https://it.wikipedia.org/wiki?curid=3785855", "title": "An\u0111elija Arbutina", "text": "Carriera.\nCon la ha disputato i Giochi olimpici di Seul 1988, i Campionati mondiali del 1990 e quattro edizioni dei Campionati europei (1987, 1989, 1991, 1995)."}
{"id": "3785857", "revid": "300067", "url": "https://it.wikipedia.org/wiki?curid=3785857", "title": "Andjelija Arbutina", "text": ""}
{"id": "3785858", "revid": "287204", "url": "https://it.wikipedia.org/wiki?curid=3785858", "title": "Andelija Arbutina", "text": ""}
{"id": "3785863", "revid": "287204", "url": "https://it.wikipedia.org/wiki?curid=3785863", "title": "Bianca Castanho", "text": ""}
{"id": "3785865", "revid": "599013", "url": "https://it.wikipedia.org/wiki?curid=3785865", "title": "Bojana Milo\u0161evi\u0107", "text": "Carriera.\nCon la , della quale fece parte dal 1983 al 1991, conquist\u00f2 l'argento alle Olimpiadi di Seul. Alle Universiadi del 1987, lei e le altre ragazze, vinsero la medaglia d'oro, mentre a quelle del 1985 la medaglia di bronzo.\n\u00c8 morta nell'aprile 2020."}
{"id": "3785866", "revid": "287204", "url": "https://it.wikipedia.org/wiki?curid=3785866", "title": "Bojana Milosevic", "text": ""}
{"id": "3785871", "revid": "92723", "url": "https://it.wikipedia.org/wiki?curid=3785871", "title": "Chiesa di Santa Maria della Rocca", "text": "La chiesa di Santa Maria della Rocca \u00e8 una chiesa trecentesca della cittadina di Offida (AP), nelle Marche.\nStoria e descrizione.\nLa chiesa si trova al confine occidentale dell'abitato, circondata su tre lati da dirupi che si aprono su due vallate. Si tratta di una costruzione in laterizio in stile romanico-gotico, eretta da Maestro Albertino nel 1330 su una preesistente piccola chiesa benedettina. La facciata, rivolta verso l'esterno dell'abitato \u00e8 articolata da lesene e sul lato opposto sono presenti tre alte absidi poligonali con paraste di pietra bianca, monofore e archetti gotici.\nSull'abside centrale si apre un portale romanico-gotico che immette nella cripta (a 3 poi a 5 navate), larga quanto la chiesa superiore e ornata di affreschi attribuiti al Maestro di Offida. La chiesa superiore, ad aula unica secondo la tradizione degli ordini mendicanti, conserva affreschi di influsso giottesco, ancora attribuiti al Maestro di Offida (quelli del transetto sono datati da un'iscrizione al 1367) e altri attribuiti a Giacomo da Campli (secolo XV). Parte delle decorazioni originali sono andate perse anche per il deperimento della copertura.\nNegli altari laterali, eretti in epoche diverse, si segnala quello dedicato a sant'Andrea, del XV secolo, con pala affrescata su muro da Vincenzo Pagani. Durante l'avanzata delle truppe alleate, tra il 16 ed il 18 giugno 1944 alcuni militari tedeschi avevano minato completamente la chiesa affinch\u00e9 le macerie fossero di intralcio agli alleati, ma nessuna delle trenta mine esplose e gli abitanti attribuirono l'episodio ad un miracolo della Vergine. Sul lato sinistro del primo gradino della scala che conduce alla chiesa \u00e8 rappresentata una pecorella che mangia un quadrifoglio; la credenza popolare vuole che se ci si posiziona sopra, percorrendo a ritroso la scalinata, ad occhi chiusi, il desiderio espresso sar\u00e0 esaudito."}
{"id": "3785874", "revid": "599013", "url": "https://it.wikipedia.org/wiki?curid=3785874", "title": "Vesna Bajku\u0161a", "text": "Guardia di 176\u00a0cm, ha giocato in Serie A1 con Messina e Chieti."}
{"id": "3785875", "revid": "287204", "url": "https://it.wikipedia.org/wiki?curid=3785875", "title": "Vesna Bajkusa", "text": ""}
{"id": "3785876", "revid": "767487", "url": "https://it.wikipedia.org/wiki?curid=3785876", "title": "Le Piccole Ore", "text": "Le Piccole Ore sono un gruppo italiano di musica pop e leggera formatosi negli anni settanta.\nBiografia del gruppo.\nLa formazione, originaria della provincia di Bergamo, comprendeva Mino (voce e percussioni) e Toti Spallino (voce e tastiere), Alex Taramelli (chitarra e basso), Arturo Sfondrini (chitarra) e Gigi Carminati (batteria).\nI loro maggiori successi sono \"Voglio amarti cos\u00ec\" (rielaborazione del brano sudamericano \"Solamente una vez\"), \"Dicitencello vuje\", \"Bambina mia\" (cover italiana del brano sudamericano \"Cielito lindo\") e \"Scommettiamo?\", sigla finale della seconda edizione dell'omonimo gioco a quiz presentato da Mike Bongiorno."}
{"id": "3785879", "revid": "1494169", "url": "https://it.wikipedia.org/wiki?curid=3785879", "title": "Camarda (disambigua)", "text": ""}
{"id": "3785883", "revid": "506294", "url": "https://it.wikipedia.org/wiki?curid=3785883", "title": "Shvetashvatara Upanishad", "text": ""}
{"id": "3785884", "revid": "506294", "url": "https://it.wikipedia.org/wiki?curid=3785884", "title": "Svetasvatara Upanishad", "text": ""}
{"id": "3785885", "revid": "506294", "url": "https://it.wikipedia.org/wiki?curid=3785885", "title": "\u015avet\u0101\u015bvataropani\u1e63ad", "text": ""}
{"id": "3785886", "revid": "767487", "url": "https://it.wikipedia.org/wiki?curid=3785886", "title": "Secret (film 2007)", "text": "Secret (cinese tradizionale: \u4e0d\u80fd\u8aaa\u7684\u79d8\u5bc6; cinese semplificato: \u4e0d\u80fd\u8bf4\u7684\u79d8\u5bc6; pinyin: B\u00f9n\u00e9ng shu\u014d de m\u00ecm\u00ec; lett. \"Il segreto che non pu\u00f2 essere rivelato\") \u00e8 un film sentimentale taiwanese del 2007. \u00c8 il debutto da regista del musicista di Taiwan Jay Chou, che interpreta anche il ruolo del protagonista maschile ed \u00e8 coautore del film.\nLa colonna sonora originale del film \u00e8 stata pubblicata da JVR Music il 13 agosto 2007.\nNel 2007 ha ricevuto sei nomine al quarantaquattresimo Golden Horse Awards ed ha vinto i seguenti premi: \"Film Taiwanese emergente dell'anno\", \"Migliore canzone originale\" per \"\u4e0d\u80fd\u8aaa\u7684\u7955\u5bc6\" (Secret) di Chou e \"Migliori effetti visivi\". \u00c8 anche stato nominato \"Migliore film asiatico\" al ventisettesimo Hong Kong Film Awards nel 2008.\nProduzione.\nIl film parla di una storia d'amore \"semplice ma molto bella\", che Chou inizialmente neg\u00f2 di aver adattato dalla propria esperienza personale. Tuttavia, dopo il debutto del film, Chou ammise che aveva attinto da alcune esperienze di giovent\u00f9 per la trama, nonostante la sua storia personale non sia mai stata cos\u00ec romantica.\nLe riprese per il film sono iniziate nel gennaio 2007 e sono finite a marzo. Nonostante la sua precedente esperienza nel filmare video musicali, Chou ha ammesso che i film sono molto pi\u00f9 impegnativi a causa della complessit\u00e0 della trama e dei vincoli di tempo.\nPoich\u00e9 Chou era preoccupato che la gente si sarebbe potuta domandare se fosse effettivamente lui a dirigere il film, rifiut\u00f2 che l'esperto regista Andrew Lau Wai Keung lo visitasse durante le riprese. Comunque, ha dichiarato di aver spedito un film pilota a Lau successivamente.\nChou ha annunciato la possibilit\u00e0 di dirigere un sequel del film e l'idea di invitare Andy Lau a recitare.\nTrama.\nJay, uno studente di musica diplomando in pianoforte, si trasferisce alla Scuola Secondaria di Tamkang. Si tratta di una famosa scuola d'arti, dove si studia non solo la musica, ma anche ogni altro genere di arte. Suo padre, inoltre, insegna Condotta nella scuola da molti anni. Il primo giorno di scuola, mentre vaga attraverso l'ala pianistica (una sezione della scuola in cui ci sono le aule per gli studenti di pianoforte) sente una melodia misteriosa che lo porta a Pioggia, un'altra studentessa prossima al diploma in pianoforte. Quando lui le chiede come si chiamasse il pezzo che stava suonando, lei gli risponde che si tratta di \"un segreto che non pu\u00f2 essere rivelato\". Nei giorni seguenti i due sviluppano un rapporto avvolto nel mistero: lui la accompagna tutti i giorni a casa in bicicletta e sfida perfino Yu Hao, detto \"Il principe del pianoforte\" per ottenere una rara partitura del pezzo \"Il cigno\" (\"Le Cygne,\" da \"Il carnevale degli animali\" di Camille Saint-Sa\u00ebns) e regalarla a lei. Scopre anche che Pioggia \u00e8 affetta da asma. Poi un giorno, quando Jay dice a Pioggia che l'ala pianistica il giorno della cerimonia del diploma sarebbe stata demolita, lei gli insegna finalmente la musica misteriosa.\nTuttavia, quando un equivoco porta Jay a baciare accidentalmente un'altra studentessa, Cielo, Pioggia sparisce per cinque mesi, per poi tornare il giorno del diploma e misteriosamente scomparire di nuovo. Quella sera Jay va a casa di Pioggia in cerca della ragazza e scopre dalla madre di lei e dal proprio padre che Pioggia era in realt\u00e0 una studentessa della classe del 1979, ossia 20 anni prima. Il padre gli rivela che Pioggia un giorno gli raccont\u00f2 di aver viaggiato avanti nel tempo di 20 anni suonando un brano per pianoforte chiamato \"Secret\" sul pi\u00f9 antico pianoforte dell'ala pianistica. Aveva trovato la partitura casualmente, nascosta sotto al pianoforte, incastrata. Nei suoi viaggi aveva incontrato Jay e se n'era innamorata, cos\u00ec ogni giorno viaggiava nel tempo per stare con lui e la sera tornava indietro alla propria epoca. L'unico ostacolo si trovava nel fatto che in ogni viaggio nel futuro, la prima persona su cui si posavano i suoi occhi era l'unica in grado di vederla; per tutti gli altri era invisibile.\nIl racconto prosegue: quando Pioggia aveva visto Cielo baciare Jay era tornata in lacrime nel suo tempo, pensando che il ragazzo non corrispondesse i suoi sentimenti. Nei cinque mesi successivi non aveva pi\u00f9 viaggiato nel futuro, e in questo periodo la sua storia si era diffusa nella sua epoca, portando tutti (compresi sua madre e il padre di Jay) a credere che fosse malata di mente. Ricordando che l'ala pianistica sarebbe stata distrutta il giorno della cerimonia del diploma del 1999, aveva cercato nel corrispondente giorno del 1979 di viaggiare nel tempo per vedere Jay un'ultima volta; ma quando si erano reincontrati, aveva notato che lui indossava il braccialetto di Cielo, che in realt\u00e0 la ragazza gli aveva dato da tenere solo durante il concerto come portafortuna. Credendo che Jay ora si fosse definitivamente fidanzato con Cielo, Pioggia era di nuovo fuggita indietro nel tempo. A causa di un attacco d'asma, mentre scriveva sul suo banco cercando di lasciare un messaggio al ragazzo che amava, Pioggia era morta. Jay vede la scritta sul banco nel presente e tenta disperatamente di risponderle; quando non ottiene reazione si precipita a casa di Pioggia solo per trovare la sua stanza vuota. La madre di Pioggia riconosce finalmente Jay come il \"ragazzo del futuro\" che sua figlia aveva ritratto vent'anni prima e si convince che la figlia le aveva detto il vero.\nDopo aver finalmente scoperto la vera storia di Pioggia, Jay si rende conto che il pezzo misterioso che lei gli ha insegnato \u00e8 proprio \"\"Secret\", dal potere di far viaggiare avanti nel tempo il pianista se suonato con un tempo lento, indietro se suonato veloce. Inoltre, perch\u00e9 tale effetto magico si manifesti, il brano dev'essere eseguito esclusivamente sull'antico pianoforte dell'ala pianistica. Alla luce di tale comprensione, \u00e8 proprio l\u00ec che il ragazzo si precipita, nonostante i lavori di demolizione in corso. Nel frattempo suo padre, recuperando il manoscritto del brano musicale che Pioggia gli aveva affidato in custodia, nota che la giovane aveva scritto nella prima pagina della partitura un messaggio segreto nel quale dichiarava il suo amore per qualcuno. Sbigottito, l'uomo capisce che la storia di Pioggia era reale, e si rende conto che il misterioso amato della ragazza altri non \u00e8 che suo figlio Jay. Quest'ultimo, intanto, riesce a introdursi nell'aula dell'antico pianoforte e, sotto i colpi della palla da demolizione, inizia a suonare \"Secret\"\" a memoria. Un attimo prima che la stanza venga completamente distrutta, Jay riesce a suonare l'ultima nota e viaggia indietro al 1979, dove vede finalmente Pioggia, anche se lei sembra non riconoscerlo. L'ultima scena \u00e8 una fotografia del diploma della classe 1979 in cui sono presenti sia Jay che Pioggia. Mentre il pianoforte antico e l'ala pianistica sono stati distrutti nel presente, Jay rimane per sempre nel passato con Pioggia.\nRiferimenti alla propria storia personale.\nJay Chou ha aggiunto degli elementi al film che fanno pensare a un omaggio alla sua scuola superiore ed al suo compositore preferito, Fryderyk Chopin.\nCritica.\nSecondo \"Cinema Online\", Chou fa un lavoro migliore dietro le scene che davanti alla telecamera. Il ritmo della storia \u00e8 soddisfacente, la sceneggiatura \u00e8 bella e Chou \u00e8 in grado di trasmettere la magia della musica: \"Si esce dal cinema con l'immagine delle dita di Chou che danzano sui tasti del pianoforte, creando quella musica straordinaria: sono le immagini di Chou che suona il piano con una mano sola, suona due pianoforti allo stesso tempo o suona il piano girato di schiena, in una beatitudine simile a quella di un sogno. \u00c8 per questo che vale la pena di guardare questo film. Come ho detto, \u00e8 la sua salvezza. La musica, cos\u00ec sembra, pu\u00f2 davvero essere magica.\"\n\"LoveHKFilm.com\" \u00e8 d'accordo che Chou non \u00e8 il meglio come protagonista maschile per un ruolo romantico, in quanto non capace di trasmettere la gamma di emozioni necessaria per commuovere gli spettatori. Invece la protagonista femminile, Kwai Lun-mei, \u00e8 stata lodata per la sua eccellente recitazione. Il critico ritiene il film come una piacevole, romantica, discreta storia che Jay Chou dirige abilmente. La sceneggiatura e la direzione artistica sono state elogiate per la loro bellezza, cos\u00ec come la colonna sonora del film. Inoltre il critico reputa anche che il pi\u00f9 grande svantaggio per il film sia la storia illogica, dicendo che la trama spesso non segue le proprie regole, creando lacune logiche. Gli attori non protagonisti sono stati considerati noiosi, con l'eccezione di Anthony Wong, gratificato per la sua differente recitazione. Secondo il critico, c'\u00e8 una certa \"chimica\" tra Chou e Kwai, ma i loro dialoghi mancano di profondit\u00e0 e di emozioni, in gran parte a causa dell'inesperienza di Chou come attore. Egli ritiene Chou come una apprezzabile, affascinante presenza, ma completamente privo di ogni passione, essendo troppo distaccato nelle proprie emozioni.\n\"Asianmovieweb\" con sua sorpresa vede Chou come buon regista ma non come buon attore. La colonna sonora \u00e8 lodata per la sua bellezza cos\u00ec come la sceneggiatura e l'attenzione di Chou anche per i pi\u00f9 piccoli dettagli. Il critico menziona anche le lacune logice nella storia, reputandole molto fastidiose.\n\"Variety\" considera il film sorprendentemente buono, con recitazione decente (tranne che quella di Chou) ed anch'essa elogia la musica. Il critico vede influenze sudcoreane in \"Secret\", e paragona lo stile del film a quello delle prime pellicole di Hollywood dal 1940 e quelle Taiwanesi dal 1970.\n\"movieXclusive.com\" afferma che \u00e8 raro vedere un film diretto cos\u00ec bene da un musicista trasformato in regista, ma che Chou \u00e8 stato in grado di \"tirarlo fuori\". Le scelte del cast sono state apprezzate, con riguardo speciale ad Anthony Wong e Kwai Lun-mei, quest'ultima piaciuta per l'abilit\u00e0 di creare un'aria misteriosa attorno a s\u00e9. La miglior parte del film secondo il critico \u00e8 il \"furioso duello di pianoforte\", paragonato alle scene d'azione di Jet Li e Tony Jaa. Il critico non \u00e8 stato soddisfatto del montaggio e del ritmo del film, ma comunque lo ritiene un pezzo d'arte di successo.\n\"Combustible Celluloid\" considera \"Secret\" uno dei pi\u00f9 \"incantevoli, accattivanti film\" del San Francisco International Film Festival del 2008.\nPremi e nomination.\n\"Secret\" ha vinto tre awards su sette nomination al quarantaquattresimo Golden Horse Awards nel 2007 e al ventisettesimo Hong Kong Film Awards nel 2008."}
{"id": "3785888", "revid": "599013", "url": "https://it.wikipedia.org/wiki?curid=3785888", "title": "Danira Naki\u0107", "text": ""}
{"id": "3785891", "revid": "300067", "url": "https://it.wikipedia.org/wiki?curid=3785891", "title": "Danira Bilic", "text": ""}
{"id": "3785892", "revid": "287204", "url": "https://it.wikipedia.org/wiki?curid=3785892", "title": "Danira Nakic", "text": ""}
{"id": "3785898", "revid": "599013", "url": "https://it.wikipedia.org/wiki?curid=3785898", "title": "\u017dana Lelas", "text": "Centro di 188\u00a0cm, ha giocato in Serie A1 con Messina."}
{"id": "3785900", "revid": "287204", "url": "https://it.wikipedia.org/wiki?curid=3785900", "title": "Zana Lelas", "text": ""}
{"id": "3785907", "revid": "124123", "url": "https://it.wikipedia.org/wiki?curid=3785907", "title": "Filone Erennio", "text": "Biografia.\nSecondo \"Suda\", che ci d\u00e0 gli unici appigli biografici su di lui, Filone fu console a 78 anni, nell'Olimpiade CCXX (101-104 d.C.), sicch\u00e9 dovrebbe essere nato negli anni Trenta del primo secolo. Poich\u00e9 tra le sue opere viene indicata una storia dell'impero di Adriano, la sua vita dovrebbe essersi protratta almeno fino agli anni Venti del II secolo d.C. \nOpere.\nFilone scrisse opere di vario tipo, da quelle grammaticali-erudite a quelle di tipo storico-paradossografico. \nA parte \"Suda\", le fonti testimoniano opere come \"Sul dialetto dei Romani\", \"Sulla Crestomazia\", \"Sui verbi\", \"Sulle sinonimie\", \"Sull'acquisto e scelta dei libri\" (\u03a0\u03b5\u03c1\u1f76 \u03ba\u03c4\u03ae\u03c3\u03b5\u03c9\u03c2 \u03ba\u03b1\u1f76 \u1f10\u03ba\u03bb\u03bf\u03b3\u1fc6\u03c2 \u03b2\u03b9\u03b2\u03bb\u03af\u03c9\u03bd) in almeno 12 libri, cui appartengono forse anche gli \u0399\u03b1\u03c4\u03c1\u03b9\u03ba\u03ac (\"Sui medici\"). Letteraria e storica a un tempo era l'opera in 30 libri \"Sulle citt\u00e0 ed i loro cittadini illustri\" (\u03a0\u03b5\u03c1\u1f76 \u03c0\u03cc\u03bb\u03b5\u03c9\u03bd \u03ba\u03b1\u1f76 \u03bf\u1f53\u03c2 \u1f11\u03ba\u03ac\u03c3\u03c4\u03b7 \u03b1\u1f50\u03c4\u1ff6\u03bd \u1f10\u03bd\u03b4\u03cc\u03be\u03bf\u03c5\u03c2 \u1f24\u03bd\u03b5\u03b3\u03ba\u03b5). Fra i lavori storici sono ricordati i tre libri di \"Storie mirabili\", quello \"Sull'impero di Adriano\" (\u03a0\u03b5\u03c1\u1f76 \u03c4\u1fc6\u03c2 \u03b2\u03b1\u03c3\u03b9\u03bb\u03b5\u03af\u03b1\u03c2 \u1f08\u03b4\u03c1\u03b9\u03b1\u03bd\u03bf\u1fe6) e, soprattutto, la \"Storia fenicia\" in nove libri.\nQuest'ultima opera \u00e8 la meglio nota di Filone, poich\u00e9 ampiamente citata da Eusebio di Cesarea nella sua \"Preparazione Evangelica\". In essa Filone, secondo la moda antigiudaica del tempo, dava ampio spazio alla \"Teologia fenicia\", come radice del giudaismo.&lt;br&gt;\nEgli, in effetti, sosteneva di tradurre le antiche opere del fenicio Sanchuniaton, descrivendo, secondo i frammenti presso Eusebio, innanzitutto la cosmogonia, per poi passare all'invenzione della religione, dell'alimentazione, del culto religioso, della lavorazione del ferro, della caccia e della pesca, della magia e della divinazione, della fabbricazione dei mattoni, della costruzione delle case. I frammenti raccontano, inoltre, la storia di Urano e Crono e trattano di altri costumi religiosi."}
{"id": "3785909", "revid": "4252", "url": "https://it.wikipedia.org/wiki?curid=3785909", "title": "Filone di Biblo", "text": ""}
{"id": "3785911", "revid": "4252", "url": "https://it.wikipedia.org/wiki?curid=3785911", "title": "Erennio Filone", "text": ""}
{"id": "3785913", "revid": "599013", "url": "https://it.wikipedia.org/wiki?curid=3785913", "title": "Kornelija Kvesi\u0107", "text": "Carriera.\nCon la ha disputato i Giochi olimpici di Seul 1988, i Campionati mondiali del 1990 e due edizioni dei Campionati europei (1987, 1989)."}
{"id": "3785914", "revid": "110157", "url": "https://it.wikipedia.org/wiki?curid=3785914", "title": "Gislaved (azienda)", "text": "Gislaved \u00e8 stata una azienda svedese produttrice di pneumatici per auto.\nFu fondata nel 1893 quando i fratelli Carl e Wilhelm Gislow iniziarono a produrre prodotti in gomma nel comune di Gislaved in Svezia. \nNel 1992 Gislaved divenne una consociata interamente controllata della \nazienda tedesca produttrice di prenumatici Continental AG, la quale spost\u00f2 la produzione in Portogallo sulla base di sovvenzioni comunitarie. \nOggi la produzione avviene anche in Germania e Romania.\nIl marchio \"Gislaved\" \u00e8 utilizzato da Continental per i prodotti sviluppati \nper i mercati svedesi, canadesi e nordici, ma anche italiani e spagnoli."}
{"id": "3785916", "revid": "287204", "url": "https://it.wikipedia.org/wiki?curid=3785916", "title": "Kornelija Kvesic", "text": ""}
{"id": "3785925", "revid": "640277", "url": "https://it.wikipedia.org/wiki?curid=3785925", "title": "Bas Jan Ader", "text": "Il suo lavoro \u00e8 stato spesso esposto sotto forma di video delle sue performance. Ha anche realizzato delle installazioni, fra le quali \"Please Don't Leave Me\" (1969). Il suo lavoro ha cominciato ad essere apprezzato a partire dagli anni 90.\nBiografia.\nFiglio di ministri calvinisti, suo padre fu ucciso dai nazisti nel 1944 per aver aiutato degli ebrei.\nStudente ribelle, frequenta la Rietveld Academy ad Amsterdam seguendo corsi di arte. L'amico Ger van Elk racconta che Ader usava un solo foglio per l'intero semestre, cancellando ogni volta i disegni appena dopo averli eseguiti.\nAll'et\u00e0 di 19 anni parte in autostop verso il Marocco, dove si imbarca come marinaio su una nave diretta in America. La nave naufrag\u00f2 in California, dove Ader si stabil\u00ec.\nIscrittosi all'Otis College of Art and Design vi si laure\u00f2 nel 1965.\nDopo la laurea insegna arte e filosofia in diverse istituzioni, fra le quali il Mount San Antonio College e la University of California, Irvine.\nA Los Angeles conosce Mary Sue Andersen, figlia del direttore dell'Otis College. La coppia si sposer\u00e0 poi a Las Vegas; durante la cerimonia Ader porta un paio di stampelle.\nOpere.\nLa pi\u00f9 celebre opera di Ader, \"I'm too sad to tell you\", consiste in un breve filmato dell'artista che piange davanti alla macchina da presa.\nFamosi anche i filmati dell sue cadute: dal tetto della sua casa a Los Angeles (intitolata \"Fall I\"), in bicicletta in un canale ad Amsterdam (\"Fall II\"), una da un ramo di un albero (\"Broken fall (organic)\") e spinto dal vento (\"Broken fall (geometric)\")\nLa sua opera nel complesso \u00e8 vicina a quella di altri artisti concettuali degli anni 70, come Chris Burden e Bruce Nauman.\nMorte.\nAder fu dato per disperso in mare nel 1975, mentre eseguiva una traversata in solitario dell'Atlantico su di una piccola barca a vela. Il coraggioso viaggio era parte di una performance artistica intitolata \"In Search of the Miraculous\". La barca fu ritrovata al largo delle coste irlandesi; il corpo non fu mai ritrovato.\nRiscoperta.\nVisto la modesta quantit\u00e0 di opere che ha lasciato, per lo pi\u00f9 filmati e fotografie, l'organizzazione di mostre e retrospettive risulta difficoltosa. Tuttavia ne sono state realizzate alcune: una alla Sweeney Art Gallery a Riverside nel 1999, curata da Brad Spence con contributi al catalogo da Thomas Crow, Jan Tumlir, e Brad Spence; un'altra dal Camden Arts Centre di Londra e dal Museum Boijmans van Beuningen di Rotterdam, il catalogo pubblicato dal Museum Boijmans van Beuningen, edito da Rein Wolfs, con testi di Erik Beenker e J\u00f6rg Heiser, fra gli altri. In Italia il MAMbo - Museo d'Arte Moderna di Bologna ne ha realizzata una dal titolo \"Bas Jan Ader. Tra due mondi\", nella sede di Villa delle Rose, nel 2013.\nAlcune delle sue opere (cinque cortometraggi) sono stati esposti al Mus\u00e9e des Beaux-Arts di Losanna.\nIl film documentario \"Here is Always Somewhere Else\" del 2006 arriva a valle del riconoscimento del lavoro artistico di Ader. Il DVD dell'opera \u00e8 disponibile dal 2008."}
{"id": "3785926", "revid": "599013", "url": "https://it.wikipedia.org/wiki?curid=3785926", "title": "Eleonora Vild", "text": ""}
{"id": "3785927", "revid": "300067", "url": "https://it.wikipedia.org/wiki?curid=3785927", "title": "Eleonora \u0110okovi\u0107", "text": ""}
{"id": "3785928", "revid": "300067", "url": "https://it.wikipedia.org/wiki?curid=3785928", "title": "Eleonora Djokovi\u0107", "text": ""}
{"id": "3785929", "revid": "300067", "url": "https://it.wikipedia.org/wiki?curid=3785929", "title": "Eleonora Djokovic", "text": ""}
{"id": "3785930", "revid": "300067", "url": "https://it.wikipedia.org/wiki?curid=3785930", "title": "Eleonora Dokovic", "text": ""}
{"id": "3785931", "revid": "767487", "url": "https://it.wikipedia.org/wiki?curid=3785931", "title": "Franti\u0161ek Havr\u00e1nek", "text": ""}
{"id": "3785942", "revid": "592844", "url": "https://it.wikipedia.org/wiki?curid=3785942", "title": "Veneto Nord Est", "text": ""}
{"id": "3785943", "revid": "767487", "url": "https://it.wikipedia.org/wiki?curid=3785943", "title": "Parigi-Camembert 2007", "text": "Il Parigi-Camembert 2007, sessantottesima edizione della corsa e valida come evento del circuito UCI Europe Tour 2007 categoria 1.1, fu disputata il 17 aprile 2007, per un percorso totale di 205\u00a0km. Fu vinta dal francese S\u00e9bastien Joly, al traguardo con il tempo di 4h32'06\" alla media di 45,204\u00a0km/h.\nPartenza con 113 ciclisti di cui 56 portarono a termine il percorso."}
{"id": "3785944", "revid": "729019", "url": "https://it.wikipedia.org/wiki?curid=3785944", "title": "Muscoli lombricali della mano", "text": "I muscoli lombricali della mano sono quattro muscoli fusiformi e sottili localizzati nel palmo della mano. Vengono denominati, procedendo in senso latero-mediale, come I, II, III e IV muscolo lombricale della mano.\nOrigine, decorso e inserzione.\nCiascun muscolo lombricale origina dai tendini del muscolo flessore profondo delle dita e si dirige con un esile tendine verso il lato radiale della rispettiva articolazione metacarpo-falangea inserendosi al margine laterale dell'espansione digitale dorsale dell'estensore comune delle dita. I lombricali della mano sono gli unici muscoli del corpo umano ad avere sia origine che inserzione tendinea.\nInnervazione e vascolarizzazione.\nL'innervazione \u00e8 di pertinenza del nervo mediano per i due muscoli laterali, del nervo ulnare per i due mediali. L'apporto sanguigno \u00e8 fornito dall'arcata arteriosa palmare profonda.\nFunzione.\nLa loro azione consiste nel flettere le metacarpo-falangee ed estendere le interfalangee delle ultime quattro dita della mano."}
{"id": "3785949", "revid": "729019", "url": "https://it.wikipedia.org/wiki?curid=3785949", "title": "Klemm Kl 32", "text": "Il Klemm L 32, identificato successivamente dal Reichsluftfahrtministerium (RLM) Kl 32, era un monomotore da turismo sportivo e da addestramento triposto ad ala bassa a sbalzo, prodotto dall'azienda tedesca Leichtflugzeugbau Klemm GmbH nei primi anni trenta.\nDerivato dal precedente L 31 (poi Kl 31), ne manteneva l'aspetto generale tranne per le dimensioni leggermente ridotte, un abitacolo a tre posti e la costruzione interamente lignea. Anch'esso destinato al mercato dell'aviazione generale, venne utilizzato, oltre che da utenti civili, nelle scuole di volo della Luftwaffe durante il periodo prebellico.\nStoria del progetto.\nIl buon successo sul mercato ottenuto con l'L 31 del 1931 indusse Hanns Klemm, proprietario dell'azienda aeronautica che portava il suo nome, ad affidare lo sviluppo al suo progettista Robert Lusser di un modello derivato ad alte prestazioni e destinato alle competizioni aeronautiche riservate ai modelli da turismo.\nLusser al fine di aumentarne le prestazioni generali apport\u00f2 sostanziali modifiche che, pur lasciandone essenzialmente inalterato l'aspetto esteriore, riguardavano una sensibile riduzione della massa complessiva. Invece della soluzione mista del suo predecessore il nuovo modello, che assunse la designazione L 32, era realizzato interamente in legno e presentava misure inferiori in lunghezza, altezza ed apertura alare. Inoltre l'abitacolo venne ridotto dai 4 posti dell'L 31 a soli tre per un risparmio complessivo di oltre 200 kg nel peso a vuoto del velivolo. Anche in questo caso per meglio assecondare le preferenze dei clienti il velivolo manteneva la capacit\u00e0 di essere equipaggiato con diverse motorizzazioni e dalla diversa architettura.\nIl prototipo venne portato in volo con successo nel 1932 e nel corso dello stesso anno avviato alla produzione in serie, che si protrasse fino al 1935 quando venne sospesa attestandosi ad un totale di 60 esemplari.\nPur mantenendo negli anni un aspetto fondamentalmente identico, nelle sue numerose versioni venne dotato di diverse tipologie di motori sia radiali che in linea tra i quali Bramo Sh 14, Argus As 8, de Havilland Gipsy e Hirth HM 150, tutti accoppiati ad un'elica bipala.\nTecnica.\nIl Kl 32 era un velivolo dall'aspetto convenzionale, basato sui precedenti modelli sviluppati dall'azienda e del quale manteneva le caratteristiche salienti: monomotore, monoplano e carrello fisso.\nLa fusoliera, realizzata in legno con rivestimento di pannelli in compensato, era caratterizzata dalla presenza di una cabina di pilotaggio chiusa dove potevano trovare posto il pilota ed altri due membri dell'equipaggio. Posteriormente terminava in un impennaggio classico monoderiva con piani orizzontali montati a sbalzo leggermente avanzati rispetto all'elemento verticale.\nLa configurazione alare era monoplana, con ala montata bassa sulla fusoliera, realizzata con una parte centrale alla quale erano poi collegate le due semiali.\nIl carrello d'atterraggio era un semplice biciclo fisso, collegato alla parte inferiore della fusoliera tramite una struttura tubolare ed ammortizzata, dotato di ruote carenate per diminuire la resistenza all'avanzamento ed integrato posteriormente da un pattino d'appoggio anch'esso ammortizzato.\nImpiego operativo.\nIl Kl 32, al pari dei suoi predecessori, cominci\u00f2 ad essere utilizzato da piloti privati nelle competizioni aeree del periodo destinate a velivoli di quella categoria riscuotendo un buon numero di successi. Tra i piloti ad ottenere risultati ci furono lo stesso Robert Lusser, Wolf Hirth e Reinhold Poss.\nCon l'avvento del regime nazista e l'istituzione del Reichsluftfahrtministerium (RLM), il ministero deputato all'intero controllo dell'aviazione civile e militare tedesca del periodo, il modello adott\u00f2 il suffisso \"Kl\" destinato all'azienda ed alcuni esemplari vennero adottati dalle scuole di volo della Luftwaffe in qualit\u00e0 di aereo da addestramento e da collegamento."}
{"id": "3785951", "revid": "61051", "url": "https://it.wikipedia.org/wiki?curid=3785951", "title": "Klemm L 32", "text": ""}
{"id": "3785954", "revid": "767487", "url": "https://it.wikipedia.org/wiki?curid=3785954", "title": "Franti\u0161ek Cipro", "text": ""}
{"id": "3785957", "revid": "1184093", "url": "https://it.wikipedia.org/wiki?curid=3785957", "title": "Wade Trophy", "text": "Il Wade Trophy \u00e8 un premio conferito annualmente alla migliore giocatrice del campionato di pallacanestro di NCAA Division I.\nVenne istituito nel 1978 ed \u00e8 intitolato alla memoria della cestista Margaret Wade, scomparsa nel 1995 e membro del Naismith Memorial Basketball Hall of Fame e del Women's Basketball Hall of Fame. Il Wade Trophy \u00e8 assegnato dalla Women's Basketball Coaches Association."}
{"id": "3785963", "revid": "61051", "url": "https://it.wikipedia.org/wiki?curid=3785963", "title": "Bramo Sh 14", "text": ""}
{"id": "3785975", "revid": "536103", "url": "https://it.wikipedia.org/wiki?curid=3785975", "title": "Pa'u Zotoh Zhaan", "text": ""}
{"id": "3785990", "revid": "1573940", "url": "https://it.wikipedia.org/wiki?curid=3785990", "title": "Giuseppe Varriale", "text": "Biografia.\nLaureatosi in giurisprudenza all'Universit\u00e0 di Napoli, dove frequent\u00f2 anche i corsi per la carriera diplomatica e consolare, dopo breve esercizio della professione forense, entr\u00f2 in magistratura raggiungendo il grado di consigliere della Corte Suprema di Cassazione e ricoprendo, per alcuni anni il ruolo di presidente del Tribunale di Perugia.\nPrest\u00f2 servizio come ufficiale richiamato nella prima guerra mondiale (1915-1918).\nFu rettore dell'Istituto teologico per laici, istituito in Perugia nel 1946, centro di studi sociali e religiosi.\nFu eletto Senatore nelle file della DC il 18 aprile 1948 per il I e II Collegio di Perugia.\nFu membro della II Commissione permanente del Senato \"Giustizia ed autorizzazione a procedere\", fu proponente e relatore, tra le altre, della riforma dell'Istituto della liberazione condizionale da estendersi ai condannati all'ergastolo dopo lunga espiazione ed accertato ravvedimento, la riforma del procedimento civile, l'indennizzo alle vittime degli errori giudiziari, l'abolizione della categoria degli aiutanti di cancelleria e il loro passaggio nella categoria superiore, modifiche contrattuali per il personale statale in servizio di ruolo di data anteriore al 23 marzo 1939.\nPatrocin\u00f2 gli interessi di Perugia e della Regione con la sua proposta di legge di contributo statale di 75.000.000 di lire per i restauri al Palazzo dei Priori, cooper\u00f2 per la realizzazione di opere pubbliche.\nLa sua prima proposta di legge, approvata dal Parlamento, fu a beneficio dell'Opera Nazionale Orfani dei Sanitari, con sede in Perugia."}
{"id": "3785991", "revid": "339392", "url": "https://it.wikipedia.org/wiki?curid=3785991", "title": "Stipulazioni di match di wrestling", "text": ""}
{"id": "3785995", "revid": "729019", "url": "https://it.wikipedia.org/wiki?curid=3785995", "title": "Rally d'Australia", "text": "Il Rally d'Australia \u00e8 una manifestazione sportiva automobilistica inserita per la prima volta nel Campionato del mondo rally nel 1989."}
{"id": "3786003", "revid": "254059", "url": "https://it.wikipedia.org/wiki?curid=3786003", "title": "Mauro J\u00f6hri", "text": "Biografia.\nNato a Bivio, nel Grigioni italiano, \u00e8 nel 1964 nell\u2019Ordine cappuccino, ha frequentato il Noviziato ad Arco (Trento). \nDopo un anno di studi a Sondrio, ha studiato teologia nell\u2019istituto dell\u2019Ordine a Solothurn, in Svizzera. Dopo l\u2019ordinazione sacerdotale, nel 1972, ha continuato gli studi teologici alle Universit\u00e0 di Friburgo e di T\u00fcbingen, e poi alla Facolt\u00e0 teologica di Lucerna. Nel 1980 ha conseguito il dottorato alla Facolt\u00e0 teologica di Lucerna con una tesi su Hans Urs von Balthasar. \n\u00c8 stato guardiano nel convento della Madonna del Sasso presso Locarno, insegnante di religione nella scuola cantonale, Presidente della Commissione del piano pastorale della Conferenza episcopale svizzera, insegnante alla Facolt\u00e0 teologica di Coira e professore incaricato nella Facolt\u00e0 teologica di Lugano. Considerato \"Teologo prudente, ma di visioni abbastanza aperte\", nel 1989 \u00e8 stato eletto Superiore dei Cappuccini della Regione della Svizzera italiana e nel 1995 Provinciale della Provincia cappuccina svizzera. Durante questo ufficio \u00e8 stato anche presidente dell\u2019Unione dei Superiori religiosi della Svizzera. Dopo il periodo di Provincialato ha continuato la sua formazione all\u2019Institut de formation humaine int\u00e9grale di Montr\u00e9al in Canada. Nel 2005 \u00e8 stato di nuovo eletto Provinciale dei Cappuccini svizzeri. \nNel 2004 il governo centrale dei Cappuccini lo aveva chiamato nella Commissione per la rielaborazione delle Costituzioni e gli Statuti dell\u2019Ordine.\n\u00c8 stato eletto Ministro Generale dell'Ordine durante il Capitolo Generale del 2006 e riconfermato per altri sei anni nel 2012.\nIl 22 novembre 2008, riceve dall'Accademia Bonifaciana di Anagni, su proposta del Rettore Presidente Cav. Dott. Sante De Angelis e del Presidente del Comitato Scientifico Card. Paul Poupard, la VI edizione del Premio Internazionale Bonifacio VIII \"...per una cultura della Pace...\".\nHa partecipato a tre Sinodi dei Vescovi, tra cui quello sul Medio Oriente e il Primo Sinodo sulla famiglia (2014). \u00c8 stato eletto presidente dell'Unione superiori generali nel 2015."}
{"id": "3786012", "revid": "1305772", "url": "https://it.wikipedia.org/wiki?curid=3786012", "title": "Toyo Kogyo Soccer Club 1966", "text": "Questa voce raccoglie le informazioni riguardanti il Toyo Kogyo Soccer Club nelle competizioni ufficiali della stagione 1966.\nStagione.\nNella stagione 1966 il Toyo Kogyo difese il proprio titolo di campione del Giappone ottenendo le stesse prestazioni dell'anno precedente (vinse dodici gare, ma perse un punto in pi\u00f9 rispetto all'anno precedente a causa della prima sconfitta riportata in Japan Soccer League). Anche in Coppa dell'Imperatore la squadra ottenne gli stessi risultati dell'anno precedente, ma fu sconfitta in finale dagli studenti dell'Universit\u00e0 di Waseda.\nMaglie e sponsor.\nLa societ\u00e0 continu\u00f2 a confermare le maglie di colore bianco con strisce azzurre."}
{"id": "3786030", "revid": "287451", "url": "https://it.wikipedia.org/wiki?curid=3786030", "title": "Museo della Civilt\u00e0 Contadina", "text": ""}
{"id": "3786042", "revid": "536159", "url": "https://it.wikipedia.org/wiki?curid=3786042", "title": "Boeing 787", "text": ""}
{"id": "3786048", "revid": "767487", "url": "https://it.wikipedia.org/wiki?curid=3786048", "title": "The Adventures of Kathlyn (film)", "text": "The Adventures of Kathlyn \u00e8 un film muto del 1916 diretto da Francis J. Grandon. Usando lo stesso cast e lo stesso regista, il film \u00e8 la riproposta in versione pi\u00f9 breve di \"The Adventures of Kathlyn\", un serial di 27 rulli il cui primo episodio era uscito nelle sale il 29 dicembre 1913.\nTrama.\nKathlyn Hare, figlia del colonnello Hare, un collezionista californiano di animali selvatici, viaggia con sua sorella Winnie ad Allaha, un piccolo principato nell'India orientale, dove il principe Umballah tiene prigioniero il loro padre. Kathlyn, durante le sue numerose avventure, salva il padre e la sorella da ogni pericolo, scopre l'identit\u00e0 del vero re e assiste alla morte di Umballah.\nProduzione.\nIl film fu prodotto dalla Selig Polyscope Company e venne girato a Chicago, dove la compagnia aveva la sua sede principale.\nIl cast riportato deriva da quello del serial, ma \u00e8 possibile che alcuni degli attori del film non apparissero nella versione originale.\nDistribuzione.\nDistribuito dalla General Film Company, il film fu presentato in prima il 19 febbraio 1916 al Fine Arts Theater di Chicago, sala dove rimase in programmazione per due settimane. Si pensava che, se il film avesse avuto successo a Chicago, sarebbe poi stato distribuito in altre citt\u00e0, ma non \u00e8 rimasta traccia di alcun altra distribuzione.\nIl film - in dieci bobine - non era coperto da copyright, al contrario del serial - in ventisette bobine - in cui ognuno degli episodi, dal 1913 al 1914, aveva il proprio copyright.\nConservazione.\nNon si conoscono copie ancora esistenti della pellicola che viene considerata presumibilmente perduta"}
{"id": "3786050", "revid": "6923", "url": "https://it.wikipedia.org/wiki?curid=3786050", "title": "Excelsior (azienda)", "text": "La Excelsior \u00e8 un'importante azienda costruttrice di strumenti musicali ed in particolare fisarmoniche delle Marche. L'azienda fu fondata a New York nel 1924 e realizz\u00f2 la fabbrica di Castelfidardo nel 1948 quando i suoi fondatori Egisto e Roberto Pancotti emigranti negli Stati Uniti tornarono in Italia.\nLa Excelsior che oggi costruisce esclusivamente fisarmoniche seguendo metodi tradizionali, negli anni '60 e '70 costru\u00ec anche un certo numero di Organi elettrici e sintetizzatori."}
{"id": "3786052", "revid": "767487", "url": "https://it.wikipedia.org/wiki?curid=3786052", "title": "What Happened to Mary?", "text": "What Happened to Mary? \u00e8 un serial muto del 1912 diretto da Charles Brabin. Viene considerato il primo serial girato negli Stati Uniti. Ne venne prodotto un sequel, sempre interpretato da Mary Fuller, un serial in sei episodi dal titolo \"Who Will Marry Mary?\".\nTrama.\nIl serial narra delle vicende di una giovane donna alle prese con il patrigno e un'infanzia difficile.\nProduzione.\nIl serial fu prodotto dalla Edison Company e McClure Publishing Co.\nDistribuzione.\nDistribuito dalla General Film Company, il serial usc\u00ec nelle sale cinematografiche degli Stati Uniti il 26 luglio 1912. I dodici episodi in cui era articolato, venivano presentati in sala programmati in modo da seguire l'uscita del racconto omonimo che veniva pubblicato a puntate dal \"McClure's The Ladies' World\"."}
{"id": "3786057", "revid": "287204", "url": "https://it.wikipedia.org/wiki?curid=3786057", "title": "Luis Advincula", "text": ""}
{"id": "3786058", "revid": "155634", "url": "https://it.wikipedia.org/wiki?curid=3786058", "title": "Campionati mondiali di pugilato dilettanti 2011 - Pesi medi", "text": ""}
{"id": "3786062", "revid": "759132", "url": "https://it.wikipedia.org/wiki?curid=3786062", "title": "Episodi di Life's Too Short", "text": "La prima e unica stagione della serie televisiva Life's Too Short, costituita da sette episodi, \u00e8 stata trasmessa dal 10 novembre al 20 dicembre 2011 sul canale televisivo britannico BBC Two. In seguito fu annunciato che la serie si sarebbe conclusa con un episodio speciale trasmesso il 30 marzo 2013.\nIn Italia la serie va in onda dall'8 luglio al 29 luglio 2014 su Sky Arte HD.\nPrimo episodio.\nTrama.\nWarwick Davis d\u00e0 inizio al documentario su s\u00e9 stesso presentandosi in maniera estremamente boriosa, proponendosi agli spettatori come modello a cui guardare per poter restituire dignit\u00e0 al mondo dei \"nani\". Warwick lavora come agente in rappresentanza di altre persone affette da nanismo. In passato ha recitato in diversi film di successo, ma \u2013 per quanto tenti inizialmente di nasconderlo durante le riprese del documentario \u2013 attualmente vive una situazione critica: \u00e8 stato lasciato da sua moglie Sue che ora vuole il divorzio, non viene assunto come attore da anni e si trova in ristrettezze economiche. Warwick si reca dai suoi \"amici\" Ricky Gervais e Stephen Merchant, produttori televisivi, per chiedere loro un qualche ruolo da attore. Tuttavia i due, che in realt\u00e0 lo considerano una presenza seccante ed indesiderata, non hanno niente per lui. Warwick decide di assumere una segretaria personale, ma si deve accontentare di Cheryl Wilkins, assolutamente inqualificata ed ottusa.\nSecondo episodio.\nTrama.\nWarwick partecipa ad una convention di fantascienza e fantasy per guadagnare un po' di soldi con la vendita di gadget sulla propria persona, mostrandosi venale e cinico nei confronti dei suoi fan. Durante la convention, una giovane coppia gli propone di partecipare come ospite d'onore al loro imminente matrimonio a tema \"Star Wars\". Warwick accetta l'invito non appena i due accennano ad un compenso. Tornato in ufficio, la segretaria lo informa di essere stata contattata dall'agente di Johnny Depp, per proporre a Warwick di lavorare, sotto lauto compenso, come assistente per l'attore hollywoodiano, che deve interpretare la parte del nano Tremotino in un film diretto da Tim Burton. Warwick ovviamente accetta, sebbene gi\u00e0 al primo incontro debba sopportare una serie di umiliazioni da parte di Johnny Depp, che lo tratta come un fenomeno da baraccone. Dialogando con l'attore, Warwick accenna alla sua amicizia con Ricky Gervais e, su richiesta di Depp, i due vanno insieme a trovarlo. In realt\u00e0 tra Depp e Gervais non scorre buon sangue da quando quest'ultimo ha criticato l'attore hollywoodiano durante la cerimonia dei Golden Globe. Johnny Depp si vendica recitandogli una serie di battute derisorie, e se ne va ferito ed adirato quando Ricky e Warwick gli rispondono ironizzando sulla saga dei \"Pirati dei Caraibi\". Warwick perde cos\u00ec un'altra possibilit\u00e0 di risollevarsi economicamente. Anche la sua partecipazione al matrimonio dei due fan \u00e8 un fallimento: dopo essersi vestito, per volere dello sposo, con un ridicolo costume da orso al fine di assomigliare ad un Ewok, Warwick prende la parola interrompendo il testimone e recita una serie di battute, ma queste mettono in estremo imbarazzo i convitati."}
{"id": "3786064", "revid": "648716", "url": "https://it.wikipedia.org/wiki?curid=3786064", "title": "Sinizesi", "text": "Nella metrica classica, la sinizesi indica la contrazione in un'unica sillaba di due vocali adiacenti. In italiano, le sequenze di fonemi che possono dare luogo a sinizesi sono \"ea\", \"eo\", \"ei\", \"eu\", \"ie\", \"ua\", \"ue\", \"ui\", \"uo\" ecc.\nTale fenomeno, nella pronuncia corrente, \u00e8 detto sineresi.\nMetrica italiana.\n\"Parea\", secondo la grammatica, ha tre sillabe, in questo verso ne ha due soltanto.\nUn altro esempio:\nAll'interno di un verso, due vocali di solito sono considerate parti di una stessa sillaba: sono quindi dittonghi oppure iati (nel senso di due \"vocali forti\", non nel senso di due vocali separate da un accento) che formano sineresi; se c'\u00e8 un caso di dieresi (che \u00e8 il fenomeno opposto alla sineresi), si pu\u00f2 segnalare con l'apposito segno diacritico, detto appunto dieresi. Viceversa, in fine di verso, due vocali formano sempre due sillabe metriche.\nMetrica greca e latina.\nVirgilio, \"Eneide\", III, v. 373: atqu(e)\u203fhaec deinde canit divin(o)\u203fex ore sacerdos."}
{"id": "3786067", "revid": "767487", "url": "https://it.wikipedia.org/wiki?curid=3786067", "title": "Le nevi del Kilimangiaro (film 2011)", "text": "Le nevi del Kilimangiaro (\"Les Neiges du Kilimandjaro\") \u00e8 un film del 2011 diretto da Robert Gu\u00e9diguian.\nLa canzone del 1966 che accompagna il film, a cui d\u00e0 anche il titolo, \u00e8 interpretata da Pascal Danel.\nIl soggetto, sceneggiato da Gu\u00e9diguian e Jean-Louis Milesi, \u00e8 ispirato al poema \"Les pauvres gens\" di Victor Hugo.\nIl film \u00e8 stato presentato nella sezione Un Certain Regard del 64\u00ba Festival di Cannes.\nTrama.\nPorto di Marsiglia. La crisi nel settore ha costretto i lavoratori portuali ad un drammatico accordo sindacale in base al quale con un'estrazione a sorte si \u00e8 determinato il licenziamento di venti operai. Tra gli estratti c'\u00e8 proprio Michel, uno dei capi del sindacato per il quale, vista l'et\u00e0, difficilmente sar\u00e0 possibile trovare un nuovo lavoro.\nNella grande festa per i trent'anni di matrimonio Michel e sua moglie Marie-Claire ricevono come regalo del denaro e due biglietti per un viaggio di una settimana in Tanzania. Qualche sera dopo, mentre sono in casa a giocare a carte con la sorella di lei, Denise, e suo marito Raoul, amico fraterno di Michel, sono aggrediti da due uomini armati che li picchiano e li derubano dei biglietti, dei contanti e delle carte di credito. Oltre al danno economico, i quattro devono fare i conti con lo choc che lascia conseguenze in particolare su Denise.\nMichel, mentre \u00e8 in giro cercando un lavoro, grazie a un dettaglio riesce a risalire ad uno dei suoi rapinatori. Si tratta di Christophe, un giovane ex collega presente alla sua festa, come lui senza lavoro dopo l'estrazione. Denunciato, viene subito arrestato e condannato a diversi anni di reclusione. Dopo l'iniziale sete di giustizia mista a vendetta (Michel, con il consenso del commissario, arriva a mettere le mani addosso ad uno strafottente Christophe) la piet\u00e0 ha il sopravvento.\nI due fratellini di Christophe che avevano come unico sostegno il fratello, sono infatti in uno stato di semiabbandono e Michel e Marie Claire, l'uno all'insaputa dell'altro, si adoperano per aiutarli. Dopo essersi interrogati sul loro passato e il loro presente, giungono entrambi alla conclusione che la scelta giusta da fare \u00e8 prendere in casa con loro i due fratelli. Vinta l'iniziale riluttanza dei figli, Michel e Marie-Claire riscuotono anche l'approvazione di Raoul e Denise insieme ai quali, cos\u00ec, si pu\u00f2 tornare ad una serenit\u00e0 che sembrava irrimediabilmente compromessa."}
{"id": "3786071", "revid": "2110845", "url": "https://it.wikipedia.org/wiki?curid=3786071", "title": "Yukio Shimomura", "text": "Biografia.\nNato a Hiroshima, a circa un chilometro dal punto in cui scoppi\u00f2 Little Boy, sopravvisse al bombardamento atomico del 1945 soffrendo tuttavia di alcuni problemi di salute dovuti ai postumi (otite media).\nCarriera.\nCalciatore.\nClub.\nEsord\u00ec nel calcio giocato come portiere della squadra della Shud\u014d High School, imparando la tecnica da autodidatta. Dopo il diploma, nel 1951 fu assunto alla Mazda passando automaticamente al club calcistico aziendale dove ottenne, come miglior risultato, il secondo posto in Coppa dell'Imperatore nel 1954 e nel 1957. Si ritir\u00f2 dal calcio giocato nel 1961 anche se, fino al 1966, continuer\u00e0 ad essere incluso nella rosa come giocatore.\nNazionale.\nConta una presenza in nazionale maggiore e la partecipazione alla rappresentativa giapponese alle Olimpiadi di Melbourne del 1956.\nAllenatore.\nDopo aver allenato, durante la carriera di calciatore, alcune squadre liceali di Hiroshima (dove scopr\u00ec alcuni futuri giocatori della nazionale come Takaji Mori), dopo il ritiro dal calcio giocato pass\u00f2 nello staff tecnico del Toyo Kogyo, di cui divenne allenatore nel 1964. Mettendo in atto un modulo molto simile all'attuale 4-3-3, Shimomura guid\u00f2 la squadra verso la vittoria delle prime quattro edizioni della neocostituita Japan Soccer League e di due edizioni della Coppa dell'Imperatore. Nel 1970, subito dopo la vittoria del quinto titolo in sei edizioni del campionato, Shimomura lasci\u00f2 la guida tecnica del Toyo Kogyo: dopo una stagione di inattivit\u00e0, nel 1972 assunse la guida tecnica dello Towa Real Estate, appena ammesso nella Japan Soccer League.\nDirigente.\nNel 1974, Shimomura lasci\u00f2 la conduzione tecnica del Towa Real Estate al suo ex giocatore Yoshinobu Ishii, ottenendo l'incarico di direttore sportivo della squadra: i risultati conseguiti sotto la sua dirigenza (la vittoria di due edizioni della Coppa dell'Imperatore e del campionato tra il 1976 e il 1979) spinse la JFA ad affidargli l'incarico di commissario tecnico della Nazionale maggiore, che mantenne fin quando non rassegn\u00f2 le dimissioni a causa del fallimento della qualificazione alle Olimpiadi del 1980.\nIn seguito a questo risultato Shimomura dirad\u00f2 la propria presenza nel contesto calcistico, ritornandovi con l'avvento della J-League, in qualit\u00e0 di osservatore per il Sanfrecce Hiroshima."}
{"id": "3786073", "revid": "5535", "url": "https://it.wikipedia.org/wiki?curid=3786073", "title": "Sanpei Hayashiya", "text": ""}
{"id": "3786075", "revid": "2033069", "url": "https://it.wikipedia.org/wiki?curid=3786075", "title": "Sugarfoot", "text": "Sugarfoot \u00e8 una serie televisiva statunitense in 69 episodi trasmessi per la prima volta nel corso di 4 stagioni dal 1957 al 1961.\nTrama.\nTom Brewster \u00e8 un giovane che studia legge e vaga per il West. Arrivato nella cittadina di Bluerock in cerca di un ufficio postale viene fatto sceriffo suo malgrado ma la figlia dello sceriffo precedente ritiene che non abbia la stoffa per fare le veci dello sceriffo e lo chiama \"Sugarfoot\".\nProduzione.\nLa serie fu prodotta dalla Warner Bros. Television e girata negli studios della Warner Brothers a Burbank in California.\nLa serie non ha alcuna attinenza con il film western del 1951 con Randolph Scott intitolato \"Sugarfoot\" a parte il titolo. L'episodio pilota della serie \u00e8 un remake di un film western del 1954 intitolato \"Lo sceriffo senza pistola\" (\"The Boy from Oklahoma\"), interpretato da Will Rogers, Jr. nel ruolo di Tom Brewster. Il pilota, intitolato \"Brannigan's Boots\", era cos\u00ec simile al film che Sheb Wooley e Slim Pickens ripreso i loro ruoli del film. Come nel film, Brewster non usa mai armi da fuoco, preferendo usare con i cattivi la sua abilit\u00e0 di \"roping\" quando la persuasione amichevole fallisce. Forse per ragioni pratiche, il \"pilot\" alter\u00f2 un po' le attitudini del personaggio, facendolo riluttante ad usare armi da fuoco, ma disposto comunque ad utilizzarle come ultima risorsa. Secondo la canzone dei titoli iniziali Sugarfoot porta con s\u00e9 un fucile cos\u00ec come un libro di legge.\n\"Sugarfoot\" fu uno dei primi prodotti dell'alleanza tra la ABC e la neonata Warner Brothers Television, presieduta da William T. Orr. Nello stesso periodo, altre serie simili andarono in onda, come \"Maverick\" con James Garner e Jack Kelly, \"Cheyenne\" con Clint Walker, \"Bronco\" con Ty Hardin, \"Lawman\" con John Russell, e \"Colt .45\" con Wayde Preston. Hutchins appare nel ruolo di Sugarfoot in alcuni episodi in crossover di \"Cheyenne\" e \"Maverick\", e in una puntata di \"Bronco\" intitolata \"The Yankee Tornado\", con Peter Breck nel ruolo di un giovane Theodore Roosevelt. Jack Kelly appare nel ruolo di Maverick Bart nell'episodio di \"Sugarfoot\" intitolato \"\"A Price on His Head\".\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1957 al 1961 sulla rete televisiva ABC. \u00c8 stata poi pubblicata in DVD negli Stati Uniti dalla Alpha Video Distributors nel 2008.\nAlcune delle uscite internazionali sono state:"}
{"id": "3786077", "revid": "767487", "url": "https://it.wikipedia.org/wiki?curid=3786077", "title": "Sugarfoot (film)", "text": "Sugarfoot \u00e8 un film western statunitense del 1951 diretto da Edwin L. Marin.\nIl film non ha alcuna attinenza con la serie western intitolata \"Sugarfoot\" (trasmessa dal 1957 al 1961) a parte il titolo.\nProduzione.\nIl film fu prodotto da Warner Bros. Pictures e diretto da Edwin L. Marin, girato nella Vasquez Rocks Natural Area Park a Agua Dulce in California Il film fu anche rieditato con il titolo \"Swirl of Glory\".\nDistribuzione.\nIl film fu distribuito negli Stati Uniti nel 1951 dalla Warner Bros. Pictures.\nAlcune delle uscite internazionali del film sono state:\nPromozione.\nLe tagline erano:"}
{"id": "3786080", "revid": "37401", "url": "https://it.wikipedia.org/wiki?curid=3786080", "title": "Eko (strumenti musicali)", "text": ""}
{"id": "3786083", "revid": "119134841", "url": "https://it.wikipedia.org/wiki?curid=3786083", "title": "Ensign O'Toole", "text": "Ensign O'Toole \u00e8 una serie televisiva statunitense in 32 episodi trasmessi per la prima volta nel corso di una sola stagione dal 1962 al 1963.\nLa seri\u00e8 \u00e8 basata sui due libri \"All the Ships at Sea\" e \"Ensign O'Toole and Me\" di William Lederer che lavor\u00f2 come consulente per la serie.\nTrama.\nL'ufficiale della Marina O'Toole \u00e8 un veterano della guerra di Corea a bordo del cacciatorpediniere USS \"Appleby\" che vaga per l'Oceano Pacifico. Durante il suo servizio, la \"Appleby\" arriva in molti parti del mondo: Hong Kong, Corea del Sud, nel Pacifico del Sud, e a San Diego, in California. L'episodio di apertura dal titolo \"Operation Kowana\" introduce il cast; i marinai vengono congedati per qualche giorno a terra dopo essere approdati nel porto giapponese di Kowana con un severo avvertimento sul il loro comportamento.\nProduzione.\nLa serie fu prodotta da Four Star Productions, societ\u00e0 di produzione dell'attore Dick Powell, e dalla Lederer. Dick Powell compare anche in due episodi nel ruolo del capitano Richard E. Powell.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1962 al 1963 sulla rete televisiva NBC."}
{"id": "3786085", "revid": "1305772", "url": "https://it.wikipedia.org/wiki?curid=3786085", "title": "Ripcord", "text": "Ripcord \u00e8 una serie televisiva statunitense in 76 episodi trasmessi per la prima volta nel corso di 2 stagioni dal 1961 al 1963.\nTrama.\nLa serie \u00e8 incentrata sul mondo dell'allora nuovo sport del paracadutismo. Nel corso degli episodi, gli uomini ed i loro aerei vengono posti in situazioni insolite in cui sono necessarie particolari competenze e capacit\u00e0. I paracadutisti vanno a caccia di criminali o eseguono audaci salvataggi.\nProduzione.\nLa serie fu prodotta da United Artists Television e ZIV Television Programs oltre che dalla societ\u00e0 di Ivan Tors, il produttore esecutivo, la Ivan Tors Film.\nNella serie recitarono Larry Pennell (che interpret\u00f2 Dash Riprock in \"The Beverly Hillbillies\"), Ted McKeever e Ken Curtis (che divenne famoso come Festus in \"Gunsmoke\") nel ruolo di Jim Buckley. Il pilota Chuck Lambert, interpretato da Paul Comi, viene sostituito nella seconda stagione da Charlie Kern, interpretato da Shug Fisher (anch'egli apparso in \"The Beverly Hillbillies\" nel ruolo di Shorty Kellems).\nLe guest star includono Harry Carey, Jr., Lee Van Cleef, Pat Conway, Richard Eastham, Lang Jeffries, Dayton Lummis, Tyler McVey, Denver Pyle, e l'allora sconosciuto James Coburn.\nGli stuntmen impegnati nelle azioni di paracadutismo furono Bob Fleming (un pilota di linea) e Joe Mangione, entrambi di Brooklyn, New York.\nLa serie fu sponsorizzata da un popolare giocattolo costituito da un paracadute di plastica di grandi dimensioni con un paracadutista legato che poteva essere lanciato in aria ed atterrare lentamente a terra.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1961 al 1963 in syndication.\nAlcune delle uscite internazionali sono state:"}
{"id": "3786088", "revid": "599013", "url": "https://it.wikipedia.org/wiki?curid=3786088", "title": "Oleg Saitov", "text": "Ha studiato giornalismo nella citt\u00e0 di Rjazan'."}
{"id": "3786090", "revid": "28592", "url": "https://it.wikipedia.org/wiki?curid=3786090", "title": "Governatorato della Moldavia", "text": ""}
{"id": "3786092", "revid": "28592", "url": "https://it.wikipedia.org/wiki?curid=3786092", "title": "Principe di Moldavia", "text": ""}
{"id": "3786093", "revid": "91336220", "url": "https://it.wikipedia.org/wiki?curid=3786093", "title": "Fener (disambigua)", "text": ""}
{"id": "3786095", "revid": "1005847", "url": "https://it.wikipedia.org/wiki?curid=3786095", "title": "Citt\u00e0 della Moldavia", "text": ""}
{"id": "3786096", "revid": "287204", "url": "https://it.wikipedia.org/wiki?curid=3786096", "title": "Pete and Gladys", "text": "Pete and Gladys \u00e8 una serie televisiva statunitense in 72 episodi trasmessi per la prima volta nel corso di 2 stagioni dal 1960 al 1962. \u00c8 uno spin-off della serie televisiva \"December Bride\" (1954-1959).\nTrama.\nNella popolare sitcom \"December Bride\", Pete Porter era il vicino di casa che trascorreva la maggior parte del tempo a lamentarsi di sua moglie Gladys, che non era mai apparsa in video. In \"Pete and Gladys\", lo spin-off, Gladys viene interpretata dall'attrice comica Cara Williams.\nOltre al protagonista Pete, l'unico personaggio ad essere ripreso da \"December Bride\" \u00e8 quello di Crocker Hilda, interpretata da Verna Felton. Barbara Stuart appare nove volte nella prima stagione nel ruolo di Alice, amica di Gladys. Gale Gordon interpreta lo zio Paul, che appare in alcuni episodi nella prima stagione e come personaggio regolare nella seconda. Bill Hinnant spesso appare durante la seconda stagione nel ruolo del nipote di Gladys, Bruce Carter, che rimane con la zia mentre frequenta una scuola nelle vicinanze.\nProduzione.\nLa serie fu prodotta dalla Columbia Broadcasting System (CBS) e da El Camino e girata negli studios della Paramount a Los Angeles in California. Il (titolo di lavorazione fu \"For Pete's Sake\".\nTra i registi della serie sono accreditati Leslie Goodwins (3 episodi, 1962) e James V. Kern (2 episodi, 1961-1962)\nCara Williams fu nominata per l'Emmy Award del 1962 nella categoria \"Lead Actress in a Comedy Series\".\nDistribuzione.\nLa serie fu trasmessa negli Stati Uniti dal 1960 al 1962 sulla rete televisiva CBS."}
{"id": "3786097", "revid": "339392", "url": "https://it.wikipedia.org/wiki?curid=3786097", "title": "Governatorato di Astrahan", "text": ""}
{"id": "3786099", "revid": "88740", "url": "https://it.wikipedia.org/wiki?curid=3786099", "title": "Ribas", "text": ""}
{"id": "3786101", "revid": "36426", "url": "https://it.wikipedia.org/wiki?curid=3786101", "title": "Mostro di Foligno", "text": ""}
{"id": "3786102", "revid": "2033069", "url": "https://it.wikipedia.org/wiki?curid=3786102", "title": "The Travels of Jaimie McPheeters", "text": "The Travels of Jaimie McPheeters \u00e8 una serie televisiva statunitense in 26 episodi trasmessi per la prima volta nel corso di una sola stagione dal 1963 al 1964. \u00c8 basata sul romanzo omonimo di Robert Lewis Taylor, vincitore del Premio Pulitzer.\nLa serie, del genere western e rivolta alle famiglie, \u00e8 nota soprattutto per le interpretazioni dell'allora dodicenne Kurt Russell nel ruolo di Jaimie e di Charles Bronson nel ruolo di Linc. Da due episodi della serie \u00e8 stato tratto il film \"Il californiano\" (\"Guns of Diablo\").\nProduzione.\nLa serie fu prodotta da MGM Television e girata negli studios della Metro-Goldwyn-Mayer a Culver City in California.\nLa serie dovette affrontare la forte concorrenza di \"Il mio amico marziano\", \"The Ed Sullivan Show\" e delle serie televisive antologiche della Walt Disney \"Walt Disney's Wonderful World of Color\" e fu cancellata dopo la prima stagione.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1963 al 1964 sulla rete televisiva ABC.\nAlcune delle uscite internazionali sono state:\nIl film.\nDopo la cancellazione della serie, Kurt Russell e Charles Bronson ripreso i loro ruoli di Jaimie McPheeters e Linc Murdock nel film del 1964 \"Il californiano\" (\"Guns of Diablo\"), una versione estesa a colori dell'episodio finale della serie, \"The Day of the Reckoning\" (15 marzo 1964). Russ Conway appare nel film come \"Doc\" McPheeters, in sostituzione di Dan O'Herlihy in nuove sequenze."}
{"id": "3786105", "revid": "28592", "url": "https://it.wikipedia.org/wiki?curid=3786105", "title": "Governatorato di Astrachan", "text": ""}
{"id": "3786108", "revid": "1161730", "url": "https://it.wikipedia.org/wiki?curid=3786108", "title": "Zelaya", "text": ""}
{"id": "3786115", "revid": "767487", "url": "https://it.wikipedia.org/wiki?curid=3786115", "title": "Howard Cann", "text": "\u00c8 membro del Naismith Memorial Basketball Hall of Fame dal 1968, in qualit\u00e0 di allenatore.\nHa giocato ed allenato i Violets della New York University. Ha inoltre disputato i Giochi olimpici 1920 nella specialit\u00e0 del getto del peso, classificandosi in ottava posizione."}
{"id": "3786122", "revid": "1123126", "url": "https://it.wikipedia.org/wiki?curid=3786122", "title": "Diocesi di Pafo", "text": "La diocesi di Pafo (in latino: \"Dioecesis Paphiensis\") \u00e8 una sede soppressa e sede titolare della Chiesa cattolica.\nStoria.\nPafo \u00e8 un'antica sede episcopale della Chiesa autocefala di Cipro, tuttora esistente, suffraganea dell'arcidiocesi di Salamina. La citt\u00e0 fu visitata dall'apostolo Paolo di Tarso e dal suo discepolo Tito. Primo vescovo sarebbe stato Epafra, menzionato nella lettera ai Colossesi (), succeduto da Tito, ordinato diacono da san Paolo e morto martire. Non sono molti i vescovi greci documentati nel primo millennio: Cirillo, presente al concilio di Nicea del 325; Giulio, che intervenne al concilio di Costantinopoli del 381; Teodoro, autore della biografia di Spiridone, vescovo di Tremitonte; e Sapricio, che partecip\u00f2 al concilio di Efeso nel 431.\nQuando l'isola fu conquistata dagli eserciti crociati alla fine del XII secolo, fu istituita la gerarchia di rito latino con il beneplacito di papa Celestino III. Pafo divenne cos\u00ec una sede vescovile di rito latino, suffraganea dell'arcidiocesi di Nicosia; il precedente vescovo greco della citt\u00e0 ed i suoi successori furono relegati a subalterni di quelli latini e confinati nella citt\u00e0 di Arsinoe.\nDurante l'epoca dello scisma d'Occidente, la chiesa latina di Cipro si schier\u00f2 per il papato avignonese.\nLa presenza occidentale sull'isola termin\u00f2 con la caduta di Famagosta nel 1571 in mano all'esercito ottomano. Chi non riusc\u00ec a fuggire, fu massacrato dai turchi, che rasero al suolo anche la maggior parte dei luoghi di culto di rito latino, oppure li trasformarono in moschee. L'ultimo vescovo di Pafo fu il veneziano Francesco Contarini, che prese parte al concilio di Trento, e fu ucciso dai turchi nel 1570. Dell'antica cattedrale latina, distrutta da terremoti, non restano che resti archeologici.\nNei primi decenni del XVII secolo la presenza latina sull'isola cipriota si limitava al convento dei francescani a Larnaca e ad una cappella a Nicosia, che davano ospitalit\u00e0 ai pellegrini che venivano dall'Occidente e svolgevano funzioni religiose per i mercanti ed i marinai di passaggio. Ridotta era pure la comunit\u00e0 dei maroniti cattolici.\nTuttavia Propaganda Fide, per rafforzare la presenza cattolica latina e la sua azione missionaria, pens\u00f2 di istituire una nuova \"dioecesis Paphiensis\", i cui vescovi tuttavia sembra risiedettero a Nicosia, in quello che un secolo prima era stato l'ospizio francescano a fianco della cattedrale. Questa sede tuttavia ebbe vita breve, a causa dell'esiguo numero di fedeli, per cui a Roma si giunse alla conclusione \" \u00ab che quella dignit\u00e0 (episcopale) \u00e8 del tutto inutile in quell'isola \u00bb\". Alla morte del francescano Leonardo Paoli, Pafo divenne definitivamente una sede vescovile titolare; la sede \u00e8 vacante dal 14 agosto 1973.\nLa citt\u00e0 di Pafo \u00e8 oggi sede di una delle quattro parrocchie cipriote, dipendenti dal patriarcato latino di Gerusalemme, dedicata a San Paolo Pillar."}
{"id": "3786128", "revid": "15756", "url": "https://it.wikipedia.org/wiki?curid=3786128", "title": "Astaroth (Soulcalibur)", "text": ", \u00e8 un personaggio del videogioco \"Soulcalibur\" della Namco. Fa la sua prima apparizione in \"Soulcalibur\". Ci\u00f2 che contraddistingue la sua anima \u00e8 il potere.\nIntrodotto nel secondo capitolo della saga, Astaroth \u00e8 un golem creato da un artigiano greco adorante il Dio della guerra Ares, per localizzare la spada malefica \"Soul Edge\". Anche se Astaroth ha costantemente inseguito la spada, il suo personaggio \u00e8 cambiato col progredire della serie; alla fine si trasforma in una creatura affamata di potere e desideroso di brandire la spada. Personaggio icona della serie, Astaroth \u00e8 stereotipato come il giocatore grosso fisicamente, molto forte e altrettanto lento; \u00e8 tuttavia facile da usare ed \u00e8 uno dei personaggi preferiti dagli utenti amanti dei colpi forti nei picchiaduro.\nConcezione e creazione.\nCos\u00ec come tutti i personaggi introdotti in \"Soulcalibur\", l'arma di Astaroth, una scure gigante, \u00e8 stata decisa prima di ogni altro aspetto del personaggio. Il suo design ruota intorno ad essa, a cominciare dal sesso, poi la grandezza fisica e infine i dettagli del suo passato. Astaroth \u00e8 stato animato principalmente da Nobuko Nimura, con la tecnica del motion capture, mentre delle altre mosse se ne sono occupati i progettisti, che hanno lavorato sulle tipologie di presa. Durante questa fase il team ha lavorato altres\u00ec alla stesura della storia, rifinendo il ruolo nel personaggio durante gli eventi di \"Soulcalibur\". Il capo programmatore di \"Soulcalibur IV\", Masaaki Hoshino, ha dichiarato che Astaroth \u00e8 il suo personaggio preferito poich\u00e9 \"\u00e8 talmente forte che c'\u00e8 sempre una possibilit\u00e0 di rimonta\".\nDurante lo sviluppo, era stata presa in considerazione l'idea di un golem armato di spada e scudo e accompagnato da una bambina piccola, ma fu presto scartata. Prima di finalizzare il suo aspetto, diversi disegni e idee furono proposti, come ad esempio un mostro in stile Frankenstein o un personaggio ispirato ad un berserker medievale.\nDesign.\nAstaroth viene mostrato come un energumeno umanoide muscoloso, calvo, scuro di pelle e con gli occhi bianchi. Una maschera nera avvolge e copre la parte inferiore della testa, mentre una gorgiera nera aperta copre la nuca e le spalle aculeate. Bracciali e stivali neri borchiati coprono le mani fino ai gomiti e le gambe fino a met\u00e0 coscia. Due cinghie di cuoio nero attraversano verticalmente il centro del petto dalla gorgiera alla cintura, mettendo in mostra il suo cuore. Con la sua altezza di 207 cm e i suoi 130 kg, Astaroth \u00e8 il personaggio pi\u00f9 alto e pesante di tutta la serie.\nNei titoli successivi l'aspetto del Astaroth \u00e8 cambiato, mostrando i segni dei combattimenti e perdendo man mano pezzi di armatura. In \"Soulcalibur IV\" la sua fisionomia \u00e8 completamente mutata, il che lo fa assomigliare ad un golem roccioso e ruggente. I tratti del viso sono stati completamente rimossi, sostituiti da una grossa testa fratturata coperta da un velo che ricopre la zona intorno alla fronte, gli occhi, e la parte posteriore della testa. Le restanti aree del corpo presentano diverse crepe che lasciano fuoriuscire venature rosso incandescente dal di dentro. Grossi spuntoni di pietra spuntano dalle sue spalle e dal ginocchio; pezzi di armatura metallica rotta ricoprono torace, braccia e gambe. Tuttavia ai fan queste modifiche non sono piaciute.\nIn \"Soulcalibur V\" ritorna simile all'originale, ma con il cuore nascosto e la pelle gialla con varie crepe verdastre. Veste gambali coperti di spuntoni, una maschera nera e spine sulla schiena da cui genera elettricit\u00e0; il costume alternativo lo ritrae come un essere di metallo con occhi rossi.\nStoria del personaggio.\nAstaroth \u00e8 un golem creato da una setta di Ares per recuperare la spada maledetta conosciuta come Soul Edge. Quando trova la lama, Astaroth si rende conto che \u00e8 danneggiata e si allea con Nightmare per raccogliere le anime necessarie a ripristinare il potere della lama, pianificando di rubarla una volta completata. Tuttavia \u00e8 costretto a fronteggiarsi con Maxi, che lo sconfigge e lo uccide. Viene resuscitato in \"Soulcalibur II\" e continua la ricerca della spada. La setta che lo ha resuscitato considera la sua ricerca come un tradimento e gli lancia una maledizione per dominarlo. Astaroth resiste e contrattacca la setta, durante l'attacco viene a conoscenza che il suo design non \u00e8 originale, ma modellato su un umano, Rock. Per affermare se stesso come unico, Astaroth decide di affrontare Rock e riesce quasi ad ucciderlo alla fine di \"Soulcalibur III\", liberandosi della maledizione di Ares e trasformandosi di conseguenza. La sua sete di potere lo porta ad allearsi nuovamente con Nightmare in \"Soulcalibur IV\", tuttavia \u00e8 ancora una volta Maxi che lo affronta e uccide. In \"Soulcalibur V\", invece, una serie di golem chiamati \"Astaroth\" viene prodotta modellata su Azr Ss Trzaous che si rivela essere il fratello minore di Astaroth, nonch\u00e9 il suo successore. Il nuovo Astaroth \u00e8 pi\u00f9 alto (220\u00a0cm) e pi\u00f9 pesante (183\u00a0kg) del predecessore, ma mantiene l'ascia gigante come arma.\nAltre apparizioni.\nAstaroth compare anche in un mini gioco di VMU Dreamcast chiamato \"Cannon Dare\", nel quale il giocatore deve sparargli con un cannone indovinando la miccia giusta. Inoltre \u00e8 apparso anche come personaggio giocabile in \"Pac-Man Fever\" della Namco. Astaroth compare anche in ', in modalit\u00e0 ' in cui attraversa una foresta e affronta un infuriato Maxi dopo gli eventi di \"Soulcalibur IV\". In \"Soulcalibur Legends\", invece, appare un prototipo di golem chiamato Astaroth \u03b1, che viene trovato da Siegfried Schtauffen e una volta sconfitto si pu\u00f2 usare come personaggio giocabile."}
{"id": "3786130", "revid": "28592", "url": "https://it.wikipedia.org/wiki?curid=3786130", "title": "Ivan Ivanovitch Chemnitzer", "text": ""}
{"id": "3786131", "revid": "28592", "url": "https://it.wikipedia.org/wiki?curid=3786131", "title": "Letteratura classicista russa", "text": ""}
{"id": "3786132", "revid": "493092", "url": "https://it.wikipedia.org/wiki?curid=3786132", "title": "Annoying Orange", "text": ""}
{"id": "3786133", "revid": "493092", "url": "https://it.wikipedia.org/wiki?curid=3786133", "title": "Angry Video Game Nerd", "text": ""}
{"id": "3786134", "revid": "1654832", "url": "https://it.wikipedia.org/wiki?curid=3786134", "title": "Comunit\u00e0 di Stati Latinoamericani e dei Caraibi", "text": "La Comunit\u00e0 di Stati Latinoamericani e dei Caraibi (in spagnolo: \"Comunidad de Estados Latinoamericanos y Caribe\u00f1os, CELAC\", portoghese: \"Comunidade de Estados Latino-Americanos e Caribenhos\", francese: \"Communaut\u00e9 des \u00c9tats am\u00e9ricains et Latino-Carib\u00e9ens\") \u00e8 il nome provvisorio di un blocco regionale di nazioni dell'America Latina e dei Caraibi creato il 23 febbraio 2010 al \"Vertice sull'unit\u00e0 dell'America Latina e dei Caraibi\" tenuto a Playa del Carmen, in Messico.\nSi tratta di tutti i paesi sovrani nelle Americhe, ad eccezione di Canada e Stati Uniti. \nI paesi europei con dei territori nel continente americano (Francia, Paesi Bassi, e Regno Unito) non sono rappresentati nella CELAC.\nLa CELAC \u00e8 l'erede del Gruppo Rio e del Vertice dell'America Latina e i Caraibi (CALC).. Fu creata il 23 febbraio 2010 nella sessione del Vertice dell'unit\u00e0 dell'America Latina e i Caraibi, a Playa del Carmen in Messico e costituita definitivamente nel vertice di Caracas del 2011 e il primo vertice si tenne l'anno seguente in Cile.\nStati membri.\nFanno parte del CELAC trentatr\u00e9 paesi dove si parlano cinque lingue diverse:\nDiciotto paesi di lingua spagnola (56% della superficie, il 63% della popolazione)\nUn paese di lingua portoghese (42% della superficie, il 34% della popolazione)\nUn paese di lingua francese (0,1% della superficie, 1,6% della popolazione)\nDodici paesi di lingua inglese (1,3% della superficie, 1,1% della popolazione)\nUn paese di lingua olandese (0,8% della superficie, lo 0,1% della popolazione)\nDodici paesi sono in Sud America, che rappresenta l'87% della superficie e il 68% della popolazione.\nVertici.\nFino ad ora si sono tenuti cinque vertici del CELAC e un altro \u00e8 stato programmato."}
{"id": "3786135", "revid": "767487", "url": "https://it.wikipedia.org/wiki?curid=3786135", "title": "Dutch Lonborg", "text": "\u00c8 membro del Naismith Memorial Basketball Hall of Fame dal 1973."}
{"id": "3786138", "revid": "484362", "url": "https://it.wikipedia.org/wiki?curid=3786138", "title": "Gran ciambellano", "text": ""}
{"id": "3786139", "revid": "1305772", "url": "https://it.wikipedia.org/wiki?curid=3786139", "title": "The Cara Williams Show", "text": "The Cara Williams Show \u00e8 una serie televisiva statunitense in 30 episodi trasmessi per la prima volta nel corso di una sola stagione dal 1964 al 1965. \u00c8 una sitcom con protagonista Cara Williams (nel ruolo di Cara Bridges) che aveva gi\u00e0 precedentemente lavorato in un'altra sitcom basata sul rapporto di coppia, \"Pete and Gladys\" (1960-1962).\nTrama.\nFrank e Cara provengono entrambi da due divorzi e lavorano nella stessa compagnia. Dopo essersi innamorati si sposano in segreto perch\u00e9 la compagnia proibisce matrimoni e rapporti personali tra i dipendenti. Tutta la serie si evolve sugli equivoci e le situazioni comiche che si vengono a creare perch\u00e9 entrambi devono nascondere sul lavoro e agli altri che sono sposati e abitano nella stessa casa.\nProduzione.\nLa serie fu prodotta da Richielieu Productions. Tra i registi della serie \u00e8 accreditato Keefe Brasselle che figura anche tra i produttori e che produsse nello stesso periodo anche la sitcom \"The Baileys of Balboa\". Il tema musicale, \"Cara's Theme\", \u00e8 firmato da Kenyon Hopkins.\nDistribuzione.\nLa serie fu trasmessa negli Stati Uniti dal 1964 al 1965 sulla rete televisiva CBS e dur\u00f2 una sola stagione. La serie fu trasmessa anche nei Paesi Bassi con il titolo \"Getrouwd en ongetrouwd\"."}
{"id": "3786140", "revid": "46931", "url": "https://it.wikipedia.org/wiki?curid=3786140", "title": "Cara Williams Show", "text": ""}
{"id": "3786141", "revid": "28592", "url": "https://it.wikipedia.org/wiki?curid=3786141", "title": "De Ribas", "text": ""}
{"id": "3786142", "revid": "709565", "url": "https://it.wikipedia.org/wiki?curid=3786142", "title": "Jos\u00e9 de Ribas", "text": "Fu il fondatore della citt\u00e0 e del porto di Odessa, uno dei principali della Russia moderna.\nBiografia.\nI primi anni.\nJos\u00e9 era il figlio di Miguel de Ribas y Buyens, discendente da una nobile famiglia spagnola e console della sua patria nel Regno di Napoli. Sua madre era Margaret Plunkett, di origini irlandesi.\nSuo padre, come ufficiale e membro della corte spagnola, si trasfer\u00ec a Napoli al servizio di Carlo VII (il futuro Carlo III di Spagna), dopo la guerra di successione spagnola. Jos\u00e9 ebbe modo di studiare con tutori privati, primeggiando in particolare nella conoscenza delle lingue, parlando fluentemente in tutto sei idiomi (spagnolo, italiano, latino, inglese, francese e tedesco, a cui si aggiunse in seguito il russo).\nLa carriera militare.\nEntr\u00f2 nell'esercito napoletano all'et\u00e0 di 16 anni venendo ammesso nella Guardia Napoletana (Reggimento Fanteria Sannita) con il grado di sottotenente. A vent'anni, con il grado di maggiore dell'esercito, la sua vita prese una svolta: fu presentato a Livorno al conte Aleksej Grigor'evi\u010d Orlov, fratello dell'amante dell'imperatrice Caterina la Grande, Grigorij Grigor'evi\u010d Orlov, che lo prese al suo servizio come assistente e interprete. Durante il suo viaggio in Russia, prese parte alla Guerra russo-turca (1768-1774).\nNel 1772 arriv\u00f2 in Russia, con il grado di capitano. Nel 1783 entr\u00f2 al servizio del nuovo favorito dell'imperatrice, il principe Grigorij Aleksandrovi\u010d Pot\u00ebmkin. Promosso al grado di colonnello, partecip\u00f2 alla conquista della penisola di Crimea, per poter costruire la nuova base della flotta del Mar Nero, Sebastopol. Con lo scoppio della Guerra russo-turca (1787-1792) divenne l'ufficiale di collegamento tra il generale russo Grigorij Aleksandrovi\u010d Pot\u00ebmkin ed l'ammiraglio statunitense John Paul Jones. A proposito di questo periodo, lo storico americano King disse di lui:\nSul finire del 1789, i granatieri di de Ribas catturarono Khadjibey (il villaggio ove in seguito sorger\u00e0 la citt\u00e0 di Odessa) senza combattere: \"Fu, difatti, una delle pi\u00f9 grandi non-battaglie della guerra. L'intero fatto dur\u00f2 non pi\u00f9 di mezz'ora. La guarnigione ottomana, alcune dozzine di soldati coi loro ufficiali, si arresero praticamente subito.\"\nIl suo pi\u00f9 grande successo personale fu ad ogni modo l'assedio di Izma\u00efl del 1790 sotto il supremo comando del feldmaresciallo Aleksandr Vasil'evi\u010d Suvorov. De Ribas propose un piano di attacco che venne approvato da Suvorov, e consent\u00ec alle forze russe di mare e di terra di prendere la fortezza che era giudicata inespugnabile. La sconfitta venne vista come una catastrofe nell'Impero ottomano, mentre in Russia venne glorificata addirittura nell'inno nazionale. Nel 1791 de Ribas venne promosso contrammiraglio e comandante della flotta russa del Mar Nero. Venne promosso viceammiraglio nel 1795 e ammiraglio nel 1796.\nPoco dopo la fine della guerra, propose un piano a Caterina per trasformare l'ex villaggio ottomano di Khadjibey in uno dei principali porti russi che annualmente non correvano il rischio di ghiacciarsi in inverno; la zarina accett\u00f2 l'idea ed il 27 maggio 1794 emise un editto per la fondazione di un centro commerciale e di scambio marittimo di cui de Ribas divenne amministratore capo (\"glavnyi nachal'nik\"). L'ammiraglio inizi\u00f2 la costruzione di case in pietra ed edifici amministrativi che saranno poi la base della futura citt\u00e0 di Odessa.\nJos\u00e9 de Ribas fu implicato nel complotto per assassinare l'imperatore Paolo, ma mor\u00ec molti mesi prima dell'assassinio. Numerose fonti suggeriscono che sia stato avvelenato da uno dei cospiratori, il conte von Palen, per impedirgli di rivelare l'intrigo che si tesseva contro lo zar. Fu inumato al cimitero dei tedeschi a San Pietroburgo.\nMassone, fu membro di una loggia di San Pietroburgo.\nIl giorno del bicentenario della fondazione della citt\u00e0 di Odessa (2 settembre 1994), venne svelato un monumento a Jps* de Ribas nella citt\u00e0, posto all'inizio di via Deribasovskaya. Per sottolineare il ruolo avuto da de Ribas nella fondazione della citt\u00e0, lo scultore di Odessa Alexander Knyazik ha raffigurato l'ammiraglio con una pala in una mano e una mappa dettagliata della citt\u00e0 nell'altra.\nMatrimonio.\nSpos\u00f2 Anastasija Ivanovna Beckaja (1741-1822), figlia illegittima di Ivan Ivanovi\u010d Beckoj. Ebbero due figlie;"}
{"id": "3786143", "revid": "92723", "url": "https://it.wikipedia.org/wiki?curid=3786143", "title": "Diocesi di Limassol", "text": "La diocesi di Limassol (anticamente \"Diocesi di Limisso\", in latino: \"Dioecesis Nimociensis seu Limosiensis\") \u00e8 una sede soppressa della Chiesa cattolica. Con il titolo di Neapoli di Cipro (in latino: \"Neopolitana in Cypro\") \u00e8 dal 1933 una sede titolare della Chiesa cattolica.\nStoria.\nLimassol (Limisso) \u00e8 un'antica sede episcopale di Cipro, suffraganea dell'arcidiocesi di Salamina; \u00e8 ancora oggi una diocesi della Chiesa autocefala di Cipro. La citt\u00e0 \u00e8 conosciuta nell'antichit\u00e0 con diversi nomi: inizialmente Limisso, poi Neapoli di Cipro, dal X secolo con il nome di Nemesos. Sono tre i vescovi greci noti del primo millennio: Tichico I, fondatore della comunit\u00e0 cristiana e primo vescovo di Limisso, che, secondo la vita di sant'Ausibio di Soli, fu consacrato da sant'Eraclide di Salamina su richiesta dell'apostolo Paolo di Tarso; Tichico II, vissuto all'epoca del patriarca alessandrino Giovanni l'Elemosiniere (inizio VII secolo); e Leonzio di Neapoli, successore di Tichico II, proficuo scrittore ecclesiastico del VII secolo.\nQuando l'isola fu conquistata dagli eserciti crociati alla fine del XII secolo, fu istituita la gerarchia di rito latino con il beneplacito di papa Celestino III. Nemesos (o Limisso, da cui Limassol) divenne una sede vescovile di rito latino suffraganea dell'arcidiocesi di Nicosia; il precedente vescovo greco della citt\u00e0 ed i suoi successori furono relegati a subalterni di quelli latini.\nDurante l'epoca dello scisma d'Occidente, la chiesa latina di Cipro si schier\u00f2 per il papato avignonese.\nLa presenza occidentale sull'isola termin\u00f2 con la caduta di Famagosta nel 1571 in mano all'esercito ottomano. Chi non riusc\u00ec a fuggire, fu massacrato dai turchi, che rasero al suolo anche la maggior parte dei luoghi di culto di rito latino, oppure li trasformarono in moschee. L'ultimo vescovo di Limassol fu il domenicano Serafino Fortibraccia, morto nel 1571 durante l'assedio della citt\u00e0.\nOggi Limassol \u00e8 sede di una delle 4 parrocchie cipriote, dedicata a Santa Caterina, dipendenti dal patriarcato latino di Gerusalemme.\nLa diocesi fu per un certo periodo una sede vescovile titolare con il nome di Nemesi. Dal 1933 \u00e8 annoverata tra le sedi titolari con il nome di Neapoli di Cipro; questa sede finora non \u00e8 mai stata assegnata."}
{"id": "3786145", "revid": "28592", "url": "https://it.wikipedia.org/wiki?curid=3786145", "title": "Isola di San Basilio", "text": ""}
{"id": "3786150", "revid": "599013", "url": "https://it.wikipedia.org/wiki?curid=3786150", "title": "Grass", "text": ""}
{"id": "3786152", "revid": "1494169", "url": "https://it.wikipedia.org/wiki?curid=3786152", "title": "Haugland", "text": ""}
{"id": "3786156", "revid": "767487", "url": "https://it.wikipedia.org/wiki?curid=3786156", "title": "Mr. Broadway (serie televisiva)", "text": "Mr. Broadway \u00e8 una serie televisiva statunitense in 13 episodi trasmessi per la prima volta nel corso di una sola stagione nel 1964.\nLa serie \u00e8 incentrata sull'agente di pubbliche relazioni Mike Bell che ha tra i suoi clienti diverse donne affascinanti.\nProduzione.\nLa serie fu prodotta da Talent Associates e CBS Television Network. Tra i registi della serie sono accreditati Herschel Daugherty (4 episodi, 1964) e Alex March (2 episodi, 1964).\nLa serie vede le apparizioni di Liza Minnelli nel suo primo ruolo televisivo drammatico, nel ruolo di Minnie nell'episodio \"Nightingale for Sale\"; Sandy Dennis in \"Don't Mention My Name in Sheboygan\", Lola Albright nella parte di Duff Daniels in \"Sticks and Stones Can Break My Bones\" e Lauren Bacall nel ruolo di Barbara Lake, con Martin Balsam nel ruolo di Nate Bannerman, in \"Something to Sing About\". Fu cancellata dopo tre mesi perch\u00e9 non raggiunse indici di ascolti adeguati.\nDistribuzione.\nLa serie fu trasmessa negli Stati Uniti da settembre a dicembre del 1964 sulla rete televisiva CBS."}
{"id": "3786157", "revid": "599013", "url": "https://it.wikipedia.org/wiki?curid=3786157", "title": "Mr. Broadway", "text": ""}
{"id": "3786162", "revid": "46931", "url": "https://it.wikipedia.org/wiki?curid=3786162", "title": "Mr Broadway", "text": ""}
{"id": "3786167", "revid": "767487", "url": "https://it.wikipedia.org/wiki?curid=3786167", "title": "Ed Hickey", "text": "\u00c8 membro del Naismith Memorial Basketball Hall of Fame dal 1979 in qualit\u00e0 di allenatore.\nNel 1959 \u00e8 stato insignito dell'Henry Iba Award."}
{"id": "3786172", "revid": "606039", "url": "https://it.wikipedia.org/wiki?curid=3786172", "title": "Sphinx carolina", "text": ""}
{"id": "3786173", "revid": "606039", "url": "https://it.wikipedia.org/wiki?curid=3786173", "title": "Sphinx lycopersici", "text": ""}
{"id": "3786174", "revid": "606039", "url": "https://it.wikipedia.org/wiki?curid=3786174", "title": "Sphinx sexta", "text": ""}
{"id": "3786175", "revid": "606039", "url": "https://it.wikipedia.org/wiki?curid=3786175", "title": "Sphinx eurylochus", "text": ""}
{"id": "3786176", "revid": "606039", "url": "https://it.wikipedia.org/wiki?curid=3786176", "title": "Protoparce sexta", "text": ""}
{"id": "3786181", "revid": "92723", "url": "https://it.wikipedia.org/wiki?curid=3786181", "title": "Arcidiocesi di Nicosia", "text": "L'arcidiocesi di Nicosia (in latino: \"Archidioecesis Nicosiensis\") \u00e8 una sede soppressa e sede titolare della Chiesa cattolica.\nStoria.\nNicosia (Lefkosia o \u039b\u03b5\u03c5\u03ba\u03c9\u03c3\u03af\u03b1 in greco, Lefko\u015fa in turco), \u00e8 un'antica sede episcopale della Chiesa autocefala di Cipro, suffraganea dell'arcidiocesi di Salamina. In epoca romana la citt\u00e0 era conosciuta come Ledra, mentre durante la dominazione bizantina aveva il nome di Lefkousia (ma anche di Kallinikisis). Dopo la distruzione di Salamina, la citt\u00e0 divenne sempre pi\u00f9 importante fino a diventare la capitale di Cipro dal X secolo. Dell'antica sede greca \u00e8 noto un solo vescovo nel primo millennio, san Trifillio, ricordato al 13 giugno nel Martirologio Romano, discepolo di san Spiridone di Tremitonte, che prese parte al concilio di Sardica (343 o 344).\nQuando l'isola fu conquistata dagli eserciti crociati alla fine del XII secolo, fu istituita la gerarchia di rito latino con il beneplacito di papa Celestino III. Fu lo stesso re Amalrico di Lusignano ad inviare a Roma il suo cancelliere ed arcidiacono Alain per trattare con il papa l'organizzazione della chiesa cipriota.\nNicosia divenne cos\u00ec sede arciepiscopale con tre diocesi suffraganee: Famagosta, Limassol e Pafo. Alain fu nominato primo arcivescovo di Nicosia, e ricevette il pallio il 3 gennaio 1197.\nDurante l'episcopato del suo successore, Thierry, il patriarca di Gerusalemme Tommaso Morosini cerc\u00f2 di sottomettere la giovane chiesa latina di Cipro alla sua giurisdizione, ma i suoi tentativi non ebbero successo. La Chiesa di Cipro, anche sotto la dominazione latina, continu\u00f2 a godere di quell'autonomia che la caratterizzava da secoli.\nDurante l'epoca dello scisma d'Occidente, la chiesa latina di Cipro si schier\u00f2 per il papato avignonese.\nLa presenza occidentale sull'isola termin\u00f2 con la caduta di Famagosta nel 1571 in mano all'esercito ottomano. Chi non riusc\u00ec a fuggire, fu massacrato dai turchi, che rasero al suolo anche la maggior parte dei luoghi di culto di rito latino, oppure li trasformarono in moschee: questa fu la sorte della cattedrale Santa Sofia di Nicosia. L'ultimo arcivescovo di Nicosia fu Filippo Mocenigo, che pot\u00e9 scampare alla morte solo perch\u00e9 nei giorni della conquista ottomana si trovava a Roma; mor\u00ec nel 1586. Con la fine della dominazione latina sull'isola, Nicosia divenne la sede dei metropoliti greci.\nA Nicosia si trova oggi una delle 4 parrocchie cattoliche cipriote, dedicata alla Santa Croce, dipendenti dal patriarcato latino di Gerusalemme.\nDal XVIII secolo Nicosia \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 30 aprile 1990."}
{"id": "3786182", "revid": "606039", "url": "https://it.wikipedia.org/wiki?curid=3786182", "title": "Protoparce sexta luciae", "text": ""}
{"id": "3786184", "revid": "606039", "url": "https://it.wikipedia.org/wiki?curid=3786184", "title": "Sphinx sexta caestri", "text": ""}
{"id": "3786185", "revid": "767487", "url": "https://it.wikipedia.org/wiki?curid=3786185", "title": "Paolo Vigevano", "text": "Biografia.\nDa studente di ingegneria, tra il 1971 e il 1972 durante il periodo della strage della popolazione Hutu, si reca come volontario per la costruzione di acquedotti nel Burundi. Tornato in Italia termina gli studi e si laurea nel 1973 in Ingegneria all'Universit\u00e0 degli Studi La Sapienza di Roma. Nel 1975 diventa Tesoriere del Partito Radicale, carica che ricopre per oltre vent'anni. Nel 1978 realizza Radio Radicale (nata nel 1976), la prima rete di radiodiffusione privata su scala nazionale che trasmette dal vivo le sedute del Parlamento.\nA partire dalle prime trasmissioni realizzate via telefono dalla Camera dei Deputati, il servizio si consolida e ottiene nel 1990 il riconoscimento per legge di emittente d'interesse generale. Negli anni Novanta partecipa alla realizzazione di uno dei primi service provider in italia, Agor\u00e0 Telematica, di cui diventa editore. Nel 1994 \u00e8 eletto deputato nella Lista dei Riformatori in Forza Italia per la XII legislatura e fa parte della Commissione Bilancio della Camera dei Deputati.\nNel 2001 viene nominato capo della Segreteria Tecnica e consigliere politico del Ministro per l'Innovazione e le Tecnologie, Lucio Stanca. In questa veste guida la strategia del Governo per lo sviluppo per la larga banda e la task force per la diffusione dei contenuti digitali, che dar\u00e0 poi vita al \u00abPatto di Sanremo\u00bb nel 2006, sottoscritto al Festival di San Remo da tutti i rappresentanti, pubblici e privati, dei produttori e distributori di contenuti. In questo stesso periodo \u00e8 anche vicepresidente del comitato ICCP (Information, Computer and Communications Policy) dell'OCSE.\nTra il 2004 e il 2005 come presidente di Innovazione Italia SpA (societ\u00e0 del gruppo Sviluppo Italia) partecipa alla realizzazione dei progetti del piano per la larga banda nel Mezzogiorno. Nel 2005 entra nel consiglio di amministrazione di Finmeccanica; assume l'incarico di direttore delle relazioni istituzionali del gruppo Almaviva (Cos-Finsiel). Nel 2006 \u00e8 presidente della sezione IT dell'Unione degli Industriali e delle Imprese di Roma e componente la Giunta di Confindustria Servizi Innovativi e Tecnologici.\nA luglio 2008 viene nominato amministratore delegato di Acquirente Unico, la societ\u00e0 pubblica per azioni del gruppo GSE-Gestore dei Servizi Energetici SpA. Nel luglio 2012 \u00e8 nominato presidente e al tempo stesso confermato come amministratore delegato di Acquirente Unico fino al 2015.\nNell'aprile 2017 entra nel Cda di Eviva, venditore di energia e gas sul mercato italiano che fa capo al gruppo russo Renova."}
{"id": "3786186", "revid": "287204", "url": "https://it.wikipedia.org/wiki?curid=3786186", "title": "LEN Euroleague 2005-2006", "text": "La LEN Euroleague 2005-2006 \u00e8 stata la quarantatreesima edizione del massimo trofeo continentale di pallanuoto per squadre europee di club.\nIl torneo ha visto la partecipazione di 36 squadre provenienti da 20 nazioni. Si sono disputate tre fasi a gironi seguite dai quarti di finale e dalla \"Final Four\", svoltasi nella Piscina Jug di Ragusa, in Croazia.\nPer la prima volta tre club della stessa nazione, l'Italia, hanno raggiunto la finale a quattro. A conquistare la coppa sono stati per\u00f2 i padroni di casa dello Jug Dubrovnik, al secondo trionfo continentale, battendo in finale la Pro Recco. Terzo posto per i campioni uscenti del CN Posillipo.\nPrimo turno di qualificazione.\nLe prime due di ciascun girone avanzano alla fase successiva; le terze e le quarte passano al secondo turno di Coppa LEN.\nSecondo turno di qualificazione.\nLe prime due classificate di ciascun girone avanzano alla fase successiva, le altre disputano la Coppa LEN."}
{"id": "3786188", "revid": "606039", "url": "https://it.wikipedia.org/wiki?curid=3786188", "title": "Protoparce sexta jamaicensis", "text": ""}
{"id": "3786190", "revid": "606039", "url": "https://it.wikipedia.org/wiki?curid=3786190", "title": "Protoparce sexta leucoptera", "text": ""}
{"id": "3786192", "revid": "606039", "url": "https://it.wikipedia.org/wiki?curid=3786192", "title": "Protoparce griseata", "text": ""}
{"id": "3786194", "revid": "606039", "url": "https://it.wikipedia.org/wiki?curid=3786194", "title": "Protoparce sexta fuliginosa", "text": ""}
{"id": "3786197", "revid": "606039", "url": "https://it.wikipedia.org/wiki?curid=3786197", "title": "Protoparce sexta peruviana", "text": ""}
{"id": "3786198", "revid": "606039", "url": "https://it.wikipedia.org/wiki?curid=3786198", "title": "Sphinx nicotianae", "text": ""}
{"id": "3786200", "revid": "606039", "url": "https://it.wikipedia.org/wiki?curid=3786200", "title": "Sphinx sexta paphus", "text": ""}
{"id": "3786203", "revid": "606039", "url": "https://it.wikipedia.org/wiki?curid=3786203", "title": "Sphinx tabaci", "text": ""}
{"id": "3786204", "revid": "767487", "url": "https://it.wikipedia.org/wiki?curid=3786204", "title": "Intolleranza (medicina)", "text": "L'intolleranza \u00e8 definita in medicina come presenza di reazioni specifiche o aspecifiche da parte dell'organismo nei confronti di determinate molecole che non si presentano usualmente nel resto della popolazione generale. Tra le intolleranze sono comprese le reazioni allergiche, le reazioni di ipersensibilit\u00e0 e le reazioni idiosincrasiche."}
{"id": "3786205", "revid": "606039", "url": "https://it.wikipedia.org/wiki?curid=3786205", "title": "Protoparce sexta saliensis", "text": ""}
{"id": "3786209", "revid": "606039", "url": "https://it.wikipedia.org/wiki?curid=3786209", "title": "Phlegethontius sexta", "text": ""}
{"id": "3786210", "revid": "606039", "url": "https://it.wikipedia.org/wiki?curid=3786210", "title": "Manduca carolina", "text": ""}
{"id": "3786211", "revid": "606039", "url": "https://it.wikipedia.org/wiki?curid=3786211", "title": "Phlegethontius carolina", "text": ""}
{"id": "3786212", "revid": "606039", "url": "https://it.wikipedia.org/wiki?curid=3786212", "title": "Protoparce carolina", "text": ""}
{"id": "3786214", "revid": "606039", "url": "https://it.wikipedia.org/wiki?curid=3786214", "title": "Macrosila carolina", "text": ""}
{"id": "3786216", "revid": "606039", "url": "https://it.wikipedia.org/wiki?curid=3786216", "title": "Protoparce jamaicensis", "text": ""}
{"id": "3786217", "revid": "606039", "url": "https://it.wikipedia.org/wiki?curid=3786217", "title": "Sphinx paphus", "text": ""}
{"id": "3786218", "revid": "1573940", "url": "https://it.wikipedia.org/wiki?curid=3786218", "title": "Cameroneta", "text": "Cameroneta \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata rinvenuta in Camerun.\nTassonomia.\nA maggio 2011, si compone di una specie:"}
{"id": "3786219", "revid": "606039", "url": "https://it.wikipedia.org/wiki?curid=3786219", "title": "Protoparce leucoptera", "text": ""}
{"id": "3786223", "revid": "606039", "url": "https://it.wikipedia.org/wiki?curid=3786223", "title": "Sphinx caestri", "text": ""}
{"id": "3786226", "revid": "183694", "url": "https://it.wikipedia.org/wiki?curid=3786226", "title": "Storia di Piazza Armerina", "text": "La storia di Piazza Armerina ha inizio con la sua fondazione nel 1163, avvenuta da parte di Guglielmo II. Tuttavia la citt\u00e0 voluta dal sovrano normanno sorgeva in sostituzione di un precedente villaggio distrutto dal predecessore Guglielmo I.\nOrigini.\nDi una preesistenza nei pressi dell'attuale citt\u00e0 di Piazza Armerina si ha notizia dagli scavi archeologici che misero in luce negli anni 1950 i resti di una imponente costruzione patrizia e ipotizzata quale villa campestre. Tuttavia gi\u00e0 le foto aeree degli anni 1960 e le successive conferme avvenute a seguito degli scavi condotti dall'Universit\u00e0 La Sapienza di Roma intorno al 2005 hanno permesso l'identificazione di un villaggio non lungi dall'edificio gi\u00e0 noto.\nSulla base di ritrovamenti numismatici, da evidenze archeologiche e sulla toponomastica dei luoghi, nonch\u00e9 dal confronto incrociato delle fonti si \u00e8 dedotto che l'abitato presso il Monte Navone, errata dizione moderna di \"Monte Naone\", poco distante dal palazzo patrizio, possa essere la \"Hybla Geleatis\", la \"Ibla dei Gelesi\" eretta in \"territorio sicano\" celebre - anche dopo la sua capitolazione avvenuta per mano del console Marcello nel 213 a.C. - per la produzione di un miele di \"squisita qualit\u00e0\". Dal sito di Monte Naone dunque gli iblensi si dovettero spostare nella valle sottostante, bagnata dal fiume Gela e dove sorge la cosiddetta \"Villa del Casale\". Il sito viene chiamato da Stefano Bizantino \"Hybla Elatton\", ossia la Ibla minore, ovvero anche \"Hybla Elatson\", ossia Ibla \"fresca\". L'abitato dovette sopravvivere alla Tarda Antichit\u00e0, se i geografi Ravennate (VII secolo), Anastasio Seniore (VIII secolo) e Guido (IX secolo) riferiscono rispettivamente \"Hyle\", gli \"Iblensi\" e \"Hylen\", quest'ultima letta anche come \"Hyblen\". La citt\u00e0 di \"'Ab.l\u00e2\" appare quindi tra le ribelli alla conquista islamica nell'860. Edrisi riporta infine una \"'Ibl\u00e2tasah\" o \"'Ibl\u00e2tanah\" (trascrizioni dal greco relative ai toponimi \"Ibla Elatson\" e \"Ibla Elatton\") che dovette trovarsi presso il palazzo patrizio citato, conquistato dai Normanni nel 1076 e ribattezzato intorno al 1130 nel greco medioevale \"Platza\" e \"Platsa\" o nella lingua latina \"Placea\" o \"Placia\", in seguito \"Platea\" o \"Platia\".\nPlatia.\nStando alle fonti nel 1076 il Gran Conte Ruggero I di Sicilia fece occupare militarmente le alture degli Erei dal distaccamento di normanno e di lombardo di Patern\u00f2 e sorsero per esigenze belliche due principali comunit\u00e0 lombarde: \"Aidonis\" e \"Platia\". Quest'ultima comprendeva la gi\u00e0 citata \"'Ibl\u00e2tasah\" che le dava nome e i casali di Riesi, Fundr\u00f2, Garsiliato, Mongiolino, comprendente l'area stretta tra le valli del fiume Braemi, del fiume Tempio e del fiume Gela. Quest'ultimo era ancora detto in et\u00e0 islamica \"Nashr'al'Asl\", ossia \"fiume di mele\" o \"fiume delle api\".\nLa citt\u00e0 fu dunque eletta a capitale delle colonie lombarde di Sicilia (\"nobilissimum Lombardorum oppidum\"). La comunit\u00e0 islamica venne trucidata dal conte di Butera Ruggero Sclavo, illegittimo di Simone Aleramico conte di Policastro, nel 1160 durante le sommosse contro Guglielmo I di Sicilia. La risposta di Guglielmo fu immediata: egli assedi\u00f2 Butera e Platia facendole incendiare e radere al suolo espugnandole definitivamente nel 1161. Due anni dopo, sul colle Mira venne riedificata Platia da Guglielmo II, sua attuale sede.\nPiazza nel Regno di Sicilia.\nDalla Dinastia Altavilla agli Angioini.\nLa citt\u00e0 fondata nel 1163 aveva un impianto a lisca di pesce, ancora ben visibile nel quartiere Monte, che aveva come estremit\u00e0 la chiesa di San Martino di Tours, patrono della comunit\u00e0 normanna e lombarda, e quello che la tradizione vuole fosse un castello, sede dal XVII secolo del convento dell'ordine francescano. La citt\u00e0 acquisisce una certa rilevanza con la conferma di demanialit\u00e0 sotto il re di Sicilia Federico II, il quale vi insidia nel 1234 la sede della \"Corte Nazionale\" (un tribunale per accogliere le querele dei cittadini siciliani contro malcostume, abusi e cattiva amministrazione), abolita dalla riforma durante la dominazione angioina, ed elegge due piazzesi nel fiore dei venti parlamentari siciliani di Foggia del 1240.\nDai Vespri al Viceregno.\nParte integrante del Regno di Sicilia sotto la Dinastia degli Aragona, la citt\u00e0 si fa notare per la sua tenacia durante la Guerra del Vespro sotto il partito francese e sotto i \"due Martini\" appare ormai del tutto catalana e, sebbene perse i casali di Fundr\u00f2 e di Mongiolino (l'uno concesso a Castrogiovanni, l'altro a Mineo), mantenne il controllo su Pietraperzia, Comicino, Riesi, Mazzarino, Imbaccari, Garsiliato-Niscemi. Ad essi si aggiunsero i casali di Aidone, Butera e Gela, ormai infeudate.\nNel 1421 re Alfonso I di Sicilia infeuda col titolo di baronia le citt\u00e0 di Noto, Acireale e Piazza al fratello Pietro e priva quest'ultima di vari privilegi vendendoli a diversi nobili e notabili. Solo alla morte di Alfonso Piazza ri-ottenne la libert\u00e0 demaniale, pagando per dodici anni il relativo tributo. Nel 1459 ottiene il \"Tribunale delle Appellazioni\" e nel 1482 concede al castellano di origine spagnola marchese de Cardines di Laino il feudo comunale di Spedalotto in cambio dell'esenzione dal pagamento delle cinque gabelle che egli deteneva. Nel 1492 viene espulsa la comunit\u00e0 ebraica, la cui giudecca era situata nel quartiere Canali. Per la lealt\u00e0 alla corona, nel 1517 Carlo V eleva Piazza a rango di \"Citt\u00e0\", con privilegio concesso a Madelburgo il 2 settembre e ottiene tra le altre il privilegio del foro e di remissione delle cause civili, nonch\u00e9 diviene sede inquisitoria. Nel 1513 e nel 1526 perde i diritti su Riesi, concessa dal re Ferdinando II a Eleonora de Castellar-Ventimiglia, e su Pietraperzia e Barrafranca, ceduta come marchesato a Matteo Barresi, mentre gi\u00e0 a fine XV secolo Mazzarino, Gela, Garsiliato, Aidone, Butera, Raddusa e Baccarato appaiono terre e comuni feudali, riuniti ancora per\u00f2 sotto la \"Comarca\" di Piazza. Nel 1539 Carlo V in una lettera indirizzata al Magistrato urbano definisce Piazza citt\u00e0 \"Opulentissima\" e nel 1593 la popolazione contava 16.644 abitanti. Nel 1628 Vespasiano Trigona ottiene il titolo di barone di Piazza e l'Ufficio del maestro Giurato per il Val di Noto e per il XVII secolo diverse alte magistrature e tribunali vennero concessi alla citt\u00e0.\nUniversit\u00e0 degli Studi.\nA Piazza esisteva gi\u00e0 dal 1222 un Priorato Domenicano che si occupava dell'istruzione piazzese il quale nel 1451 concesse un sussidio al giovane Tomaso de Rubeo affinch\u00e9 potesse studiare Legge presso uno Studio Generale continentale, avvenimento non raro, quanto piuttosto consuetudine, come trapela dal manoscritto che ci tramanda tale concessione. Nel 1600 viene avviata la costruzione di uno dei maggiori collegi siciliani sul fianco del colle (oggi via Vittorio Emanuele) ceduto ai Gesuiti nel 1616 i quali vi insidiarono le cattedre di grammatica, umane lettere e retorica. Nel 1666 Antonio Chiarand\u00e0 cedette i suoi cospicui beni per la fondazione di un \"Seminario di Studi o Universit\u00e0 degli Studi\" nominato erede universale e affidato alla Compagnia di Ges\u00f9. I primi corsi dell'Universit\u00e0 si tennero dopo le difficolt\u00e0 iniziali solo dopo pi\u00f9 di vent'anni e il primo anno accademico fu il 1689-90. Essi comprendevano \"Studi di Teologia, Filosofia, Scrittura, Canoni, Rettorica, Grammatica, Matematica e altre\". L'Universit\u00e0 degli Studi di Piazza visse fino all'inizio del XIX secolo e nel 1817 operava \"con istituite cattedre di sette diverse facolt\u00e0\", conferendo lauree in Filosofia, Lettere e Matematica, Teologia, nonch\u00e9 le patenti per il Diritto canonico, il Diritto civile e Bassa Chirurgia (Ostetricia e Flebotomia). L'Universit\u00e0 chiudeva i battenti con la riforma istituzionale avvenuta il medesimo anno per il riassetto del neonato Regno delle Due Sicilie.\nNel Regno di Sicilia con la dinastia dei Borbone.\nIl re Ferdinando I concesse al Magistrato urbano il titolo di \"Senato con Patrizio\" nel 1777. L'anno seguente, il 1778, venne decretata dal Parlamento siciliano riunitosi a Palermo la necessit\u00e0 di istituire altri tre vescovati da affiancare ai soli due esistenti, smembrando le diocesi pi\u00f9 vaste. Vennero dunque istituiti i vescovati di Caltagirone, di Nicosia e di Piazza, con a capo le tre maggiori citt\u00e0 dei territori scelti, tuttavia a queste venne mosso pesante ostracismo e nel caso di Piazza non ebbe un vescovato prima del 1817. La nuova diocesi dunque controllava le popolazioni di Valguarnera, Assoro, Agira, Leonforte, Villarosa, Castrogiovanni, Pietraperzia, Barrafranca, Aidone, Mirabella Imbaccari, Nissoria e dal 1844 la diocesi si estese al perimetro da allora invariato, comprendente anche Terranova (odierna Gela), Niscemi, Butera, Mazzarino, Riesi.\nLa suddivisione amministrativa del Regno delle Due Sicilie avvenuta in ottobre del 1817 divideva dal punto di vista amministrativo la Sicilia in sette Valli e ventitr\u00e9 Distretti. Piazza in questa suddivisione perde il suo ruolo da capoluogo di \"Comarca\", mentre a capo Vallo viene posta Caltanissetta, fino a quell'anno citt\u00e0 feudale appartenuta alla \"Comarca\" di Calascibetta, e il grosso dei territori a sud amministrati da Piazza divennero distretto di Terranova. Tale inusuale stravolgimento dell'entroterra siciliano si deve all'astronomo Giuseppe Piazzi il quale, valtellinese, sconosceva del tutto le realt\u00e0 socio-culturali dell'Isola, basandosi soltanto sul rilievo topografico esistente al tempo. La centralit\u00e0 di Piazza dunque era ormai compromessa, fino alla riforma del 1926 sotto il Regno d'Italia.\nPiazza Armerina.\nNel 1863 la citt\u00e0 di Piazza non \u00e8 pi\u00f9 l'unica nel neonato Regno d'Italia, cos\u00ec viene chiesto ed ottenuto l'attributo \"Armerina\", relativa all'uso della citt\u00e0 da parte delle truppe militari che vi ospitarono le polveriere durante la spedizione dei Mille. Sotto il Regno d'Italia si assiste a un generale impoverimento territoriale dovuto all'abbandono dei terreni coltivati e lo spopolamento dei casali. Nel 1926 vengono istituite le nuove provincie fasciste che sostituirono la suddivisione amministrativa precedente, rimasta quasi invariata dai Borbone, le quali vedono l'imposizione di Ragusa ed Enna capoluoghi e Piazza Armerina entra a far parte della provincia di Enna."}
{"id": "3786228", "revid": "276327", "url": "https://it.wikipedia.org/wiki?curid=3786228", "title": "Illyricum Inferior", "text": ""}
{"id": "3786229", "revid": "276327", "url": "https://it.wikipedia.org/wiki?curid=3786229", "title": "Illyricum Superior", "text": ""}
{"id": "3786231", "revid": "1494169", "url": "https://it.wikipedia.org/wiki?curid=3786231", "title": "Manticora (disambigua)", "text": "Manticora o Manticore possono riferirsi a:"}
{"id": "3786232", "revid": "15756", "url": "https://it.wikipedia.org/wiki?curid=3786232", "title": "La legge del Far West", "text": "La legge del Far West (\"Temple Houston\") \u00e8 una serie televisiva western statunitense in 26 episodi trasmessi per la prima volta nel corso di una sola stagione dal 1963 al 1964.\nTrama.\nTemple Houston \u00e8 un uomo di legge che vaga per il vecchio West accompagnato dal fido George Taggert, ex pistolero e fuorilegge. I due difendono i deboli e gli oppressi. Nel primo episodio Temple si trova a difendere due fratelli, su richiesta della sorella, accusati di aver ucciso uno sceriffo.\nLa serie \u00e8 basata vagamente sulla carriera dell'avvocato cowboy Temple Houston (1860-1905), figlio del pi\u00f9 famoso Sam Houston, con diversi risvolti umoristici tipici della commedia.\nProduzione.\nLa serie fu prodotta da Apollo Productions, Rancom Productions, Temple Houston Company e Warner Bros. Television e girata negli studios della Warner Brothers a Burbank in California. Fu l'unica serie prodotta da Jack Webb venduta a una rete durante i suoi dieci mesi come capo della produzione alla Warner Bros. Television. Fu anche la prima serie TV della Warner Bros. Television ad essere trasmessa su una rete diversa dalla ABC, e l'unica serie televisiva in cui l'attore Jeffrey Hunter ebbe un ruolo regolare.\nI primi abbozzi per un tentativo di produzione di una serie ispirata a Temple Houston risalgono al 1957. Ci vollero circa sei anni perch\u00e9 si girasse un episodio pilota. Il \"pilot\", \"The Man From Galveston\", fu girato a marzo del 1963 ma non fu mai trasmesso in televisione. Il \"pilot\", della durata 57 minuti, usc\u00ec nelle sale nel dicembre del 1963. L'attore Jeffrey Hunter era l'unico membro del cast a interpretare la parte sia nel \"pilot\" che nella serie, anche se il suo personaggio era chiamato Timothy Higgins nel \"pilot\".\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1963 al 1964 sulla rete televisiva NBC.\nIn Italia \u00e8 stata trasmessa con il titolo \"La legge del Far West\". Ebbe anche una limitata distribuzione in syndication internazionale in Giappone nel 1963 e sulla televisione australiana regionale Southern Cross Television nel 1974. In Gran Bretagna la serie in onda nel corso del 1964."}
{"id": "3786234", "revid": "767487", "url": "https://it.wikipedia.org/wiki?curid=3786234", "title": "Alfonso Enrico di Lorena", "text": "Biografia.\nNato da Fran\u00e7ois Louis, Conte di Harcourt e da sua moglie, Anne d'Ornano, era il terzo figlio della coppia. Suo fratello maggiore, Fran\u00e7ois de Lorraine, \"Batard d'Harcourt\", era illegittimo, essendo nato prima che i suoi genitori fossero sposati. In quanto tale, Fran\u00e7ois non aveva diritto ad ereditare le terre e i titoli di suo padre.\nPer questo, alla morte di suo padre nel 1694, Alfonso divent\u00f2 il Conte di Harcourt essendo stato designato come \"Prince d'Harcourt\".\nAll'et\u00e0 di diciotto anni, spos\u00f2 Marie Fran\u00e7oise de Brancas il 21 febbraio 1667 a Parigi. La coppia ebbe tre figli, due masci e una femmina. Fran\u00e7oise era la maggiore della deu figlie nata da Charles de Brancas e da sua moglie Suzanne Garnier. Sua sorella Marie si spos\u00f2 nella famiglia Brancas.\nAlfonso Enrico mor\u00ec all'et\u00e0 di 70 anni durante la Reggenza di Philippe d'Orl\u00e9ans (Reggente per la minore et\u00e0 di Luigi XV). Sua moglie mor\u00ec nel 1715."}
{"id": "3786235", "revid": "287204", "url": "https://it.wikipedia.org/wiki?curid=3786235", "title": "Manticora (fumetto)", "text": ""}
{"id": "3786236", "revid": "46931", "url": "https://it.wikipedia.org/wiki?curid=3786236", "title": "Temple Houston", "text": ""}
{"id": "3786248", "revid": "339392", "url": "https://it.wikipedia.org/wiki?curid=3786248", "title": "Inchiesta parlamentare", "text": ""}
{"id": "3786249", "revid": "46931", "url": "https://it.wikipedia.org/wiki?curid=3786249", "title": "La legge del far west", "text": ""}
{"id": "3786250", "revid": "47767", "url": "https://it.wikipedia.org/wiki?curid=3786250", "title": "Ingeborg", "text": "Origine e diffusione.\nDeriva dal nome norreno \"Ingibj\u00f6rg\". \u00c8 composto da due elementi; il primo \u00e8 \"Ing\" (nome di un dio germanico), mentre il secondo \u00e8 \"bj\u01ebrg\" (\"aiutare\", \"salvare\" o \"protezione\") oppure \"borg\" (\"fortezza\", \"fortificazione\"). Entrambi i termini sono comuni nell'onomastica germanica: il primo si trova anche in Ingrid, Ingunn, Ingolf, Ingegerd, Ingvar e Ingemar, mentre il secondo in Cyneburga, Valpurga, Notburga e Arnbj\u00f8rg.\nOnomastico.\nIl nome \u00e8 adespota, cio\u00e8 non \u00e8 portato da alcuna santa, pertanto l'onomastico ricade il 1\u00ba novembre, giorno di Ognissanti."}
{"id": "3786251", "revid": "4252", "url": "https://it.wikipedia.org/wiki?curid=3786251", "title": "Basca", "text": ""}
{"id": "3786252", "revid": "1305772", "url": "https://it.wikipedia.org/wiki?curid=3786252", "title": "Apocalisse (disambigua)", "text": ""}
{"id": "3786253", "revid": "30610", "url": "https://it.wikipedia.org/wiki?curid=3786253", "title": "Dr. Schaer", "text": ""}
{"id": "3786256", "revid": "47767", "url": "https://it.wikipedia.org/wiki?curid=3786256", "title": "Ingebj\u00f8rg", "text": ""}
{"id": "3786257", "revid": "47767", "url": "https://it.wikipedia.org/wiki?curid=3786257", "title": "Ingeburg", "text": ""}
{"id": "3786258", "revid": "47767", "url": "https://it.wikipedia.org/wiki?curid=3786258", "title": "Ingibj\u00f6rg", "text": ""}
{"id": "3786259", "revid": "287204", "url": "https://it.wikipedia.org/wiki?curid=3786259", "title": "Bis-(2-difenilfosfinoetil)-fenilfosfina", "text": "La bis-(2-difenilfosfinoetil)-fenilfosfina \u00e8 una fosfina tridentata usata nella chimica organometallica. Viene di solito indicata con il nome comune triphos. In condizioni normali \u00e8 un solido cristallino di colore bianco, insolubile in acqua ma solubile in solventi organici.\nLa molecola ha simmetria molecolare Cs. \nSintesi.\nIl triphos si pu\u00f2 preparare trattando fenilfosfina e vinildifenilfosfina, catalizzando la reazione con radicali liberi:\nChimica di coordinazione.\nLa molecola di triphos \u00e8 molto flessibile e pu\u00f2 coordinarsi ad un centro metallico formando complessi ottaedrici sia facciali che meridionali. Altri complessi di formula generica [MX(triphos)]+ (M = Ni, Pd, Pt; X = alogenuro) hanno invece geometria planare quadrata.\nIndicazioni di sicurezza.\nIl triphos \u00e8 disponibile in commercio. \u00c8 un composto irritante per gli occhi, la pelle e le vie respiratorie. Non ci sono dati che indichino propriet\u00e0 cancerogene. Non ci sono dati sull'impatto ambientale."}
{"id": "3786265", "revid": "47767", "url": "https://it.wikipedia.org/wiki?curid=3786265", "title": "Ingeborga", "text": ""}
{"id": "3786266", "revid": "729019", "url": "https://it.wikipedia.org/wiki?curid=3786266", "title": "M\u00e9ndez \u00c1lvaro (metropolitana di Madrid)", "text": "M\u00e9ndez \u00c1lvaro \u00e8 una stazione della linea 6 della metropolitana di Madrid e delle linee C1, C5, C7 e C10 della rete di Cercan\u00edas. Si trova sotto all'incrocio tra Calle Pedro Bosch e Calle M\u00e9ndez \u00c1lvaro, nella zona sud della citt\u00e0.\nStoria.\nNel 1981 venne inaugurato il tratto della linea 6 della metropolitana che andava dalla stazione di Pac\u00edfico a quella di Oporto. La stazione contava al tempo di un vestibolo e due ingressi.\nNel 1991 venne aperta al pubblico la nuova variante della linea C5 di Cercan\u00edas, tra le stazioni di Atocha e Villaverde Alto, passante per M\u00e9ndez \u00c1lvaro, dove venne costruita una stazione sotterranea perpendicolare alla stazione esistente della metropolitana. Venne allora costruito un altro vestibolo comune a entrambe le stazioni con un'uscita a Calle Pedro Bosch.\nTra il 1992 e il 1996 venne costruita una nuova stazione ferroviaria con due binari, posta su un ponte sopra Calle M\u00e9ndez \u00c1lvaro, per accogliere le linee C-7b e C-10. Questa stazione conta con un accesso dalla Calle e un collegamento sotterraneo con i binari della linea C5 e il vestibolo comune con la metropolitana.\nNello stesso periodo venne costruita la \"Estaci\u00f3n Sur de Autobuses\", verso cui venne deviato il traffico di autobus nazionali e internazionali che in precedenza partivano dalla stazione di Palos de la Frontera. Il terminal di autobus conta con quattro accessi, da Calle M\u00e9ndez \u00c1lvaro, Calle Omb\u00fa e Calle Retama e da ingresso sotterraneo, comune a metropolitana e Cercan\u00edas.\nAccessi.\nIngresso M\u00e9ndez \u00c1lvaro - Metro\nIngresso Pedro Bosch - Metro/Cercan\u00edas\nIngresso Omb\u00fa - Cercan\u00edas\nAccessi alla Estaci\u00f3n Sur de Autobuses"}
{"id": "3786272", "revid": "1573940", "url": "https://it.wikipedia.org/wiki?curid=3786272", "title": "Canariellanum", "text": "Canariellanum \u00e8 un genere di ragni appartenente alla famiglia Linyphiidae.\nDistribuzione.\nLe quattro specie oggi attribuite a questo genere sono tutte endemiche delle isole Canarie.\nTassonomia.\nA maggio 2011, si compone di quattro specie:"}
{"id": "3786274", "revid": "1027057", "url": "https://it.wikipedia.org/wiki?curid=3786274", "title": "Siner'", "text": "Siner (, in ciuvascio: \u0421\u0438\u043d\u0435\u0440, \"Siner\") \u00e8 una localit\u00e0 rurale (un selo) del distretto di Alikovo della Repubblica autonoma della Ciuvascia, in Russia, che si trova a pochi chilometri da Alikovo.\nLa maggioranza della popolazione di villaggio di 250 persone \u00e8 di etnia ciuvascia. Le strutture del villaggio includono un centro di cultura, un teatro, una biblioteca, una clinica medica e svariati negozi.\nIl villaggio e la sua storia sono legati molto alla famiglia Zolotov, la quale ha dato nomi illustri alla storia ciuvascia."}
{"id": "3786279", "revid": "1031941", "url": "https://it.wikipedia.org/wiki?curid=3786279", "title": "MX vs. ATV Reflex", "text": "MX vs. ATV Reflex \u00e8 un videogioco per PlayStation 3 e Xbox 360 del genere simulatore di guida pubblicato nel 2010."}
{"id": "3786280", "revid": "254059", "url": "https://it.wikipedia.org/wiki?curid=3786280", "title": "Sentiero attrezzato G\u00fcnther Messner", "text": "Il sentiero attrezzato G\u00fcnther Messner anche conosciuto come alta via G\u00fcnther Messner o G\u00fcnther-Messner-Steig (in tedesco), brevemente nota come GM, \u00e8 un sentiero alpinistico con alcuni tratti attrezzati che ruota attorno alle Odle di Eores, tra la Val di Funes e la valle di Eores (presso Bressanone), all'interno del parco naturale Puez-Odle in Alto Adige.\nToponimo.\nQuesto sentiero attrezzato \u00e8 intitolato a G\u00fcnther Messner, alpinista originario della val di Funes, deceduto il 29 giugno 1970 durante la nota spedizione sul Nanga Parbat affrontata con il fratello Reinhold.\nDescrizione.\nUna delle possibili partenze per questo anello \u00e8 il punto denominato \"Croce dei Russi\" (\"Russis-Kreuz\") a 1.715 metri lungo la strada che congiunge la valle di Eores a quella di Funes, poco distante dal bivio per il passo delle Erbe.\nLasciata la macchina qui, si prende l'unico sentiero, segnalato come \"GM\" o anche con il numero 25. Subito ci si innalza rapidamente in mezzo al bosco lungo un sentiero pieno di radici di abeti. Dopo un'oretta si deve superare un breve tratto attrezzato con corda metallica raggiungendo su un sentiero ora pi\u00f9 pianeggiante i prati del Covolo (\"Kofelwiese\"), dove si trova un primo bivio per Santa Maddalena, lungo il sentiero n. 32A. Da qui si riprende la salita su ampio pascolo sino a guadagnare la Sella Col Magrei (2160\u00a0m), passando sotto la cima Lavina Bianca (\"Wei\u00dflahnspitzen\"), iniziando a scorgere le cime delle Odle.\nProseguendo si arriva ad un secondo bivio con il sentiero n. 25 che porta verso malga Zannes (1.679\u00a0m); fin qui 1,5 ore dalla partenza. Si prosegue sempre lungo il sentiero GM-25, per arrivare al terzo bivio, che permette la salita al monte Tullen (2.654\u00a0m), la cui cima \u00e8 raggiungibile grazie ad altre corde fisse, sempre prestando attenzione ai detriti molto instabili e franosi; fin qui 3 ore dalla partenza. Dalla cima del monte, massima sommit\u00e0 delle Odle di Eores, si gode un ottimo panorama: Sass de Putia, le Odle, le Alpi Aurine, le Vedrette di Ries, i monti di Fundres e di Casies, le cime dolomitiche lungo la Val Badia e il monte Pelmo.\nScesi dalla cima in circa 15 minuti di ripida discesa, si ritorna al bivio precedente e si continua a sinistra sempre lungo il sentiero GM. A breve inizia un altro tratto attrezzato, con un primo stretto canale (30 metri) che con tratti esposti, ma sempre ben assicurati, portano alla displuviale del Sasso della Conca (2.590\u00a0m). Da qui si prosegue con un saliscendi tra roccette e corde attrezzate, costeggiando la corona rocciosa del Monte Confin (\"Ringspitze\"), 2.625\u00a0m, fino a raggiungere una scala metallica di circa 15 metri. Infine si giunge al giro di boa, presso la forcella del Putia (\"Peitlerscharte\") a 2.357 metri; circa 5 ore dalla partenza.\nDalla forcella inizia la via del ritorno, che passa per il lato nord della piccola catena montuosa, e permette di arrivare senza troppe difficolt\u00e0 dapprima al bivio stradale per il passo delle Erbe ed infine al punto di partenza, in un totale di 7 ore circa.\nUn'alternativa sarebbe quella di raggiungere il passo delle Erbe (1.987\u00a0m) direttamente dalla forcella."}
{"id": "3786281", "revid": "124386064", "url": "https://it.wikipedia.org/wiki?curid=3786281", "title": "Cristel Carrisi", "text": "Biografia.\nFiglia dei cantanti Al Bano e Romina Power, ha inciso due album e tenuto concerti in alcune citt\u00e0 italiane (quali Roma, Verona, Gorizia) nel 2010. Per la sua popolarit\u00e0 dovuta al fatto di essere una figlia d'arte, ha partecipato in qualit\u00e0 di ospite a numerose trasmissioni televisive, fra cui \"Domenica in\", \"Verissimo\" e \"Ciak... si canta!\", mentre nel 2005 ha preso parte come concorrente alla seconda edizione del reality show \"La fattoria\".\nNel 2010 collabora con Al Bano nella canzone \"Il volo\", pubblicata in Germania sul CD del padre intitolato \"The Great Italian Songbook\". La canzone era stata incisa inizialmente dal cantante Zucchero Fornaciari, nel 1995. Nel 2012 esordisce al cinema con il film \"Con tutto l'amore che ho\" del regista Angelo Antonucci, al fianco di Barbara De Rossi, Sandra Milo, Biagio D'Anelli.\nLa carriera televisiva.\nNel 2013 \u00e8 inviata per il programma \"Mission\", assieme al padre e alla sorella Romina Carrisi, nei campi profughi per i rifugiati politici dell'UNHCR in Giordania; la loro esperienza viene trasmessa su Rai 1 il 4 dicembre 2013. Per la stessa rete, dal 28 marzo al 25 aprile 2014 partecipa a \"La pista\", talent show condotto da Flavio Insinna, nel ruolo di coach e caposquadra del gruppo di ballo Con-fusione. Nell'inverno dello stesso anno \u00e8 protagonista assieme alla sua famiglia del docu-reality \"Casa Carrisi\", in onda su Telenorba. Per la stessa rete, dal 13 aprile 2015 conduce il programma culinario \"Cucina Crist\u00e8l\".\nDal 17 al 21 novembre 2015 conduce la 58\u00aa edizione dello \"Zecchino d'Oro\" insieme a Flavio Montrucchio. Il 25 dicembre conduce su Rai 1, affiancata da Veronica Maya e Barbara De Rossi, la puntata natalizia dello Zecchino d'Oro intitolata \"Lo Zecchino di Natale\". Dal 20 febbraio al 24 aprile dello stesso anno prende parte alla seconda edizione di \"Top - Tutto quanto fa tendenza\", magazine di moda e tendenze in onda in seconda serata su Rai 1, nel ruolo di inviata e co-conduttrice. Partecipa anche alla versione estiva del programma e alla terza edizione, in onda dal 25 febbraio 2017.\nNell'estate del 2018 partecipa alla docufiction creata dal padre \"Madre mia\", in onda su Rete 4. Il successivo 15 settembre, durante un'intervista a \"Verissimo\", annuncia la fine della sua carriera musicale. Il 23 e il 30 gennaio 2019 presenta \"55 passi nel sole\", due serate evento trasmesse da Canale 5 per celebrare i 55 anni di carriera di Al Bano.\nVita privata.\nIl 3 settembre 2016 sposa a Lecce l'imprenditore cileno-croato Davor Luksic. La coppia ha tre figli, Kay Tyrone, nato il 10 maggio 2018, Cassia Ylenia, nata il 10 agosto 2019 e Ryo In\u00e9s, l'ultima arrivata, nata il 23 settembre 2021. \nMadre Teresa di Calcutta \u00e8 stata sua madrina di battesimo, nel giugno del 1986."}
{"id": "3786284", "revid": "110157", "url": "https://it.wikipedia.org/wiki?curid=3786284", "title": "Distretto di Cochamal", "text": "Il distretto di Cochamal \u00e8 un distretto del Per\u00f9 nella provincia di Rodr\u00edguez de Mendoza (regione di Amazonas) con 545 abitanti al censimento 2007 dei quali 433 urbani e 112 rurali.\n\u00c8 stato istituito il 31 ottobre 1932."}
{"id": "3786285", "revid": "92723", "url": "https://it.wikipedia.org/wiki?curid=3786285", "title": "Diocesi di Barbalisso", "text": "La diocesi di Barbalisso (in latino: \"Dioecesis Barbalissena\") \u00e8 una sede soppressa e sede titolare della Chiesa cattolica.\nStoria.\nBarbalisso, situata nei pressi della localit\u00e0 di \"Qala'at Balis\" nell'odierna Siria, \u00e8 un'antica sede episcopale della provincia romana della Siria Eufratense nella diocesi civile d'Oriente. Faceva parte del patriarcato di Antiochia ed era suffraganea dell'arcidiocesi di Gerapoli, come attestato da una \"Notitia Episcopatuum\" del VI secolo.\nSecondo Le Quien, nella versione araba del catalogo dei padri del primo concilio di Nicea (325) compare il nome del vescovo Antonio. Altri due vescovi, Aquilino e Mariniano, governarono questa antica diocesi tra il 431 e il 451. Il primo venne deposto ed esiliato per il suo rifiuto di aderire alla teologia ortodossa di Cirillo di Alessandria; il secondo, sulla testimonianza di Teodoreto di Cirro, fu imposto con la forza, forse dopo l'allontanamento di Aquilino. Non sono pi\u00f9 noti vescovi ortodossi dopo il V secolo, probabilmente perch\u00e9 la sede pass\u00f2 in mano ai monofisiti; secondo la Cronaca di Michele il Siriano, tra il 793 e il 1057 sono noti i nomi di cinque vescovi giacobiti: Giovanni, Habib, Basilio, Timoteo ed Elia.\nDal XIX secolo Barbalisso \u00e8 annoverata tra le sedi vescovili titolari della Chiesa cattolica; la sede \u00e8 vacante dal 30 gennaio 1969."}
{"id": "3786288", "revid": "1005847", "url": "https://it.wikipedia.org/wiki?curid=3786288", "title": "Distretto di Huambo (Amazonas)", "text": "Il distretto di Huambo \u00e8 un distretto del Per\u00f9 nella provincia di Rodr\u00edguez de Mendoza (regione di Amazonas) con 3.168 abitanti al censimento 2007 dei quali 680 urbani e 2.488 rurali.\n\u00c8 stato istituito il 5 febbraio 1875."}
{"id": "3786290", "revid": "1372005", "url": "https://it.wikipedia.org/wiki?curid=3786290", "title": "Salomone III di Costanza", "text": "Conte di Ramschwag, era pronipote di Salomone I di Costanza (\u2020 871) e fratello di Waldo di Frisinga (\u2020 906), vescovo di Frisinga dall'883 alla morte.\nBiografia.\nAllievo di Notker I di San Gallo, nell'890 divenne vescovo di Costanza ed abate di San Gallo ed ebbe, con il suo mecenate ed amico Hatto I di Magonza, un ruolo significativo nella storia del regno dei Franchi orientali, per la sua saggezza ed ambizione.\nFu arcicancelliere del re dei Franchi Carlo il Grosso, quindi fin dal 909 di Ludovico IV il Fanciullo e poi del suo successore Corrado I di Franconia. In particolare egli ebbe molta influenza su quest'ultimo.\nVerso il 909 Burcardo I, duca di Svevia, divenne anche margravio della \"Raetia Secunda\" ed entr\u00f2 in conflitto con il conte palatino di Svevia Ercangero e con lo stesso Salomone, entrambi fedeli a Corrado I. Catturato, Burcardo I fu accusato di alto tradimento, condannato e giustiziato con il fratello Adalberto III di Thurgau nel 911. Il risultato fu anche dovuto all'influenza esercitata da Salomone.\nSuccessivamente egli entr\u00f2 in conflitto con l'ex alleato Ercangero, che nel 914 lo fece incarcerare, ma venne liberato per l'intervento di Corrado. Le vicende del suo rapimento sono illustrate nelle Cronache di San Gallo.\nNell'890 egli scrisse un importante libro di raccolta di formule liturgiche (editore von D\u00fcmmler, Leipz. 1857); scrisse anche due lettere poetiche al vescovo Dado di Verdun sulla morte di suo fratello e sulla sfortuna della sua patria.\nFu lui a far costruire la chiesa di San Magnus a San Gallo.\nDiscendenza.\nLe Cronache di San Gallo riferiscono che Salomone, il quale all'epoca andava a scuola del monastero ed in occasione di incontrare alcuni amici, venne ospitato da un nobile. Salomone giac\u00e9 con la sua figliastra ed essi ebbero una figlia. La ragazza chiese di divenire suora a Zurigo e successivamente, con l'aiuto di Salomone, divenne badessa. La loro figlia invece rifiut\u00f2 di diventare suora anch'ella, ma venne comunque educata a Zurigo presso la madre; molto bella e dotta, venne notata dal sovrano Arnolfo di Carinzia, il quale chiese ad ella di cedersi a lui, ricevendo un secco rifiuto. Salomone, quando giunse in et\u00e0 da marito, raccolse una dote e la diede in sposa a Notkero della stirpe di Waltrammo."}
{"id": "3786295", "revid": "92723", "url": "https://it.wikipedia.org/wiki?curid=3786295", "title": "Arcidiocesi di Calcide di Siria", "text": "L'arcidiocesi di Calcide di Siria (in latino: \"Archidioecesis Chalcidensis in Syria\") \u00e8 una sede soppressa e sede titolare della Chiesa cattolica.\nStoria.\nCalcide di Siria, corrispondente alla citt\u00e0 di \"Qinnasrin\" nell'odierna Siria, \u00e8 un'antica sede arciepiscopale della provincia romana della Siria Prima nella diocesi civile d'Oriente. Essa faceva parte del patriarcato di Antiochia.\nInizialmente suffraganea dell'arcidiocesi di Seleucia Pieria, fu in seguito elevata al rango di arcidiocesi autocefala. Diversi sono i vescovi noti di questa antica sede episcopale, a partire da Tranquillo nel III secolo fino a Probo, che visse sul finire del VI secolo e che venne inviato come ambasciatore dall'imperatore Maurizio al re persiano Cosroe.\nLa citt\u00e0 fu anche un importante centro della chiesa monofisita (o giacobita); possedeva un monastero che forn\u00ec diversi vescovi a questa Chiesa. Dopo la fuga dei funzionari bizantini, vescovi compresi, di fronte all'avanzata araba, la comunit\u00e0 cristiana di Calcide sopravvisse come Chiesa giacobita, di cui sono noti diversi vescovi fino al X secolo.\nDal XVIII secolo Calcide di Siria \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 19 settembre 1968."}
{"id": "3786299", "revid": "110157", "url": "https://it.wikipedia.org/wiki?curid=3786299", "title": "Distretto di Limabamba", "text": "Il distretto di Limabamba \u00e8 un distretto del Per\u00f9 nella provincia di Rodr\u00edguez de Mendoza (regione di Amazonas) con 2.629 abitanti al censimento 2007 dei quali 568 urbani e 2.061 rurali.\n\u00c8 stato istituito il 31 ottobre 1932."}
{"id": "3786301", "revid": "110157", "url": "https://it.wikipedia.org/wiki?curid=3786301", "title": "Distretto di Longar", "text": "Il distretto di Longar \u00e8 un distretto del Per\u00f9 nella provincia di Rodr\u00edguez de Mendoza (regione di Amazonas) con 1.747 abitanti al censimento 2007 dei quali 957 urbani e 790 rurali.\n\u00c8 stato istituito il 31 ottobre 1932."}
{"id": "3786302", "revid": "106456", "url": "https://it.wikipedia.org/wiki?curid=3786302", "title": "Salomone III di Ramschwag", "text": ""}
{"id": "3786304", "revid": "92723", "url": "https://it.wikipedia.org/wiki?curid=3786304", "title": "Arcidiocesi di Cirro", "text": "L'arcidiocesi di Cirro (in latino: \"Archidioecesis Cyrrhensis\") \u00e8 una sede soppressa e sede titolare della Chiesa cattolica.\nStoria.\nCirro, in Siria, le cui rovine si trovano nei pressi di Kilis nell'odierna Turchia, \u00e8 un'antica sede sede metropolitana autocefala della provincia romana della Siria Eufratense nella diocesi civile d'Oriente e nel patriarcato di Antiochia.\nInizialmente suffraganea dell'arcidiocesi di Gerapoli, dopo il VI secolo fu elevata al rango di sede metropolitana autocefala senza suffraganee, come attestato da una \"Notitia Episcopatuum\" del X secolo, che ne riprende una precedente del VI secolo.\nSecondo una tradizione giacobita, la comunit\u00e0 cristiana di Cirro sarebbe stata fondata dall'apostolo Simone il Cananeo (o \"Simone zelota\"), che vi avrebbe costruito una chiesa, vi sarebbe morto e vi sarebbe stato sepolto.\nNelle immediate vicinanze di Cirro morirono i Santi Cosma e Damiano, i cui corpi, dopo il martirio (avvenuto nel 283), vennero riportati nella citt\u00e0 e custoditi in quella che pi\u00f9 tardi diverr\u00e0 una basilica. A seguito di questo avvenimento alla citt\u00e0 di Cirro venne dato il nome di \"Hagioupolis\" (citt\u00e0 dei santi), toponimo che tuttavia non ebbe successo.\nIl vescovo pi\u00f9 celebre fu Teodoreto di Cirro (Antiochia, 393 circa\u00a0- Cirro, 457 circa) i cui scritti testimoniano che all'epoca la diocesi conteneva pi\u00f9 di 800 chiese. Tra queste, oltre alla basilica dei Santi Medici, v'era la chiesa dedicata ad un santo locale, Dionigi, identificato dai giacobiti con Dionigi l'Areopagita, a cui l'imperatore Anastasio I Dicoro aveva concesso diritto di asilo.\nAltri vescovi noti di Cirro sono: Siricio, che prese parte al concilio di Nicea del 325; Abgar (latinizzato in Augaro), vescovo ariano che prese parte al concilio di Seleucia del 359; Asterio, altro vescovo ariano, \u00e8 menzionato da Teodoreto all'epoca dell'imperatore Valente; sempre sotto questo imperatore \u00e8 noto il vescovo Isidoro; nel 476 il vescovo Giovanni tenne un sinodo contro il patriarca monofisita di Antiochia Pietro Fullo; alla fine del V secolo la sede era occupata da un vescovo nestoriano, Sergio I; mentre nel 518 Sergio II, vescovo giacobita, fu deposto da un decreto dell'imperatore Giustino I.\nLa conquista araba della regione (prima met\u00e0 del VII secolo) mise in fuga tutti i funzionari bizantini, vescovi compresi. Tuttavia, la comunit\u00e0 cristiana non scomparve: le fonti documentano la presenza di una serie di metropoliti giacobiti tra il IX e l'XI secolo.\nDal XVIII secolo Cirro \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 22 novembre 1966."}
{"id": "3786305", "revid": "110157", "url": "https://it.wikipedia.org/wiki?curid=3786305", "title": "Distretto di Mariscal Benavides", "text": "Il distretto di Mariscal Benavides \u00e8 un distretto del Per\u00f9 nella provincia di Rodr\u00edguez de Mendoza (regione di Amazonas) con 1.496 abitanti al censimento 2007 dei quali 928 urbani e 568 rurali.\n\u00c8 stato istituito il 2 febbraio 1956."}
{"id": "3786306", "revid": "110157", "url": "https://it.wikipedia.org/wiki?curid=3786306", "title": "Distretto di Milpuc", "text": "Il distretto di Milpuc \u00e8 un distretto del Per\u00f9 nella provincia di Rodr\u00edguez de Mendoza (regione di Amazonas) con 671 abitanti al censimento 2007 dei quali 386 urbani e 285 rurali.\n\u00c8 stato istituito il 31 ottobre 1932."}
{"id": "3786309", "revid": "767487", "url": "https://it.wikipedia.org/wiki?curid=3786309", "title": "Distretto di Omia", "text": "Il distretto di Omia \u00e8 un distretto del Per\u00f9 nella provincia di Rodr\u00edguez de Mendoza (regione di Amazonas) con 7.053 abitanti al censimento 2007 dei quali 604 urbani e 6.449 rurali.\n\u00c8 stato istituito il 5 febbraio 1875."}
{"id": "3786314", "revid": "110157", "url": "https://it.wikipedia.org/wiki?curid=3786314", "title": "Distretto di San Nicol\u00e1s (Amazonas)", "text": "Il distretto di San Nicol\u00e1s \u00e8 un distretto del Per\u00f9 nella provincia di Rodr\u00edguez de Mendoza (regione di Amazonas) con 4.837 abitanti al censimento 2007 dei quali 3.356 urbani e 1.481 rurali.\n\u00c8 stato istituito il 5 febbraio 1875.\nIl centro principale del distretto \u00e8 Mendoza, capoluogo della provincia."}
{"id": "3786317", "revid": "267975", "url": "https://it.wikipedia.org/wiki?curid=3786317", "title": "Diocesi di Doliche", "text": "La diocesi di Doliche (in latino: \"Dioecesis Dolichena\") \u00e8 una sede soppressa e sede titolare della Chiesa cattolica.\nStoria.\nDoliche, identificabile con il \"Tell-D\u00fcl\u00fck\" nei pressi di Gaziantep nell'odierna Turchia, \u00e8 un'antica sede episcopale della provincia romana della Siria Eufratense nella diocesi civile d'Oriente. Faceva parte del Patriarcato di Antiochia ed era suffraganea dell'arcidiocesi di Gerapoli, come attestato da una \"Notitia Episcopatuum\" del VI secolo.\nLa comunit\u00e0 cristiana di Doliche ebbe il suo periodo di maggior fulgore fra IV e V secolo; i suoi vescovi parteciparono alle principali assisi ecumeniche dell'epoca. Archelao prese parte al concilio di Nicea del 325 e al sinodo di Antiochia nel 341. Olimpio partecip\u00f2 al sinodo di Filippopoli dove nel 347 si riunirono i vescovi ariani che rifiutavano le decisioni del concilio di Sardica. Cirione fu presente al sinodo di Seleucia nel 359.\nFu consacrando il nuovo vescovo di Doliche, Maris, che Eusebio di Samosata, grande avversario degli ariani, trov\u00f2 la morte (nel 380 ca.), colpito con un sasso da una donna ariana. Abibo non partecip\u00f2 al concilio di Efeso (431), perch\u00e9 anziano; i padri conciliari lo deposero dalla sua sede perch\u00e9 nestoriano e al suo posto venne eletto Atanasio. Il suo successore Timoteo fu tra i padri del \"brigantaggio\" di Efeso (449), del sinodo di Antiochia che discusse dell'ortodossia di Atanasio di Perre (450) e del concilio di Calcedonia (451); nel 457 sottoscrisse il decreto di Gennadio di Costantinopoli contro i simoniaci. Infine, nella prima met\u00e0 del VI secolo, \u00e8 noto il vescovo Filosseno, convinto monofisita, che venne deposto dalla sua sede nel 519 circa e che nella conferenza di Costantinopoli del 532 ammise i suoi errori e ritorn\u00f2 all'ortodossia.\nLa conquista araba della regione (prima met\u00e0 del VII secolo) mise in fuga tutti i funzionari bizantini, vescovi compresi. Tuttavia, la comunit\u00e0 cristiana non scomparve: le fonti documentano la presenza di alcuni vescovi giacobiti tra il IX e l'XI secolo.\nIn epoca crociata, la citt\u00e0 era chiamata Tulupa, nella contea di Edessa.\nDal XVIII secolo Doliche \u00e8 annoverata tra le sedi vescovili titolari della Chiesa cattolica; la sede \u00e8 vacante dall'8 settembre 1997.\nA questa sede titolare, Eubel aggiunge anche il vescovo inglese John Stanywell, vissuto nella prima met\u00e0 del XVI secolo, vescovo ausiliare di Durham; nei documenti pontifici, questo vescovo \u00e8 indicato come \"episcopus Dolorensis\", sede ignota, che Eubel interpreta come corruzione forse per \"Dolichensis\"."}
{"id": "3786319", "revid": "6923", "url": "https://it.wikipedia.org/wiki?curid=3786319", "title": "Giuseppe di Lorena, conte di Harcourt", "text": "Biografia.\nNato da Alphonse Henri, Conte di Harcourt e da sua moglie Marie Fran\u00e7oise de Brancas, secondo di tre figli.\nSpos\u00f2 il 2 luglio 1705 Marie Louise Jeannin de Castille da cui ebbe quattro figli, tre dei quali sopravvissero all'infanzia e due ebbero discendenza. Mor\u00ec nel 1739 all'et\u00e0 di 59 anni. Tra i suoi discendenti in linea femminile vi sono i Duchi di Noailles attraverso la maggiore delle sue nipoti Marie Charlotte de La Tour d'Auvergne, \"princesse de Beauvau\", moglie di Charles Juste de Beauvau."}
{"id": "3786320", "revid": "110157", "url": "https://it.wikipedia.org/wiki?curid=3786320", "title": "Distretto di Santa Rosa (Amazonas)", "text": "Il distretto di Santa Rosa \u00e8 un distretto del Per\u00f9 nella provincia di Rodr\u00edguez de Mendoza (regione di Amazonas) con 540 abitanti al censimento 2007 dei quali 152 urbani e 388 rurali.\n\u00c8 stato istituito il 5 febbraio 1875."}
{"id": "3786321", "revid": "47767", "url": "https://it.wikipedia.org/wiki?curid=3786321", "title": "Ingemar", "text": "Origine e diffusione.\nDeriva dal nome norreno \"Ingim\u00e1rr\", composto da \"Ing\" (altro nome del nome del dio norreno Yngvi, presente anche nei nomi Ingolf, Ingunn, Ingegerd, Ingeborg, Ingvar e Ingrid) e dall'elemento \"m\u00e6rr\" (\"famoso\", \"noto\").\nOnomastico.\nIl nome \u00e8 adespota, cio\u00e8 non \u00e8 portato da alcun santo, pertanto l'onomastico ricade il 1\u00ba novembre, giorno di Ognissanti. Un onomastico laico \u00e8 fissato in Svezia al giorno 3 luglio."}
{"id": "3786322", "revid": "47767", "url": "https://it.wikipedia.org/wiki?curid=3786322", "title": "Ingmar", "text": ""}
{"id": "3786323", "revid": "92723", "url": "https://it.wikipedia.org/wiki?curid=3786323", "title": "Diocesi di Europo", "text": "La diocesi di Europo (in latino: \"Dioecesis Europensis\") \u00e8 una sede soppressa e sede titolare della Chiesa cattolica.\nStoria.\nEuropo, identificabile con \"Cirablus\" nell'odierna Siria, \u00e8 un'antica sede episcopale della provincia romana della Siria Eufratense nella diocesi civile d'Oriente. Faceva parte del Patriarcato di Antiochia ed era suffraganea dell'arcidiocesi di Gerapoli, come attestato da una \"Notitia Episcopatuum\" del VI secolo.\nUnico vescovo conosciuto di Europo \u00e8 Davide, di fede nestoriana, che prese parte al sinodo riunito a Gerapoli nel 433 dal metropolita Alessandro; era assente al concilio di Calcedonia nel 451 e al suo posto firm\u00f2 gli atti conciliari il metropolita Stefano.\nDal XVIII secolo Europo \u00e8 annoverata tra le sedi vescovili titolari della Chiesa cattolica; la sede \u00e8 vacante dal 1957."}
{"id": "3786329", "revid": "110157", "url": "https://it.wikipedia.org/wiki?curid=3786329", "title": "Distretto di Totora", "text": "Il distretto di Totora \u00e8 un distretto del Per\u00f9 nella provincia di Rodr\u00edguez de Mendoza (regione di Amazonas) con 490 abitanti al censimento 2007 dei quali 133 urbani e 357 rurali.\n\u00c8 stato istituito il 5 febbraio 1875."}
{"id": "3786330", "revid": "767487", "url": "https://it.wikipedia.org/wiki?curid=3786330", "title": "Distretto di Vista Alegre (Amazonas)", "text": "Il distretto di Vista Alegre \u00e8 un distretto del Per\u00f9 nella provincia di Rodr\u00edguez de Mendoza (regione di Amazonas) con 1.371 abitanti al censimento 2007 dei quali 291 urbani e 1.080 rurali.\n\u00c8 stato istituito il 31 ottobre 1932."}
{"id": "3786331", "revid": "287204", "url": "https://it.wikipedia.org/wiki?curid=3786331", "title": "Club Estudiantes de La Plata 1931", "text": "Questa voce raccoglie le informazioni riguardanti il Club Estudiantes de La Plata nelle competizioni ufficiali della stagione 1931."}
{"id": "3786332", "revid": "103296685", "url": "https://it.wikipedia.org/wiki?curid=3786332", "title": "Followership", "text": "Followership \u00e8 un termine tecnico, utilizzato soprattutto dagli studiosi di leadership in ambito organizzativo. \u00c8 una parola inglese che non ha un esatto corrispettivo in italiano. Deriva dal termine follower, che a sua volta deriva dal verbo to follow, che significa seguire: il follower \u00e8 colui che segue, cio\u00e8 che prende strade aperte da altri, sia in senso reale che metaforico. La followership \u00e8 dunque il processo messo in atto dai follower quando seguono un leader.\nFollower si traduce in italiano con seguace o adepto dipende dalla circostanza, dunque followership in italiano si traduce eccome con proselitismo.\nRilevanza del costrutto.\nSebbene non tutti gli autori siano concordi sul fatto che questo costrutto sia utile, il concetto sta acquisendo crescente notoriet\u00e0; la sua diffusione \u00e8 legata all'articolo di Robert Kelley \u201cIn praise of followers\u201d, pubblicato nel 1988 sull'Harvard Business Review e al libro di Ira Chaleff \u201cThe Courageous Follower\u201d del 1995. \nL'interesse per la followership deriva da uno spostamento dell'attenzione, proposto da alcuni studiosi di leadership, dalla figura del leader a quella del follower. Secondo Carsten l'essenza della followership non sta nell'occuparsi delle azioni dei follower in generale, ma nell'occuparsi di ci\u00f2 che i follower fanno in relazione ai propri leader. In questa accezione, i comportamenti di followership non riguardano tutto ci\u00f2 che i follower fanno (per esempio come gestiscono il proprio lavoro o le relazioni con i propri colleghi), ma riguardano specificamente i comportamenti nei confronti dei leader, ad esempio \u201cil modo in cui i follower assumono responsabilit\u00e0 nei confronti del proprio leader, come comunicano con il leader, come affrontano problemi in relazione al leader\u201d. Gestire il rapporto con il proprio leader significa fornirgli supporto e sostenerne le decisioni, ma non significa essere un subalterno: \u201cun follower condivide con il leader l'obiettivo comune, crede in ci\u00f2 che l'organizzazione persegue, desidera il successo del leader e dell'organizzazione e opera con determinazione affinch\u00e9 tale successo diventi realt\u00e0\u201d. La followership quindi non coincide con la subordinazione. La subordinazione \u00e8 solo uno degli elementi della followership che indica che la relazione con il leader non \u00e8 paritaria, ma sussiste uno squilibrio di forze. \nOltre alla subordinazione la followership \u00e8 basata sull'azione finalizzata a un obiettivo comune. L'azione non coincide con la mera esecuzione di una disposizione, non significa cio\u00e8 obbedienza passiva o conformismo. Il follower \u00e8 responsabile insieme al leader del conseguimento della finalit\u00e0 comune e la followership \u00e8 efficace quando \u00e8 basata sulla capacit\u00e0 del follower di proporre un pensiero indipendente e critico, di ricondurre la situazione reale ai propri riferimenti professionali ed etici per esprimere una valutazione consapevole e agire con integrit\u00e0, di arrivare a sfidare il proprio leader quando le azioni intraprese non siano in linea con gli obiettivi organizzativi o con le proprie convinzioni etiche, giungendo anche a separarsi dal leader quando le sue azioni siano di ostacolo al conseguimento delle finalit\u00e0 dell'organizzazione o di norme etiche"}
{"id": "3786333", "revid": "179980", "url": "https://it.wikipedia.org/wiki?curid=3786333", "title": "Ulises Uslenghi", "text": ""}
{"id": "3786341", "revid": "38120", "url": "https://it.wikipedia.org/wiki?curid=3786341", "title": "Hippolytus", "text": ""}
{"id": "3786348", "revid": "124123", "url": "https://it.wikipedia.org/wiki?curid=3786348", "title": "Nikolaj Andreevi\u010d I\u0161utin", "text": "Biografia.\nFiglio di un mercante e di una nobile, rimase orfano a due anni e fu allevato a Kostroma dallo zio materno, padre di quel Dimitrij Karakozov che diventer\u00e0 noto per il suo attentato allo zar Alessandro II. Studi\u00f2 nel ginnasio di Penza e nel 1863 si trasfer\u00ec a Mosca per frequentarvi l'Universit\u00e0. Ammiratore di \u010cerny\u0161evskij, dall'ambiente studentesco, dove forse conobbe Slepcov, fu indirizzato ad aderire a Zemlja i Volja, abbandonando gli studi per dedicarsi interamente alla cospirazione rivoluzionaria.\nIl suo gruppo era composto soprattutto da studenti che avevano lasciato le scuole, convinti che il loro percorso di vita borghese li avrebbe allontanati dai reali valori della vita: \u010cerkezov, Ermolov, Jurasov, Malikov, Stranden, Zagibalov, era \u00abgente che rinunciava a tutte le gioie di questa vita per consacrarsi alla causa della liberazione del popolo\u00bb.\nLa societ\u00e0 segreta, formata nel 1865, fu chiamata \"Organizzazione\". Seguendo le indicazioni date da \u010cerny\u0161evskij nel \"Che fare?\", il gruppo di I\u0161utin si dedic\u00f2 a creare cooperative di lavoro. A Mosca fu aperta una cooperativa di legatoria e una di sartoria: era un modo per procurarsi da vivere e di vivere \u00abcome viveva il popolo\u00bb e a contatto con esso. Malikov, con I\u0161utin, cerc\u00f2 di coinvolgere degli operai di una vetreria di Zisdrinsk, nella provincia di Kaluga, nel progetto di una cooperativa, e fin\u00ec per essere arrestato e confinato. Il tentativo di creare a Mosca una cassa operaia di mutuo soccorso fall\u00ec; si riusc\u00ec invece a fondare una piccola scuola per ragazzi, con lo scopo di farne dei rivoluzionari. Si progettarono anche furti e rapine per finanziarsi, e uno dei suoi membri, Viktor Fedoseev, pens\u00f2 persino di avvelenare il padre, un nobile proprietario, per devolvere l'eredit\u00e0 all'organizzazione.\nIl gruppo di I\u0161utin era convinto che non fosse lontana una rivolta generale dei contadini, e che ogni riforma, dall'emancipazione dei contadini all'eventuale introduzione di una costituzione, avesse soltanto lo scopo di ritardare la rivoluzione e d'introdurre in Russia \u00able forme di vita occidentali\u00bb. In tale evenienza, \u00abil Russia il popolo star\u00e0 cento volte peggio\u00bb - sosteneva I\u0161utin - e lo sviluppo dell'industria e del commercio avrebbe incrementato il numero dei proletari e con essi il pauperismo.\nAll'interno dell'\"Organizzazione\" fu costituito all'inizio del 1866 un nucleo formato da elementi pi\u00f9 decisi e sperimentati, chiamato \"Inferno\", la cui esistenza fu celata agli altri membri dell'\"Organizzazione\". Era il centro dirigente costituito da pochi studenti che vivevano insieme in un appartamento di Mosca. Come disse I\u0161utin, ogni membro dell'\"Inferno\" doveva vivere \u00absotto falso nome e spezzare i legami familiari, non sposarsi, abbandonare gli amici che aveva e in genere vivere con un unico ed esclusivo scopo: l'infinito amore e dedizione alla patria e al suo bene\u00bb. Indifferente a ogni interesse personale, pienamente compreso nel suo compito, doveva \u00abnutrire odio contro odio, malvagit\u00e0 contro malvagit\u00e0\u00bb.\nI\u0161utin diffuse anche la leggenda dell'esistenza di un Comitato rivoluzionario europeo con il quale l'\"Organizzazione\" avrebbe dovuto prendere contatto. Si trattava probabilmente di un tentativo di accreditare al suo gruppo un'autorevolezza che non aveva, dal momento che all'interno dell'\"Organizzazione\" stessa non mancarono dissensi sulla condotta da seguire, essendo i loro membri divisi tra una maggioranza che intendeva privilegiare la propaganda e la creazione di scuole e cooperative, come Chudjakov, e il nucleo di I\u0161utin, pi\u00f9 inteso all'azione terroristica e all'insurrezione.\nPer altro, l'unica azione armata compiuta dall'\"Organizzazione\" fu l'attentato allo zar compiuto il 15 aprile 1866 da Karakozov e fu un'iniziativa individuale, presa malgrado il parere contrario degli altri elementi del gruppo. Il suo arresto e le indagini della polizia portarono allo smantellamento della societ\u00e0 segreta. I\u0161utin fu condannato a morte e la pena gli fu commutata nei lavori forzati a vita soltanto quando, il 15 settembre 1866, era gi\u00e0 salito sul patibolo.\nInviato in Siberia, I\u0161utin fin\u00ec con l'impazzire e la tubercolosi lo port\u00f2 alla morte nel carcere di Novaja Kara il 17 gennaio 1879."}
{"id": "3786349", "revid": "282094", "url": "https://it.wikipedia.org/wiki?curid=3786349", "title": "Nikolaj I\u0161utin", "text": ""}
{"id": "3786351", "revid": "1305772", "url": "https://it.wikipedia.org/wiki?curid=3786351", "title": "Arcidiocesi di Gabala", "text": "L'arcidiocesi di Gabala (in latino: \"Archidioecesis Gabalensis\") \u00e8 una sede soppressa e sede titolare della Chiesa cattolica.\nStoria.\nGabala, corrispondente alla citt\u00e0 di \"Jable\" nell'odierna Siria, \u00e8 un'antica sede arciepiscopale della provincia romana della Siria Prima nella diocesi civile d'Oriente e nel patriarcato di Antiochia.\nInizialmente suffraganea dell'arcidiocesi di Seleucia Pieria, fu in seguito elevata al rango di arcidiocesi autocefala. Diversi sono i vescovi conosciuti di questa antica sede episcopale; Le Quien confonde spesso i vescovi di Gabala con quelli di Gabula.\nDurante l'epoca delle Crociate, la citt\u00e0 fu sede di una diocesi di rito latino.\nDal XIV secolo Gabala \u00e8 annoverata tra le sedi arcivescovili titolari della Chiesa cattolica; dal 21 marzo 2017 l'arcivescovo titolare \u00e8 Santiago De Wit Guzm\u00e1n, nunzio apostolico nella Repubblica Centrafricana e in Ciad."}
{"id": "3786354", "revid": "322321", "url": "https://it.wikipedia.org/wiki?curid=3786354", "title": "Arcidiocesi di Gabula", "text": "L'arcidiocesi di Gabula (in latino: \"Archidioecesis Gabulensis\") \u00e8 una sede soppressa e sede titolare della Chiesa cattolica.\nStoria.\nGabula, che l'Annuario Pontificio colloca nei pressi della palude di \"Djebbul\" (o \"Djabbul\"), \u00e8 un'antica sede arciepiscopale della provincia romana della Siria Prima nella diocesi civile d'Oriente. Essa faceva parte del Patriarcato di Antiochia.\nSono solo due i vescovi certi attribuibili a questa antica sede episcopale: Bassiano (\"Bassones\"), che prese parte al primo concilio di Nicea nel 325; e Flaviano, che firm\u00f2 la lettera dei vescovi della Siria Seconda all'imperatore Leone (458) in seguito all'uccisione del patriarca alessandrino Proterio.\nDal 1929 Gabula \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 10 ottobre 1980."}
{"id": "3786355", "revid": "484362", "url": "https://it.wikipedia.org/wiki?curid=3786355", "title": "La legge di Burke", "text": ""}
{"id": "3786356", "revid": "2091899", "url": "https://it.wikipedia.org/wiki?curid=3786356", "title": "La legge di Burke (serie televisiva 1963)", "text": "La legge di Burke (\"Burke's Law\") \u00e8 una serie televisiva statunitense in 81 episodi trasmessi per la prima volta nel corso di 3 stagioni dal 1963 al 1966. \u00c8 conosciuta anche con il titolo \"Amos Burke, Secret Agent\" (titolo terza stagione). Ha avuto un seguito omonimo nel 1994-1995.\nTrama.\nAmos Burke \u00e8 il ricco capitano della sezione omicidi della polizia di Los Angeles. In ogni episodio Burke, che arriva sulla scena degli omicidi con la sua Rolls-Royce dotata di tutte le comodit\u00e0 e in elegante giacca e cravatta, deve investigare su un omicidio sfoltendo la lista dei sospettati. Ad aiutarlo nelle indagini, il detective Lester Hart, un veterano della polizia; il giovane investigatore Tim Tilson; il medico legale George McLeod e la bella sergente Ames. Nella terza stagione Burke lascia la polizia per diventare agente segreto.\nProduzione.\nLa serie fu prodotta da Barbety e Four Star Productions e girata a Los Angeles in California. Tra i produttori Aaron Spelling che fa anche un'interpretazione nell'episodio \"Chi ha ucciso Julian Buck?\".\nDurante i titoli di testa di ogni episodio, appena il titolo appare sullo schermo, si sente una voce seducente di donna che pronuncia le parole: \"\u00c8 la legge di Burke!\"; il titolo riflette anche l'abitudine di Burke di dispensare saggezza ai suoi subalterni in modo professorale, ad esempio: \"Mai fare una domanda, a meno che non si conosca gi\u00e0 la risposta: \u00e8 la legge di Burke.\"\nIl titolo di ogni episodio inizia con le parole \"Chi ha ucciso...\" (\"Who Killed...\" nella versione originale) con il nome o la descrizione della vittima (che inevitabilmente muore dopo pochi minuti dall'inizio dell'episodio).\nAltri personaggi sono il detective Tim Tilson (Gary Conway), il detective Les Hart (Regis Toomey), il sergente Ames (Eileen O'Neill), e l'autista Henry (Leon Lontoc). Tilson \u00e8 un rampante giovane la cui abilit\u00e0 nel trovare gli indizi e tracce non porta quasi mai alla sua risoluzione degli omicidi, essendo sempre sopraffatti dalla fredda intuizione di Burke.\nL'interpretazione di Anne Francis in un episodio nel ruolo di una donna detective, Honey West, origin\u00f2 un'altra serie spin-off, \"Honey West\".\nIl ruolo di Amos Burke era stato gi\u00e0 interpretato in precedenza da Dick Powell nell'episodio iniziale di \"The Dick Powell Show\" nel mese di settembre del 1961. \"La legge di Burke\" fu poi prodotta dalla societ\u00e0 di Powell, la Four Star Television. Ogni episodio vede diverse guest star nel ruolo dei sospetti (alcune interpretano anche solo brevi camei) e solo uno di essi alla fine risulta essere l'assassino.\nNella stagione finale (1965-1966), la serie viene rivista e rintitolata \"Amos Burke Secret Agent\". Burke viene assunto da un'agenzia governativa segreta ma va ancora in giro colla sua Rolls, blindata dall'agenzia per motivi di sicurezza. Anche i personaggi di supporto delle stagioni precedenti vengono rivisti. Il cambiamento del formato fu dovuto alla tendenza delle serie dell'epoca, incentrate su ruoli di spie alla James Bond, e al successo della serie televisiva \"Organizzazione U.N.C.L.E.\" (nello stesso anno debuttarono anche \"Le spie\", \"Selvaggio west\" e \"Get Smart\"). La nuova stagione non fu un successo e furono trasmessi solo diciassette episodi invece dei 32 soliti delle prime due stagioni.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1963 al 1966 sulla rete televisiva ABC. \nIn Italia \u00e8 stata trasmessa con il titolo \"La legge di Burke\".\nAlcune delle uscite internazionali sono state:\nRevival.\nNel 1994 fu prodotto un revival della serie sulla CBS dalla societ\u00e0 di produzione di Aaron Spelling con lo stesso titolo dell'originale e Burke torn\u00f2 nel ruolo di detective della polizia. Nella seconda incarnazione, Burke \u00e8 assistito da suo figlio, Peter (Peter Barton).\nIl nostalgico revival \u00e8 caratterizzato da apparizioni da molti attori degli anni 60 interpreti di fiction sullo spionaggio, tra cui Patrick Macnee (\"Agente speciale (serie televisiva)\"), Lupus Peter (\"\") e Anne Francis che riprende il ruolo di Honey West (ribattezzata \"Honey Best\", per motivi legali)."}
{"id": "3786362", "revid": "117464323", "url": "https://it.wikipedia.org/wiki?curid=3786362", "title": "The Art of the Improvisers", "text": "The Art of the Improvisers \u00e8 un album discografico interamente composto dal musicista jazz Ornette Coleman contenente tracce registrate tra il 1959 e il 1961, pubblicato dalla Atlantic Records nel 1970.\nTracce.\nDettagli di registrazione\nRegistrato a Hollywood, California il 22 maggio (traccia 2) e il 9 ottobre 1959 (traccia 1), poi a New York il 26 luglio 1960 (tracce 3, 5 e 6), il 31 gennaio (traccia 4) e il 27 marzo 1961 (traccia 7)."}
{"id": "3786365", "revid": "767487", "url": "https://it.wikipedia.org/wiki?curid=3786365", "title": "Nove racconti", "text": "Nove racconti (\"Nine Stories\") \u00e8 una raccolta di racconti del 1953 scritti da J. D. Salinger."}
{"id": "3786367", "revid": "118447310", "url": "https://it.wikipedia.org/wiki?curid=3786367", "title": "Zodiaco - Il libro perduto", "text": "Zodiaco - Il libro perduto \u00e8 una miniserie televisiva italiana della Rai del 2012.\nLa miniserie TV, composta da 4 puntate, \u00e8 liberamente tratta dalla fiction francese \"Le Ma\u00eetre du Zodiaque\", quest'ultima andata in onda nel 2008 sulla stessa rete. Gli attori protagonisti sono Sergio Assisi, Magdalena Grochowska, Andrea Bosca, Marina Tagliaferri, Marc Louis Tainon e con la partecipazione straordinaria di Antonia Liskova. La regia \u00e8 di Tonino Zangardi.\nLa fiction ha debuttato su Rai 2 l'11 aprile 2012, ma dopo i bassi risultati d'ascolto delle prime due puntate \u00e8 stata spostata su Rai Premium, dove \u00e8 ripartita dal primo episodio, il 23 aprile 2012.\nTrama.\n\"Zodiaco - Il libro perduto\" si svolge in un collegio in cui ha insegnato Nostradamus: \u00e8 ci\u00f2 che lega questa nuova miniserie alla precedente, che ruotava invece intorno ad una vicenda familiare.\nMentre sta raggiungendo la madre e il nipote Riccardo a Castel Del Fiume, Ester Musso non fa in tempo a comunicare alla madre Grazia una verit\u00e0 sconvolgente, che la donna muore in un incidente automobilistico. Il gemello Matteo Rossi/Carlo Musso (e questo il vero nome del serial killer lo \"Zodiaco\"), ne ha percepito la morte e impazzisce dal dolore. Adesso il suo solo pensiero e vendicarne la morte, risultando subito il sospettato principale per la serie di omicidi che mette in crisi la polizia locale. Il commissario Eva Gruber, torna in Italia dopo molti anni passati in Polonia e incontra Julian Savelli, un amico con cui Ester aveva indagato sul Collegio San Filippo. Eva si trover\u00e0 ad indagare su una serie di inspiegabili e inspiegabili delitti, che la portano a sospettare dell'esistenza di una setta i cui adepti, con azioni criminali, vogliono sovvertire la societ\u00e0 o fare qualcosa di ancora peggio. Messa in guardia da Julian, Eva scopre che anche il giovane Riccardo Santandrea \u00e8 stato cooptato tra gli adepti della setta. Matteo una volta scappato dal carcere \u00e8 tornato dov'\u00e8 per lui tutto \u00e8 cominciato (l'istituto San Filippo), e cos\u00ec chiede aiuto alla madre Grazia. Alcuni componenti della famiglia Daverio perdono la vita in modo particolare, infatti ognuno di loro si suicida dopo essere stati guardati da un misterioso personaggio; l'unico Daverio a non suicidarsi \u00e8 Lea, che ha una relazione con Matteo. Eva e Julian scoprono che nei sotterranei del collegio e nascosta la setta e continuano ad indagare anche grazie ad una vecchia cartina del collegio. Il sospetto dei due \u00e8 che l'organizzazione stia usando i suoi iniziati per una perversa volont\u00e0. Ma perch\u00e9 agisce con le stesse modalit\u00e0 dello \"Zodiaco\"? E cosa sta vendicando? Julian ed Eva trovano il nascondiglio dove sembra esserci stato un bambino, probabilmente Matteo. Non \u00e8 cos\u00ec, infatti prima di suicidarsi, il nonno di Lea consegna un fascicolo alla nipote e le ordina di portarlo dal commissario Gruber, che inizia a leggerlo insieme a Julian. Leggendolo, Eva scopre di essere stata tenuta prigioniera nei sotterranei, e che il suo vero nome \u00e8 Ester ed \u00e8 la sorella maggiore di Ester e di Matteo, il quale si getta in un pozzo insieme all'assassino di Ester, ovvero il maestro del collegio (per proteggerla da lui), il quale attraverso lo sguardo ordinava alle sue vittime di suicidarsi."}
{"id": "3786368", "revid": "267975", "url": "https://it.wikipedia.org/wiki?curid=3786368", "title": "Arcidiocesi di Gerapoli di Siria", "text": "L'arcidiocesi di Gerapoli di Siria (in latino: \"Archidioecesis Hierapolitana in Syria\") \u00e8 una sede soppressa e sede titolare della Chiesa cattolica.\nStoria.\nGerapoli di Siria, corrispondente alla citt\u00e0 di \"Manbji\" nell'odierna Siria, \u00e8 l'antica sede metropolitana della provincia romana della Siria Eufratense nella diocesi civile d'Oriente e nel patriarcato di Antiochia.\nSecondo una \"Notitia Episcopatuum\" del VI secolo, Gerapoli aveva nove diocesi suffraganee: Zeugma, Sura, Barbalisso, Neocesarea, Perre, Urima, Doliche, Germanicia e Europo. In origine appartenevano alla metropoli di Gerapoli anche le sedi di Cirro e di Sergiopoli (con le sue suffraganee), dalla quale si sono separate nel VI secolo.\nA partire della prima met\u00e0 del VII secolo la regione fu occupata dagli Arabi, che costrinsero i funzionari bizantini, vescovi compresi, a fuggire entro i confini dell'impero. La presenza cristiana continu\u00f2 con le comunit\u00e0 della Chiesa ortodossa siriaca; alcuni vescovi giacobiti sono attestati fra VIII e XIII secolo.\nGams menziona un vescovo latino, Franco, nel 1136.\nDal XIX secolo Gerapoli di Siria \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 20 agosto 1982.\nCronotassi.\nArcivescovi titolari.\nLa presente cronotassi riporta i vescovi che le fonti ecclesiastiche dell'Ottocento e del Novecento assegnano a questa sede titolare."}
{"id": "3786370", "revid": "46931", "url": "https://it.wikipedia.org/wiki?curid=3786370", "title": "Burke's Law", "text": ""}
{"id": "3786373", "revid": "1305772", "url": "https://it.wikipedia.org/wiki?curid=3786373", "title": "Champions of Krynn", "text": "Champions of Krynn \u00e8 il primo di una trilogia di videogiochi di ruolo basati sull'ambientazione \"Dragonlance\", che usa il motore di gioco Gold Box, pubblicata nel 1990. La risoluzione massima supportata nella versione MS-DOS era l'EGA, era anche supportata la scheda sonora Adlib e l'uso di un mouse o di un joystick.\nTrama.\nL'avventura inizia in un avamposto vicino a Throtl, la capitale degli hobgoblin. Gli avventurieri incontrano ben presto un gruppo di draconici baaz che stanno tendendo un'imboscata ad alcuni colonizzatori. Dopo la battaglia arriva Myrtani, un draconico Aurack maggiore, che ruba un antico libro e si teleporta via ignorando gli avventurieri. Il gruppo riferisce quindi gli eventi a Sir Karl, il quale si rende conto che le forze del male non sono indebolite, come generalmente creduto e manda il gruppo ad investigare e sconfiggere Myrtani e le sue forze.\nModalit\u00e0 di gioco.\nIl giocatore deve creare i personaggi e formare un gruppo. Le struttura base del gioco \u00e8 identica a quella degli altri giochi della serie, con il combattimento che usa una prospettiva isometrica come quella della serie \"Ultima\". Non \u00e8 possibile trasferire personaggi in questo gioco essendo il primo della trilogia, mentre i suoi personaggi possono essere trasferiti al seguito \"Death Knights of Krynn\".\nIn termini di gameplay e di grafica \"Champions of Krynn\" \u00e8 simile alle serie di giochi goldbox dedicati ai \"Forgotten Realms\", quindi la grafica \u00e8 simile a quella di \"Secret of the Silver Blades\" e tutto \u00e8 disegnato a 16 colori. I tasti freccia possono essere usati per selezionare le opzioni dei menu invece di usare scorciatoie di tastiera, che era l'unica maniera in due dei precedenti titoli dei \"Forgotten Realms\", sebbene per molti menu siano ancora disponibili le scorciatoie di tastiera. In questa edizione compare per la prima volta un selettore di livellod di difficolt\u00e0.\n\"Champions of Krynn\" offre razze aggiuntive tra cui i giocatori possono scegliere, tra cui Kender, elfi qualinesti, elfi silvanesti, nani delle colline e di montagna. In questa ambientazione i maghi possono avvantaggiarsi delle fasi delle lune. Per esempio un mago allineato con il bene pu\u00f2, beneficiare per esempio delle fasi di Solinari. I chierici possono scegliere una divinit\u00e0 tra una lista di divinit\u00e0 ricevendo benefici diversi a seconda della scelta. I paladini sono sostituiti dalla classe dei Cavalieri di Solamnia, questa classe inizia il gioco equipaggiata con armatura di piastre, scudo e spada lunga, ma a causa del suo voto di povert\u00e0 deve rinunciare a parte del suo oro ogni volta che entra in una citt\u00e0.\nI draconici sono nemici molto comuni in questo gioco e tutti e cinque i tipi compaiono. Il gioco \u00e8 abbastanza fedele nell'implementare la loro sorte quando muoiono, come descritto nei romanzi e nelle avventure del gioco di ruolo. Nella versione per PC del gioco ogni arma incastonata in un baaz morto sar\u00e0 disponibile nell'inventario del personaggio al termine del combattimento. Il giocatore deve riequipaggiare le armi recuperate.\nCi sono due versioni per MS-DOS:\nAccoglienza.\nIl gioco venne recensito, tra gli altri, sul numero 156 di \"Dragon\" (aprile 1990) nella colonna \"The Role of Computers\", ricevendo una valutazione di 5 stelle su 5.\n\"Zzap!\" assegn\u00f2 un giudizio del 94% alla versione Commodore 64."}
{"id": "3786375", "revid": "322321", "url": "https://it.wikipedia.org/wiki?curid=3786375", "title": "Diocesi di Germanicia", "text": "La diocesi di Germanicia (in latino: \"Dioecesis Germaniciana\") \u00e8 una sede soppressa e sede titolare della Chiesa cattolica.\nStoria.\nGermanicia, identificabile con \"Kahramanmara\u015f\" nell'odierna Turchia, \u00e8 un'antica sede episcopale della provincia romana della Siria Eufratense nella diocesi civile d'Oriente. Faceva parte del Patriarcato di Antiochia ed era suffraganea dell'arcidiocesi di Gerapoli, come attestato da una \"Notitia Episcopatuum\" del VI secolo.\nCon il nome di Marash (o Marasc), la citt\u00e0 fu sede di una comunit\u00e0 della Chiesa ortodossa siriaca; una serie di diciotto vescovi giacobiti sono menzionati nella \"Cronaca\" di Michele il Siriano dall'VIII al XII secolo. Dal XVIII secolo Marasc fu sede di una comunit\u00e0 della Chiesa armeno-cattolica e dal 1842 di un'eparchia cattolica.\nDal XVI secolo Germanicia \u00e8 annoverata tra le sedi vescovili titolari della Chiesa cattolica; la sede \u00e8 vacante dal 2 gennaio 1914."}
{"id": "3786377", "revid": "117623243", "url": "https://it.wikipedia.org/wiki?curid=3786377", "title": "Zoran Jankovi\u0107 (politico)", "text": "Biografia.\nJankovi\u0107 nacque nel villaggio di Saraorci, frazione di Smederevo, in Serbia (all'epoca parte della Jugoslavia) da padre serbo e madre slovena.\nEletto sindaco di Lubiana nel 2006, viene riconfermato per un secondo mandato nel 2010.\nIl 5 dicembre 2011, \"Pozitivna Slovenija\", lista indipendente creata dallo stesso Jankovi\u0107 due mesi prima del voto, risulta vincitrice delle elezioni parlamentari. Non riuscendo a formare un governo, Jankovi\u0107 si ricandida come sindaco di Lubiana risultando vincitore con il 61% dei voti.\nNel 2013 si dimette temporaneamente da presidente di Slovenia Positiva dopo le accuse di corruzione mossegli dalla Commissione per la Prevenzione della Corruzione; l'anno successivo vince il congresso e torna alla guida del partito.\nNel 2018 si ricandida a sindaco di Lubiana, venendo riconfermato con il 60.6% dei voti ."}
{"id": "3786379", "revid": "1699816", "url": "https://it.wikipedia.org/wiki?curid=3786379", "title": "Meganulon", "text": "I Meganulon (\u30e1\u30ac\u30cc\u30ed\u30f3 Meganuron) sono Kaij\u016b (mostri misteriosi) e anche insetti preistorici apparsi nel film Rodan.\nAspetto.\nI Meganulon sono grossi insetti simili a forbicine di colore verde-grigio (marrone nell'era \"millennium\") con grossi occhi e artigli. Nel film di Rodan possono dormire per anni ma nell'era \"millennium\" sputano veleno e scalano le pareti.\nSempre nell'era \"millennium\" si evolvono in \"Meganule\" (libellule giganti)\nStoria.\nEra Showa.\nAppaiono nel film Rodan ove uccidono diversi uomini nelle miniere di un villaggio a Kyushu.\nDopo la schiusa di un uovo esce Rodan e mangia tutti i Meganulon della miniera.\nEra Millennium.\nI Meganulon riappaiono in Godzilla vs. Megaguirus che raggiungono Tokyo attraverso un varco aperto durante la sperimentazione di un'arma satellitare. Poi i Meganulon si evolvono in Meganule.\nMeganula.\nLe \"Meganule\" sono i discendenti dei \"Meganulon\". A differenza di essi, le Meganule sono libellule grandi 2 m. con pungiglioni e artigli. Poi attaccano Godzilla che le uccide tutte ma un po' del sangue di Godzilla crea un gigantesco mostro detto Megaguirus, la regina delle \"Meganul\"\nFilmografia"}
{"id": "3786380", "revid": "1305772", "url": "https://it.wikipedia.org/wiki?curid=3786380", "title": "Alberi (disambigua)", "text": ""}
{"id": "3786381", "revid": "322321", "url": "https://it.wikipedia.org/wiki?curid=3786381", "title": "Diocesi di Gindaro", "text": "La diocesi di Gindaro (in latino: \"Dioecesis Gindarensis\") \u00e8 una sede soppressa e sede titolare della Chiesa cattolica.\nStoria.\nGindaro, identificabile con \"Dijndaris\" nell'odierna Siria, \u00e8 un'antica sede episcopale della provincia romana della Siria Prima nella diocesi civile d'Oriente, suffraganea dell'arcidiocesi di Antiochia.\nDal XX secolo Gindaro \u00e8 annoverata tra le sedi vescovili titolari della Chiesa cattolica; la sede \u00e8 vacante dal 18 dicembre 1965."}
{"id": "3786385", "revid": "107665", "url": "https://it.wikipedia.org/wiki?curid=3786385", "title": "Lista di canzoni napoletane", "text": ""}
{"id": "3786388", "revid": "287204", "url": "https://it.wikipedia.org/wiki?curid=3786388", "title": "Penticton", "text": "Penticton \u00e8 una citt\u00e0 canadese locata tra il lago Okanagan e il lago Skaha. Si trova nell'Okanagan, una regione della Columbia Britannica.\nIl nome deriva da un termine nativo che significava \"un posto in cui restare per sempre\", slogan correntemente adottato per la promozione turistica della citt\u00e0. Penticton \u00e8 inoltre soprannominata \"la citt\u00e0 delle pesche\" per via dell'elevata produzione di frutta, in particolare delle pesche.\nLa citt\u00e0 \u00e8 servita dall'Aeroporto Regionale di Penticton (YYF).\nEventi.\nPenticton deve la sua relativa popolarit\u00e0 a una serie di eventi annuali tra cui l'Iron Man canadese, l'Okanagan Wine Festival, il Penticton Peach Festival (comunemente noto come \"Peachfest\"), e il Pentastic Hot Jazz Festival."}
{"id": "3786391", "revid": "47767", "url": "https://it.wikipedia.org/wiki?curid=3786391", "title": "Inger", "text": ""}
{"id": "3786393", "revid": "1498232", "url": "https://it.wikipedia.org/wiki?curid=3786393", "title": "Nikon Coolpix P7000", "text": "La Nikon Coolpix P7000 \u00e8 una fotocamera non-SLR prodotta dalla Nikon, che fa parte della serie Nikon Coolpix."}
{"id": "3786394", "revid": "490801", "url": "https://it.wikipedia.org/wiki?curid=3786394", "title": "Coolpix P7000", "text": ""}
{"id": "3786399", "revid": "1005847", "url": "https://it.wikipedia.org/wiki?curid=3786399", "title": "Elezioni comunali a Genova", "text": ""}
{"id": "3786401", "revid": "92723", "url": "https://it.wikipedia.org/wiki?curid=3786401", "title": "Arcidiocesi di Laodicea di Siria", "text": "L'arcidiocesi di Laodicea di Siria (in latino: \"Archidioecesis Laodicensis in Syria\") \u00e8 una sede soppressa e sede titolare della Chiesa cattolica.\nStoria.\nLaodicea di Siria, corrispondente alla citt\u00e0 di Lattakia nell'odierna Siria, \u00e8 un'antica sede arcivescovile della provincia romana della Siria Prima nella diocesi civile d'Oriente e nel patriarcato di Antiochia.\nDurante l'epoca delle Crociate, la citt\u00e0 fu sede di una diocesi di rito latino.\nDal XX secolo Laodicea di Siria \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 1\u00ba dicembre 1986.\nCronotassi.\nArcivescovi titolari.\nI vescovi di Laodicea di Siria appaiono confusi con i vescovi di Laodicea di Frigia, Laodicea al Libano e di Laodicea Combusta, perch\u00e9 nelle fonti citate le cronotassi delle quattro sedi non sono distinte."}
{"id": "3786404", "revid": "228587", "url": "https://it.wikipedia.org/wiki?curid=3786404", "title": "Santuario della Madonna della Stella", "text": ""}
{"id": "3786406", "revid": "834", "url": "https://it.wikipedia.org/wiki?curid=3786406", "title": "Santuario della Madonna delle Grazie di Spezzano Albanese", "text": ""}
{"id": "3786408", "revid": "1226", "url": "https://it.wikipedia.org/wiki?curid=3786408", "title": "La Stazione della Stella Morta", "text": ""}
{"id": "3786409", "revid": "343572", "url": "https://it.wikipedia.org/wiki?curid=3786409", "title": "Storia della Sicilia Islamica", "text": ""}
{"id": "3786411", "revid": "110157", "url": "https://it.wikipedia.org/wiki?curid=3786411", "title": "Patrizio Rizzotti", "text": "\u00c8 stato un banchiere messinese molto conosciuto nel mondo economico-bancario di fine ottocento e impegnato nella maggiori iniziative economiche della citt\u00e0.\nEsponente della borghesia mercantile della citt\u00e0 di Messina, era uno dei maggiori azionisti della Banca Siciliana insieme alla famiglia Grill e ai fratelli Fischer (esponenti dell'alta borghesia mercantile e imprenditoriale messinese). \nPresidente della Camera di commercio di Messina dal 1869 al 1874 (nella quale tutt'oggi si conserva un busto in marmo del banchiere del 1881 e scampato alla distruzione del terremoto), fu sepolto nel famedio del cimitero monumentale di Messina. \nIl monumento funebre \u00e8 opera dello scultore Giovanni Scarf\u00ec."}
{"id": "3786412", "revid": "122665287", "url": "https://it.wikipedia.org/wiki?curid=3786412", "title": "Cappella Tiranni", "text": "La cappella Tiranni si trova nella chiesa di San Domenico di Cagli e contiene un ciclo di affreschi di Giovanni Santi.\nDescrizione.\nLa decorazione della cappella, nella chiesa di San Domenico in Cagli, fu affidata da Pietro Tiranni a Giovanni Santi e che Luigi Pungileoni considerava \"il suo capo lavoro\" indicandola come la \"bell'opera che fu l'estremo di sua possa\".\nLa cappella quattrocentesca \u00e8 fin dall'Ottocento una delle mete dei viaggiatori inglesi che transitano lungo la Flaminia. Austen Henry Layard aveva pubblicato nel 1859 per conto della Arundel Society una monografia intitolata \"Giovanni Sanzio and his fresco at Cagli\" (tradotta in italiano nel 1994 a cura di R. Varese).\nNei due tondi dei pennacchi dell'arco si trova l'\"Annunciazione\" mentre nella parete di fondo prendono corpo la \"Sacra Conversazione\" e la \"Resurrezione di Cristo\".\nAl centro di una sapiente architettura, assisa su di un trono marmoreo, la Madonna con il crine rannodato da un velo ed il Bambino dritto sulle ginocchia, \u00e8 attorniata da quattro figure di santi. Alla sinistra del visitatore, con una ricca tonaca e sopravveste ricamata, volto al popolo \u00e8 San Pietro affiancato da San Francesco dalle cui stimmate partono raggi dorati. San Francesco reca in mano il crocifisso che si direbbe elevato a protezione del vicino angelo dalle ali lumeggiate d'oro e una veste preziosa e leggera. Questa creatura celeste \u00e8 tradizionalmente ritenuta il ritratto di Raffaello all'et\u00e0 di circa nove anni. Affiancano infine la Madonna (nella quale spesso si rimarca un forte influsso del Perugino dimenticando per\u00f2 gli esempi marchigiani dei crivelleschi) San Tommaso d'Aquino e San Giovanni Battista, il cui volto secondo alcuni sarebbe l'autoritratto del pittore.\nSul pavimento le ampolle utilizzate per la Santa Messa, alludono al sacrificio del Cristo mentre la fiamma della candela, posta al centro del semicerchio idealmente realizzato dagli astanti, sta ad indicare la possibilit\u00e0 della vita eterna attraverso la fede nonch\u00e9 la resurrezione resa possibile dal sacrificio del Salvatore. Proprio in linea con la candela accesa \u00e8, infatti, in alto il Cristo Risorto davanti al sepolcro tra due ale di soldati, con corazze di foggia tipicamente quattrocentesca e secondo taluni feltresca, immobilizzate dallo straordinario evento. Proprio lo studio di tali guerrieri ha condotto Fausta Gualdi ad individuare citazioni dell'opera paterna da parte del giovane Raffaello nella predella della \"Crocifissione Gavari\" (Lisbona, Museu National de Arte Antiga). La studiosa ha peraltro ravvisato anche precisi rimandi esistenti nella \"Resurrezione di Cristo\" (San Paolo del Brasile, Museo) di Raffaello con il fastigio del sarcofago di Battista Tiranni del 1481 posto sotto l'altro affresco di Giovanni Santi presente nella medesima chiesa di San Domenico. Le due opere cagliesi commissionate entrambe da Pietro Tiranni, dunque, testimoniano l'influenza subita dal giovane Raffaello sia attraverso l'assunzione dei primi insegnamenti sia mediante una sorta di apprendistato visivo generato dalla profonda conoscenza delle opere paterne: ci\u00f2 sottolinea, dunque, l'importanza di Giovanni Santi per la formazione del figlio."}
{"id": "3786414", "revid": "392652", "url": "https://it.wikipedia.org/wiki?curid=3786414", "title": "Filtro lineare", "text": "Il filtro lineare \u00e8 un metodo utilizzato nella grafica computerizzata per accrescere la qualit\u00e0 delle immagini che ritraggono texture ridimensionate e/o poste su superfici inclinate rispetto al punto di osservazione.\nFiltro monolineare.\nQuesto filtro viene usato per mantenere la qualit\u00e0 dell'immagine quando questa viene ridotta di dimensioni (valido anche nel caso opposto), questo perch\u00e9 durante un'operazione di ridimensionamento senza filtri dell'immagine viene ridisegnata utilizzando solo le linee e colonne risultanti, per fare un esempio se un'immagine viene ridotta alla met\u00e0 per ogni lato (ridotta a 1/4 dei pixel totali), l'immagine risultante sar\u00e0 data solo dai pixel contenuti nelle colonne e righe pari, senza considerare il colore dei pixel adiacenti, il che pu\u00f2 portare a una perdita d'informazione e qualit\u00e0 dell'immagine. Il filtro lineare evita questo problema tenendo in considerazione l'informazione di tutti i pixel, ricreando un'immagine dove i pixel risultanti sono dati dalla media dei pixel che sostituiscono.\nFiltro bilineare.\nIl filtro bilineare differisce dal filtro monolineare per il fatto che riesce a filtrare in modo separato le texture MIP map, ma non riesce a nascondere l'effetto di transizione da un MIP map all'altro.\nFiltro trilineare.\nIl filtro trilineare differisce dal filtro bilineare per il fatto che rende graduale il passaggio tra diverse mipmap, questo perch\u00e9 vengono amalgamate tra loro nei lati pi\u00f9 esterni.\nFiltro brilinear.\nQuesto tipo di filtro non standard e presente solo con determinate schede grafiche, \u00e8 in realt\u00e0 un filtro trilineare, ma con un'area di transizione tra diverse mipmap decisamente pi\u00f9 ridotta."}
{"id": "3786415", "revid": "287204", "url": "https://it.wikipedia.org/wiki?curid=3786415", "title": "Filtro trilineare", "text": ""}
{"id": "3786416", "revid": "1305772", "url": "https://it.wikipedia.org/wiki?curid=3786416", "title": "Ursidi (astronomia)", "text": "Le Ursidi sono uno sciame meteorico la cui attivit\u00e0 meteorica avviene nell'inverno boreale, inizia intorno al 16-17 dicembre e dura per pi\u00f9 di una settimana, fino al 26-27 dicembre. Questa pioggia di meteore \u00e8 cos\u00ec denominata per via del suo radiante, che \u00e8 posto nella costellazione dell'Orsa Minore, nei pressi della stella Beta Ursae Minoris (Kochab).\nLa loro sigla internazionale \u00e8 URS.\nStoria.\nLe Ursidi furono probabilmente scoperte da William Denning che li ha osserv\u00f2 per diversi anni a cavallo fra il XIX e il XX secolo.\nDopo le prime osservazioni, vi furono degli studi sporadici riguardo alla loro origine, mentre i primi studi coordinati cominciarono intorno al 1945, per merito del ricercatore astronomo ceco Dr. Anton\u00edn Be\u010dv\u00e1\u0159: in quell'anno, contrariamente ai precedenti, si registr\u00f2 un'intensa attivit\u00e0, con un tasso orario zenitale (ZHR) intorno a 100.\nUlteriori osservazioni nel 1970, furono fatte da astrofili britannici, ma all'epoca si registr\u00f2 uno ZHR molto basso (Misure tramite radiotelescopi in Norvegia rilevarono negli anni dal 1973 a 1979 uno ZHR intorno a 20-30). Il 22 dicembre 1986, in Europa lo ZHR raggiunse di nuovo il valore di 100.\nOrigine.\nLe osservazioni attualmente in corso, mettono in relazione questo sciame con la cometa Tuttle, ipotesi tuttora controversa.\nDa tempo si ipotizza che questo sciame meteorico sia originato dalla cometa 8P/Tuttle. Il periodo orbitale della cometa \u00e8 di 13,5 anni. \u00c8 interessante notare che i massimi osservati dello sciame caddero negli anni 1945, 1973 e 1986, corrispondenti non con la minima distanza solare, ma con l'afelio della cometa. \nI ricercatori Peter Jenniskens, olandese, e Esko Lyytinen, finlandese, svilupparono un modello alquanto inusuale riguardo a questo fenomeno, correlato alla gravit\u00e0 del pianeta Giove.\nGli stessi autori previsero per il 22 dicembre 2000 -corrispondente a un nuovo afelio della cometa- un nuovo massimo delle Ursidi. Nonostante in quel giorno svariati osservatori furono in agguato, i risultati si mostrarono alquanto deludenti e contraddittori. In particolare le registrazioni video e gli echi radar sulla pioggia meteorica rilevarono s\u00ec una maggiore attivit\u00e0, ma vi erano forti dubbi sulla metodologia allora utilizzata. A questo si aggiunse il fatto che gli osservatori visuali rilevarono degli ZHR alquanto contraddittori. In base a questa ipotesi, un nuovo massimo dovrebbe esserci per il 2014. Tuttavia, per l'anno 2011 \u00e8 stato previsto uno ZHR pari circa a 10.\nCaratteristiche.\nOsservazioni precedenti rilevarono un radiante medio di coordinate RA = 217\u00b0, DEC = 76\u00b0, con un massimo corrispondente alla longitudine solare di 270,66\u00b0 (coincidente circa con la data del 22 dicembre), e con una durata compresa fra il 17 e il 24 di dicembre.\nLe Ursidi hanno un flusso particolarmente stretto, tale che l'Astronomo W. Norman McLeod afferm\u00f2:"}
{"id": "3786417", "revid": "287204", "url": "https://it.wikipedia.org/wiki?curid=3786417", "title": "Filtro bilineare", "text": ""}
{"id": "3786420", "revid": "834", "url": "https://it.wikipedia.org/wiki?curid=3786420", "title": "Santuario di Maria Santissima del Carmelo (Palmi)", "text": ""}
{"id": "3786425", "revid": "1442080", "url": "https://it.wikipedia.org/wiki?curid=3786425", "title": "In the Mourning", "text": "In the Mourning \u00e8 un singolo del gruppo musicale statunitense Paramore, l'ultimo pubblicato della serie \"Singles Club\", il 5 dicembre 2011.\nDescrizione.\nRegistrata nella stessa sessione di registrazione di \"Monster\", \"Renegade\" e \"Hello Cold World\", la canzone \u00e8 stata resa disponibile per il download il 5 dicembre 2011, unicamente da \"Singles Club\" tramite il sito ufficiale della band.\nIl 13 gennaio 2011 era stato pubblicato sul sito ufficiale della band un video che mostrava la cantante Hayley Williams cantare una breve versione acustica della canzone, accompagnata da Taylor York alla chitarra. La canzone presenta influenze country e soprattutto folk."}
{"id": "3786431", "revid": "834", "url": "https://it.wikipedia.org/wiki?curid=3786431", "title": "Santuario di Notre-Dame-des-Neiges (Machaby)", "text": ""}
{"id": "3786433", "revid": "834", "url": "https://it.wikipedia.org/wiki?curid=3786433", "title": "Santuario di San Camillo de Lellis", "text": ""}
{"id": "3786435", "revid": "1305772", "url": "https://it.wikipedia.org/wiki?curid=3786435", "title": "Santuario di San Francesco", "text": ""}
{"id": "3786436", "revid": "834", "url": "https://it.wikipedia.org/wiki?curid=3786436", "title": "Santuario di San Francesco (Terni)", "text": ""}
{"id": "3786437", "revid": "1442080", "url": "https://it.wikipedia.org/wiki?curid=3786437", "title": "Acura Classic 2000 - Singolare", "text": "Il singolare del torneo di tennis Acura Classic 2000, facente parte del WTA Tour 2000, ha avuto come vincitrice Venus Williams che ha battuto in finale Monica Seles 6-0, 6(3)-7, 6-3."}
{"id": "3786441", "revid": "1305772", "url": "https://it.wikipedia.org/wiki?curid=3786441", "title": "Santuario di San Paolo", "text": ""}
{"id": "3786442", "revid": "103049174", "url": "https://it.wikipedia.org/wiki?curid=3786442", "title": "Sant'Antimo (vino)", "text": "Sant'Antimo \u00e8 un vino italiano a denominazione di origine controllata prodotto in Toscana.\nI vini che possono aspirare al riconoscimento Sant'Antimo DOC sono prodotti esclusivamente nella provincia di Siena, in particolar modo nella zona di Montalcino.\nElenco dei vini Sant'Antimo.\nFanno parte della categoria i seguenti prodotti:"}
{"id": "3786445", "revid": "834", "url": "https://it.wikipedia.org/wiki?curid=3786445", "title": "Santuario di San Paolo della Croce (Ovada)", "text": ""}
{"id": "3786450", "revid": "1442080", "url": "https://it.wikipedia.org/wiki?curid=3786450", "title": "Pilot Pen Tennis 2000 - Singolare", "text": "Il singolare del torneo di tennis Pilot Pen Tennis 2000, facente parte del WTA Tour 2000, ha avuto come vincitrice Venus Williams che ha battuto in finale Monica Seles 6-2, 6-4."}
{"id": "3786454", "revid": "287204", "url": "https://it.wikipedia.org/wiki?curid=3786454", "title": "Fortis Championships Luxembourg 2000 - Singolare", "text": "Il singolare del torneo di tennis Fortis Championships Luxembourg 2000, facente parte del WTA Tour 2000, ha avuto come vincitrice Jennifer Capriati che ha battuto in finale Magdalena Maleeva 4-6, 6-1, 6-4."}
{"id": "3786458", "revid": "1442080", "url": "https://it.wikipedia.org/wiki?curid=3786458", "title": "Toyota Princess Cup 2000 - Singolare", "text": "Il singolare del torneo di tennis Toyota Princess Cup 2000, facente parte del WTA Tour 2000, ha avuto come vincitrice Serena Williams che ha battuto in finale Julie Halard-Decugis 7-5, 6-1."}
{"id": "3786459", "revid": "1442080", "url": "https://it.wikipedia.org/wiki?curid=3786459", "title": "Porsche Tennis Grand Prix 2000 - Singolare", "text": "Il singolare del torneo di tennis Porsche Tennis Grand Prix 2000, facente parte del WTA Tour 2000, ha avuto come vincitrice Martina Hingis che ha battuto in finale Kim Clijsters 6-0, 6-3."}
{"id": "3786471", "revid": "4252", "url": "https://it.wikipedia.org/wiki?curid=3786471", "title": "Edile plebeo", "text": ""}
{"id": "3786473", "revid": "1442080", "url": "https://it.wikipedia.org/wiki?curid=3786473", "title": "Open di Zurigo 2000 - Singolare", "text": "Il singolare del torneo di tennis Open di Zurigo 2000, facente parte del WTA Tour 2000, ha avuto come vincitrice Martina Hingis che ha battuto in finale Lindsay Davenport 6-4, 4-6, 7-5."}
{"id": "3786474", "revid": "4252", "url": "https://it.wikipedia.org/wiki?curid=3786474", "title": "Edili plebei", "text": ""}
{"id": "3786476", "revid": "4252", "url": "https://it.wikipedia.org/wiki?curid=3786476", "title": "Tempio di Cerere", "text": ""}
{"id": "3786477", "revid": "108654400", "url": "https://it.wikipedia.org/wiki?curid=3786477", "title": "Wilhelm August Julius Albert", "text": "Il suo nome \u00e8 legato all'invenzione delle funi metalliche, con trefoli e fili avvolti nello stesso senso."}
{"id": "3786478", "revid": "1442080", "url": "https://it.wikipedia.org/wiki?curid=3786478", "title": "Japan Open Tennis Championships 2000 - Singolare femminile", "text": "Il singolare femminile del torneo di tennis Japan Open Tennis Championships 2000, facente parte del WTA Tour 2000, ha avuto come vincitrice Julie Halard-Decugis che ha battuto in finale Amy Frazier 5-7, 7-5, 6-4."}
{"id": "3786481", "revid": "123331708", "url": "https://it.wikipedia.org/wiki?curid=3786481", "title": "Giacomo Natoli", "text": "Biografia.\nGiacomo Natoli, barone della Scaletta, fu l'unico figlio del barone Giuseppe, che fu ministro, e di Maria Cardile. Si distinse nella Terza Guerra d'Indipendenza.\nAvvocato, fu consigliere comunale e per tre volte Sindaco di Messina (1886-87, 1893, 1894-95). Fu Presidente dell'Associazione di assistenza e carit\u00e0 denominata della \"Croce d'oro\" e si distinse per le operazioni di soccorso alla popolazione nell'epidemia di colera del 1887.\nMor\u00ec celibe, e fu tumulato nel Cimitero monumentale di Messina."}
{"id": "3786486", "revid": "1442080", "url": "https://it.wikipedia.org/wiki?curid=3786486", "title": "Generali Ladies Linz 2000 - Singolare", "text": "Il singolare del torneo di tennis Generali Ladies Linz 2000, facente parte del WTA Tour 2000, ha avuto come vincitrice Lindsay Davenport che ha battuto in finale Venus Williams 6-4, 3-6, 6-2."}
{"id": "3786487", "revid": "4252", "url": "https://it.wikipedia.org/wiki?curid=3786487", "title": "Edili", "text": ""}
{"id": "3786488", "revid": "4252", "url": "https://it.wikipedia.org/wiki?curid=3786488", "title": "Edilit\u00e0", "text": ""}
{"id": "3786495", "revid": "1442080", "url": "https://it.wikipedia.org/wiki?curid=3786495", "title": "China Open 2000 - Singolare", "text": "Il singolare del torneo di tennis China Open 2000, facente parte del WTA Tour 2000, ha avuto come vincitrice Meghann Shaughnessy che ha battuto in finale Iroda Tulyaganova 7-6(2), 7-5."}
{"id": "3786502", "revid": "1442080", "url": "https://it.wikipedia.org/wiki?curid=3786502", "title": "WTA Bratislava 2000 - Singolare", "text": "Il singolare del torneo di tennis WTA Bratislava 2000, facente parte del WTA Tour 2000, ha avuto come vincitrice D\u00e1ja Bed\u00e1\u0148ov\u00e1 che ha battuto in finale Miriam Oremans 6-1, 5-7, 6-3."}
{"id": "3786505", "revid": "1442080", "url": "https://it.wikipedia.org/wiki?curid=3786505", "title": "Sparkassen Cup 2000 - Singolare", "text": "Il singolare del torneo di tennis Sparkassen Cup 2000, facente parte del WTA Tour 2000, ha avuto come vincitrice Kim Clijsters che ha battuto in finale Elena Lichovceva 7-6(6), 4-6, 6-4."}
{"id": "3786507", "revid": "371529", "url": "https://it.wikipedia.org/wiki?curid=3786507", "title": "The Great Kai &amp; J. J.", "text": "The Great Kai &amp; J. J. \u00e8 un album discografico dei musicisti jazz statunitensi Kai Winding e J. J. Johnson pubblicato nel 1961. Si tratta del primo LP in assoluto pubblicato dall'etichetta Impulse! Records da poco formatasi."}
{"id": "3786508", "revid": "287204", "url": "https://it.wikipedia.org/wiki?curid=3786508", "title": "Asociaci\u00f3n Atl\u00e9tica Argentinos Juniors 1931", "text": "Questa voce raccoglie le informazioni riguardanti la Asociaci\u00f3n Atl\u00e9tica Argentinos Juniors nelle competizioni ufficiali della stagione 1931."}
{"id": "3786516", "revid": "767487", "url": "https://it.wikipedia.org/wiki?curid=3786516", "title": "Ilie Balaci", "text": "Biografia.\nMor\u00ec nell'autunno del 2018 all'et\u00e0 di 62 anni, dopo essere stato colpito da ictus nella propria abitazione, a Craiova. Era padre della tennista Liana Balaci."}
{"id": "3786525", "revid": "1833487", "url": "https://it.wikipedia.org/wiki?curid=3786525", "title": "Mimmo Dany", "text": "Biografia.\nInizia la sua carriera di cantante all'et\u00e0 di diciassette anni dopo aver lavorato, in fase adolescenziale, e come commesso nel negozio familiare di elettrodomestici.\nTra il 1998 e il 2000 \u00e8 stato ospite fisso alla trasmissione televisiva Avanzi Popolo condotta Lino D'Angi\u00f2 e Alan De Luca, mettendosi in mostra per l'accompagnare le sue esibizioni con curiosi balletti, tanto che ci\u00f2 gli \u00e8 valso il soprannome di \"molleggiato napoletano\"."}
{"id": "3786527", "revid": "621682", "url": "https://it.wikipedia.org/wiki?curid=3786527", "title": "R\u0103ducanu Necula", "text": ""}
{"id": "3786533", "revid": "1442080", "url": "https://it.wikipedia.org/wiki?curid=3786533", "title": "Miguel Reale", "text": " Noto come uno dei pi\u00f9 importanti giuristi del paese sudamericano, \u00e8 considerato il padre dell'attuale Codice Civile. Da giovane fu esponente di spicco dell'Azione Integralista Brasiliana.\nBiografia.\nFiglio di un medico di origine italiana, nel 1932 fu tra i fondatori dell'Azione Integralista Brasiliana, un movimento politico nazionalista di cui \u00e8 giudicato uno dei principali ideologhi. Nel 1934 ottenne la laurea in giurisprudenza presso l'Universit\u00e0 di San Paolo. Nello stesso anno pubblic\u00f2 il suo primo libro, intitolato \"Lo Stato moderno\". Nel 1940 scrisse \"Fondamenti di Diritto\", il testo con cui lanci\u00f2 la cosiddetta \"teoria tridimensionale del diritto\". Un anno dopo divenne docente di filosofia del diritto presso la facolt\u00e0 di giurisprudenza dell'Universit\u00e0 di San Paolo.\nTra il 1942 e il 1944 fu componente del Consiglio Amministrativo dello Stato. Nel 1947 ottenne l'incarico di Procuratore Generale dello Stato di San Paolo. Divenuto rettore dell'Universit\u00e0 di San Paolo nel 1949, fond\u00f2 l\"'Istituto Brasiliano di Filosofia\", da lui presieduto fino alla morte nel 2006, e la \"Societ\u00e0 Interamericana di Filosofia\". Nel 1969 lavor\u00f2 presso la Commissione incaricata di elaborare la revisione della Costituzione. Dopo aver collezionato altri incarichi di prestigio, nel 1975 entr\u00f2 a far parte dell'Accademia Brasiliana delle Lettere. Fu supervisore della Commissione investita del compito di elaborare il Codice Civile, entrato in vigore nel 2003."}
{"id": "3786537", "revid": "287204", "url": "https://it.wikipedia.org/wiki?curid=3786537", "title": "Balatonfured", "text": ""}
{"id": "3786543", "revid": "287204", "url": "https://it.wikipedia.org/wiki?curid=3786543", "title": "Ben Casey", "text": "Ben Casey \u00e8 una serie televisiva statunitense in 153 episodi trasmessi per la prima volta nel corso di 5 stagioni dal 1961 al 1966. \u00c8 la serie che insieme a \"Il dottor Kildare\" rese popolare il sottogenere delle serie televisive mediche.\nTrama.\nBen Casey (Vince Edwards) \u00e8 un giovane chirurgo idealista che lavora al County General Hospital di Los Angeles. Il suo mentore \u00e8 il dottor David Zorba (Sam Jaffe). All'inizio della stagione del 1965, Jaffe lasci\u00f2 la serie e il dottor Daniel Niles Freeland (Franchot Tone) sostitu\u00ec Zorba come nuovo capo del reparto di chirurgia. Nel corso dei numerosi episodi si intrecciano molte sottotrame; una di queste vede Casey iniziare una relazione sentimentale con Jane Hancock, appena uscita dal coma dopo tredici anni.\nProduzione.\nLa serie fu prodotta da Bing Crosby Productions e girata negli studios della Desilu a Culver City, negli studios della RKO e nel Los Angeles County/USC Medical Center in California.\nI titoli di apertura consistono in un disegno a mano dei simboli \"\u2642, \u2640, *, \u2020, \u221e\" su una lavagna con la voce del membro del cast Sam Jaffe che dice: \"L'uomo, la donna, la nascita, la morte, l'infinito.\" (\"Man, woman, birth, death, infinity\"). Il neurochirurgo Joseph Ransohoff fu consulente medico per la serie.\nUno dei produttori, James Moser, aveva gi\u00e0 tentato con scarso successo nel 1954 di portare alla popolarit\u00e0 un'altra serie medica da lui prodotta, \"Medic\".\n\"Ben Casey\" ebbe molto successo ed ispir\u00f2, tra l'altro una serie di fumetti, alcuni romanzi, una canzone semi-comica scritta e interpretata dal cantautore John D. Loudermilk e un film per la televisione nel 1988, \"The Return of Ben Casey\", in cui Vince Edwards riprese il suo ruolo di Casey. Fu cos\u00ec popolare negli anni sessanta che in Vietnam i medici dell'esercito americano venivano spesso indicati come \"Ben Casey\" nelle comunicazioni radio.\nTra le guest-star: Sammy Davis Jr., Richard Dreyfuss, Telly Savalas, Carroll O'Connor, Lee Marvin e Jerry Lewis.\nRegisti.\nTra i registi della serie sono accreditati:\nDistribuzione.\nLa serie fu trasmessa negli Stati Uniti dal 1961 al 1966 sulla rete televisiva ABC. \nIn Italia \u00e8 stata trasmessa con il titolo \"Ben Casey\".\nAlcune delle uscite internazionali sono state:"}
{"id": "3786545", "revid": "767487", "url": "https://it.wikipedia.org/wiki?curid=3786545", "title": "\u0218tefan Same\u0219", "text": ""}
{"id": "3786546", "revid": "599013", "url": "https://it.wikipedia.org/wiki?curid=3786546", "title": "Criminogenesi", "text": "La criminogenesi \u00e8 una branca della criminologia che studia l'insieme delle tendenze di origine genetica o ambientale che possono indurre una persona o un gruppo di persone a compiere atti o comportamenti antisociali a seconda dell'intensit\u00e0 con cui si presentano queste tendenze in ogni individuo.\nSecondo tale approccio, non tutti gli individui con tendenze violente, irritabili, aggressive o eccitabili compiono un delitto, ma solo coloro che non hanno la capacit\u00e0 di trattenere gli impulsi. In questa cornice di idee la personalit\u00e0 gioca un ruolo fondamentale.\nIn base ai risultati delle ultime ricerche nel campo della criminogenesi in relazione all'ambiente gli elementi di analisi comprendono: predisposizione (soma), carattere (psiche) e ambiente (physis).\nStoria.\nIl principio del \u201csillogismo fisionomico\u201d fu concepito da Aristotele per paragonare gli esseri umani agli animali. L'applicazione di tale principio alle caratteristiche della personalit\u00e0 si ebbe nel XVI secolo quando, in seguito allo scisma religioso, si formarono due scuole di pensiero: \"de libero arbitrio\", sostenuta dalla Chiesa cattolica, per la quale l'individuo gode di libert\u00e0 di scelta, e \"de servo arbitrio\", sostenuta dalla Chiesa riformata, per la quale l'individuo soffre di assoluta soggezione.\nDue secoli pi\u00f9 tardi, sulla scia delle teorie evoluzionistiche di Charles Darwin e di Haeckel, Lavater e Gall iniziarono gli studi sulla frenologia per cercare di comprendere la correlazione tra i tratti somatici e la criminalit\u00e0. Anche la scuola italiana fu influenzata da tali teorie, primo fra tutti Cesare Lombroso secondo il quale il crimine \u00e8 il risultato di un arresto dello sviluppo umano rimasto indietro in una condizione che lui stesso definisce atavica. Il Lombroso, in particolare, realizz\u00f2 una serie di studi dal 1860 al 1862, durante la guerra di conquista piemontese del sud Italia, per approfondire le cause che inducevano le persone ad aggregarsi al banditismo, concludendo che \u00abla ragione dell'inferiorit\u00e0 meridionale risiedeva in una costituzionale ed irreparabile inferiorit\u00e0 razziale\u00bb. Della spedizione fu anche realizzato un \"reportage fotografico\" con la collaborazione di Emanuele Russi. Dopo di lui, gli stessi studi furono ripresi dai suoi allievi Pasquale Penta, Abele De Blasio e Mario Carrara.\nSul finire del XIX secolo gli studi genetici furono estesi anche sulle famiglie criminali. Dugdale, nel 1877, riferisce di un certo Juke, alcolizzato, che viveva a New York, che si dice di aver avuto 709 discendenti, tra cui 292 prostitute, 77 mantenute e 142 senza fissa dimora. \nSecondo Jean Pinatel, queste indagini si basano sull'elaborazione di tabelle di origine, spesso chiamate \u201calberi genealogici\u201d, che permettono di sapere cosa \u00e8 successo nel corso del tempo ai discendenti di un individuo.\nAlcuni studi nel campo della eredit\u00e0 hanno evidenziato l'esistenza di un cromosoma in pi\u00f9 che fa s\u00ec che il comportamento contestato diventi criminale, il cd. cromosoma 47 (XXY o XYY).\nNel 1961, grazie a Glaser, si scopr\u00ec un cromosoma Y in un soggetto, inducendolo a comportamenti criminali legati alla presenza di tale gene.\nNel 1968, durante il processo di un caso di omicidio in Parigi, un gruppo di esperti ha sostenuto l'innocenza dell'imputato per infermit\u00e0 mentale, avendo il cromosoma XYY, tale da convincere la corte sulla riduzione della pena.\nL\u00f3pez Saiz y Codon, dal punto di vista psichiatrico, ha compiuto uno studio sull'ereditariet\u00e0 ed ha ottenuto discreti risultati con l'inchiesta di caratteristiche psicopatologico nel caso di gemelli monozigoti, somministrando questionari statistici in ampi campioni di individui antisociali.\nUna delle prime ricerche, invece, sulla correlazione tra salute mentale e criminalit\u00e0, \u00e8 stata fornita da Giovanni Marro che ha studiato i genitori di 500 detenuti, rispetto ai 500 non-detenuti. Ha trovato presenze di alcolismo nel 40% dei casi affetti da ritardo mentale, e pi\u00f9 del 42% nei genitori e collaterali del reo, rispetto al 16% dei casi di alcolismo nei genitori dei non-detenuti e il 13% dei difetti i loro genitori e collaterali. Si giunse cos\u00ec a coniare il termine \u201cfigli del sabato\u201d per indicare una categoria di soggetti devianti di cui almeno un genitore \u00e8 affetto da alcolismo.\nSul valore di questi studi ha dichiarato che in effetti, dal punto di vista psichiatrico, l'alcolismo pu\u00f2 essere correlato con fattori ereditari che arrivano fino ai discendenti della famiglia allargata. Tale richiesta \u00e8 discussa da altri scienziati per i quali il valore genetico e la progenie di alcolisti non possono essere considerati isolatamente, senza tener conto di altri fattori ambientali e di elementi affettivi.\nL'analisi sui gemelli.\nQuesti studi si riferiscono a ricerche sul comportamento di gemelli monozigoti e dizigoti monovulari e biovulari. Le prime ricerche in questo campo sono state proposte dalla Simens e Verschuer, e poi continuata da altri scienziati, tra cui Curtins, Lens, Lange. Attraverso di loro \u00e8 stato possibile determinare ci\u00f2 che \u00e8 stato il comportamento di due gemelli i cui genitori erano criminali, sul presupposto che i gemelli monozigoti hanno identici titoli ereditari e sono dello stesso sesso, cos\u00ec \u00e8 anche possibile prevedere il loro comportamento. Nei gemelli dizigoti per non avere gli stessi geni non ci dovrebbero essere pi\u00f9 di due fratelli.\nCome afferma L\u00f3pez Saiz y Codon, la somiglianza fisica e morale dei fratelli monoovulari \u00e8 straordinaria, cio\u00e8 \u00e8 tale che possono anche avere le impronte digitali identiche, il carattere individuale che \u00e8 spesso utilizzato dalle agenzie di polizia per l'identificazione personale.\nLa somiglianza \u00e8 anche psicologica, hanno gli stessi gusti, inclinazioni, sentimenti, intelligenza, secondo Slater. Ma Perez dice che l'eredit\u00e0 psichica ha la stessa intensit\u00e0 dell'eredit\u00e0 somatica in questi gemelli.\nIl biotipo.\nDal punto di vista biologico il biotipo \u00e8 rappresentato da gruppi di individui di discendenza comune che condividono le stesse caratteristiche ereditarie.\nErnst Kretschmer (1888-1964), psichiatra tedesco, dopo aver studiato e misurato un grande numero di individui, ha sviluppato una classificazione degli autori di reati tenendo conto della loro struttura morfologica e legate al temperamento, basati sulla costruzione di tipi di base: il \u201cleptosomatico o schizotimico\u201d, \u201catletico o epilettoide\u201d, \u201cpicnico o ciclotimico\u201d, aggiungendo una quarta categoria rappresentata da gruppi misti e sproporzionati, chiamandoli \u201cdisplastici\u201d.\nLeptosomatico o schizotimico.\nL'aspetto del soggetto \u00e8 la debolezza, le forme sottili e piatte, il viso lungo, il naso sottile e appuntito, pochi peli.\nIn relazione alla sua psiche esiste una diversit\u00e0 caratteriale che pu\u00f2 variare in astratto di mentalit\u00e0 e di emozionalit\u00e0. Sono speculativi, inclini all'arte, difficile da adattare, introversi, timidi e seri, dotati di grande energia e tenacia.\nQuesto tipo \u00e8 associato con il temperamento schizotimico caratterizzato da oscillazioni tra ipersensibilit\u00e0 e frigidit\u00e0.\nIl crimine di questo tipo \u00e8 caratterizzato dalla sua frequenza, la precocit\u00e0, la tendenza estrema e progressiva per la recidiva. Non commettono atti di violenza, ma di furto, falsificazione, abuso di fiducia e sono ossessivi. Non hanno nessuna consapevolezza di assumere rischi, sono incuranti di se stessi e delle loro vittime.\nAtletico o epilettoide.\nSono caratterizzati da un ben formato scheletro, cos\u00ec come i muscoli, le linee allungate, i riflessi sempre pronti, anche con muscoli non sviluppati, spesso hanno la barba, il corpo peloso e la pelle ruvida.\nPer quanto riguarda i tratti psicologici, mettono in evidenza la loro mentalit\u00e0 ruvida, il temperamento variabile, che procede dal sentimentalismo alla brutalit\u00e0. Sono impulsivi, hanno atteggiamenti perversi, ostinati, movimenti intenzionali, sentimenti tenaci e persistenti e comportamenti ambigui, poco sensibili e spirituali.\nLa loro personalit\u00e0 \u00e8 associata con il temperamento di natura epilettoide. In termini di reato, sono selvaggi, brutali, rozzi, colpevoli di incitamento e recidivi.\nPicnico o ciclotimico.\nI soggetti sono molto robusti, corti, hanno linee arrotondate, pancia ingombrante e grassa, arti corti, un viso rotondo, spesso calvo, peloso e sottosviluppato a livello muscolare.\nPer quanto riguarda il carattere, si distinguono dagli altri ciclotimici in quanto hanno un buon intelletto, sorridenti e di carattere gioviale, temperamento oscillante tra il pensiero emozionato e felice a quello triste o disperato, sintonico con l'ambiente, ritardato o accelerato in relazione allo stato d'animo e pu\u00f2 essere pessimista o ottimista, \u00e8 pratico nelle sue attivit\u00e0, ma non coerente.\nQuesto tipo rappresenta una percentuale pi\u00f9 bassa tra i criminali e la criminalistica, preferiscono i reati di astuzia come la truffa e la frode. Giungono anche all'assassinio sebbene corrano maggiormente il rischio di cadere in malinconia o depressione.\nDisplasico o displasia.\nDal punto di vista morfologico, le carenze displastiche possono verificarsi in caratteri sessuali secondari e in generale nella struttura somatica atipica e che pu\u00f2 anche includere deformit\u00e0. Tra loro ci sono deboli di mente e schizofrenici.\nPer quanto riguarda il valore della tipologia, Kretschmer ha detto che attraverso di essa \u00e8 stata in grado di mettere in relazione la psiche con il corpo, su base sperimentale e scientifica. Da qui l'interesse in psichiatria per la forma del corpo dei parenti del soggetto studiato per capire il suo vero temperamento. L\u00f3pez Saiz y Codon osserva che la presenza di schizofrenia in una schizotimico, con corpo leptosomatico accentuato, sar\u00e0 di una prognosi peggiore e pi\u00f9 difficile da cambiare con il trattamento per la stessa malattia rispetto ad altri pazienti con le caratteristiche morfologiche picniche e di temperamento ciclotimico. Nel primo caso tutto va per lo stesso indirizzo morboso: corpo, temperamento e salute, nel secondo caso il corpo e le propriet\u00e0 di temperamento sono un po' in contrasto con la malattia rendendo pi\u00f9 difficile il trattamento per ottenere la miglioramento o la guarigione.\nL'indice somatico di Sheldon.\nGli studi di William H. Sheldon, professore all'Universit\u00e0 di Harvard erano basati sulle osservazioni di quattromila studenti, suddivisi in 3 tipi di base, in cui la visione tridimensionale di ciascuno \u00e8 associata con lo sviluppo di una componente primaria di sviluppo embrionale, chiamandoli: \u201cendomorfo o viscerotonico\u201d, \u201cmesomorfo o somatotonico\u201d ed \u201cectomorfo o cerebrotonico\u201d corrispondenti ai tre tipi fondamentali di Kretschmer.\nSheldon, a differenza di Kretshmer, ha creato un indice somatico, al fine di individuare ogni displastico. Secondo Bize, ogni soggetto pu\u00f2 essere identificato da un indice dei primi tre numeri che rappresentano il valore assegnato al tipo enomorfo, il secondo ha un valore assegnato al tipo mesomorfo e il terzo ha il valore assegnato al tipo ectomorfo. Allo stesso tempo ha sviluppato una scala di valori da 1 a 7:\nL'endomorfo corrisponde all'indice 711 per avere la funzione caratteristica tipo e l'antitesi di mesomorfo ed endomorfo, il mesomorfo corrisponde all'indice 171 per presentare l'antitesi dell'endomorfo, la caratteristica del mesomorfo \u00e8 l'antitesi dell'ectomorfo. L'ectomorfo corrisponde al 117 per avere l'antitesi dell'endomorfo e del mesomorfo e la caratteristica dell'ectomorfo.\nIn entrambi gli studi di Kretschmer e di Sheldon, nel maggior numero dei casi, emergeva un tipo atletico (mesomorfo).\nEndocrinologia criminale.\nLa scuola biotipologica di Padova fondata nel 1880 e rappresentata da Achille De Giovanni, Giacinto Viola e Nicola Pende, ha ipotizzato che la disfunzione della ghiandola endocrina fosse strettamente connessa al comportamento criminale.\nIn precedenza Cesare Lombroso aveva fatto riferimento ad una ipoattivit\u00e0 della ghiandola pituitaria e si basa la sua tesi sul cretinismo. Kretschmer ha anche dato un alto valore sulle ghiandole endocrine nello sviluppo del loro tipo per la loro influenza sulla crescita e la forma del corpo. Tulio Di Benigno ha detto che il comportamento criminale \u00e8 dovuto ad una disfunzione delle ghiandole endocrine, diventando il caposcuola della \u201cEndocrinologia criminale\u201d.\nJim\u00e9nez de As\u00faa, Ruiz Funes e Quintiliano Salda\u00f1a hanno affrontato il rapporto delle ghiandole endocrine con la criminalit\u00e0, assumendo un ruolo importante nell'eziologia criminale.\nGregorio Mara\u00f1on ha detto che una delle pi\u00f9 diffuse teorie nella interpretazione endocrino \u00e8 stata senza dubbio legata al suo significato in caratterologia, psicologia, attivit\u00e0 sociale e quindi le azioni virtuose o penali degli uomini, derivano da una ghiandola a secrezione interna, cos\u00ec come i loro ormoni.\nDopo un periodo di sistematizzazione della Endocrinologia penale, una nuova fase inizia nel 1937 con Etienne De Greeff, che ha espresso riserve sulle teorie di Pende, considerandole deboli e insufficienti, dicendo che, tuttavia, il suo merito sta nel aver dato un posto di primo piano all'Endocrinologia in relazione all'aspetto morfologico.\nFattori mesologici.\nOltre ai fattori biologici, finora considerati, vi sono anche dei fattori legati al contesto di vita del soggetto deviante, considerando sia l'ambiente naturale (clima, geologia, atmosfera), sia le condizioni igieniche (alimentazione, abitazione, lavoro) e quelle sociali (politica, cultura, economia).\nTeoria meteorica della delinquenza.\nSecondo alcuni c'\u00e8 una relazione diretta e proporzionale tra le condizioni climatiche e le cause della criminalit\u00e0. In particolare i delitti contro la persona si verificano con maggiore frequenza nei mesi estivi, quelli contro il patrimonio, invece, ricorrono nei mesi invernali. Secondo i critici, sebbene alcuni delitti raggiungano la massima frequenza in estate o nei paesi caldi, non sempre aumentano o diminuiscono con le variazioni della temperatura, a meno che gli individui non siano costituzionalmente predisposti ovvero \u00abpresentino una particolare labilit\u00e0 del sistema neurovegetativo\u00bb.\nTeoria della scelta razionale.\nLa teoria della scelta razionale ha origine da consolidate e sperimentate ipotesi che riguardano i risultati empirici di molte indagini scientifiche sul funzionamento della natura umana. L'ideazione e la parvenza di questi modelli sociali, che sono applicabili alla metodologia espressa attraverso la funzione microeconomica all'interno della societ\u00e0, sono inoltre in grado di dimostrare che, una quantit\u00e0 considerevole di dati raccolti con tecniche comportamentali, sono ottimizzate e rese regolabili in modo da garantire compatibilit\u00e0 con le unit\u00e0 motivazionali assunte dall'agente.\nTeoria sulla routine.\nLa premessa di base della teoria sulla routine \u00e8 che la maggior parte dei reati sono costituiti da piccoli crimini, es. il furto, e non sono denunciati alla polizia. La criminalit\u00e0 non \u00e8 spettacolare n\u00e9 drammatica ma \u00e8 banale ed occupa tutto il nostro tempo.\nUn'altra premessa \u00e8 che la criminalit\u00e0 \u00e8 relativamente condizionata da cause sociali come la povert\u00e0, la disuguaglianza economica e sociale, la disoccupazione. Per es., dopo la seconda guerra mondiale, l'economia dei paesi occidentali era in piena espansione cos\u00ec come il welfare state. Durante quel periodo, la criminalit\u00e0 \u00e8 aumentata in quantit\u00e0 significativa e, secondo Lawrence Cohen e Marcus Felson, ci\u00f2 si spiega con la prosperit\u00e0 della societ\u00e0 contemporanea che offre opportunit\u00e0 maggiori di compiere atti criminali.\nLa teoria sulla routine \u00e8 dibattuta tra i criminologi che insistono nelle cause sociali della criminalit\u00e0, sebbene riesca a spiegare l'origine di molti reati in particolare la violazione di copyright, i reati da colletto bianco e quelli da colletto blu.\nProspettive sulla criminogenesi.\nIn criminologia il problema della dinamica dei singoli episodi devianti \u00e8 certamente complesso. Poich\u00e9 ogni azione criminale \u00e8 sempre l'espressione tra spinta e resistenza al delitto, bisogner\u00e0 vedere in qual modo tale rapporto si svolge e per quale ragione le spinte intime hanno il sopravvento su quelle esogene. Sar\u00e0 necessario, quindi, valutare i precedenti del reato e tutti gli elementi che possono contribuire al suo sviluppo. A tal fine giocher\u00e0 un ruolo di primo piano la criminodinamica a cui spetta il compito di ricostruire la genesi ed il processo di sviluppo dei singoli reati attraverso la ricerca sui rapporti tra personalit\u00e0 ed ambiente sociale."}
{"id": "3786548", "revid": "287204", "url": "https://it.wikipedia.org/wiki?curid=3786548", "title": "Stefan Sames", "text": ""}
{"id": "3786553", "revid": "106908", "url": "https://it.wikipedia.org/wiki?curid=3786553", "title": "Mamared", "text": ""}
{"id": "3786556", "revid": "599013", "url": "https://it.wikipedia.org/wiki?curid=3786556", "title": "Marek Ka\u0161\u010d\u00e1k", "text": ""}
{"id": "3786561", "revid": "767487", "url": "https://it.wikipedia.org/wiki?curid=3786561", "title": "Lodovico Vanelli", "text": ""}
{"id": "3786563", "revid": "767487", "url": "https://it.wikipedia.org/wiki?curid=3786563", "title": "Narcis Coman", "text": ""}
{"id": "3786565", "revid": "621682", "url": "https://it.wikipedia.org/wiki?curid=3786565", "title": "Narcis R\u0103du\u0163 Coman", "text": ""}
{"id": "3786568", "revid": "125173465", "url": "https://it.wikipedia.org/wiki?curid=3786568", "title": "Diocesi di Neocesarea di Siria", "text": "La diocesi di Neocesarea di Siria (in latino: \"Dioecesis Neocaesariensis in Syria\") \u00e8 una sede soppressa e sede titolare della Chiesa cattolica.\nStoria.\nNeocesarea di Siria, la cui identificazione \u00e8 oggi incerta, \u00e8 un'antica sede episcopale della provincia romana della Siria Eufratense nella diocesi civile d'Oriente. Faceva parte del Patriarcato di Antiochia ed era suffraganea dell'arcidiocesi di Gerapoli, come attestato da una \"Notitia Episcopatuum\" del X secolo, che ne riprende una precedente del VI secolo.\nSono quattro i vescovi attribuiti a questa antica diocesi: Paolo fu presente al concilio di Nicea del 325 e a quello di Antiochia del 341; Melezio prese parte al concilio di Efeso del 431 e l'anno seguente fu scomunicato per aver sconfessato le decisioni del concilio; Patrizio sosttoscrisse gli atti del concilio di Calcedonia del 451; e Giovanni partecip\u00f2 al concilio di Costantinopoli del 553. A questo vescovi Michel Le Quien aggiunge anche Stiliano Mappa, confuso tuttavia con l'omonimo vescovo di Neocesarea del Ponto.\nDal XIX secolo Neocesarea di Siria \u00e8 annoverata tra le sedi vescovili titolari della Chiesa cattolica; la sede \u00e8 vacante dal 24 ottobre 1988.\nCronotassi.\nVescovi titolari.\nLa cronotassi di Neocesarea del Ponto comprende anche alcuni vescovi di questa sede, in quanto nelle fonti citate le due cronotassi non sono distinte."}
{"id": "3786569", "revid": "80598", "url": "https://it.wikipedia.org/wiki?curid=3786569", "title": "Mirosa", "text": ""}
{"id": "3786573", "revid": "322321", "url": "https://it.wikipedia.org/wiki?curid=3786573", "title": "Diocesi di Orisa", "text": "La diocesi di Orisa (in latino: \"Dioecesis Orisena\") \u00e8 una sede soppressa e sede titolare della Chiesa cattolica.\nStoria.\nOrisa, che l'Annuario Pontificio identifica con \"Tayibe\", \u00e8 un'antica sede episcopale della provincia romana della Siria Eufratense nella diocesi civile d'Oriente. Faceva parte del Patriarcato di Antiochia ed era suffraganea dell'arcidiocesi di Sergiopoli.\nLa sede non \u00e8 menzionata nell'opera \"Oriens Christianus\" di Michel Le Quien. \u00c8 segnalata in una \"Notitia Episcopatuum\" del VI secolo: nessun vescovo tuttavia \u00e8 conosciuto.\nDal 1933 Orisa \u00e8 annoverata tra sedi vescovili titolari della Chiesa cattolica; la sede \u00e8 vacante dal 19 maggio 1992."}
{"id": "3786575", "revid": "1543377", "url": "https://it.wikipedia.org/wiki?curid=3786575", "title": "Top Teams Cup 2000-2001 (maschile)", "text": "La Top Teams Cup 2000-2001 \u00e8 la 30\u00aa edizione del secondo torneo pallavolistico europeo per importanza dopo la Champions League, la prima con questa denominazione, ed \u00e8 stata organizzata come di consueto dalla Conf\u00e9d\u00e9ration Europ\u00e9enne de Volleyball (CEV).\nHanno partecipato a questa edizione 41 squadre provenienti da 29 Federazioni diverse.\nIl torneo \u00e8 stato vinto dal SC Espinho, alla sua prima affermazione in questa manifestazione.\nSi tratta della prima vittoria di una squadra portoghese in questa competizione.\nFormula.\nLa formula prevede 4 fasi:\nFinal Four.\nLa Final Four si \u00e8 disputata a Ere\u011fli (Turchia) ."}
{"id": "3786581", "revid": "322321", "url": "https://it.wikipedia.org/wiki?curid=3786581", "title": "Arcidiocesi di Palto", "text": "L'arcidiocesi di Palto (in latino: \"Archidioecesis Paltena\") \u00e8 una sede soppressa e sede titolare della Chiesa cattolica.\nStoria.\nPalto, identificabile con \"Belde-el-Melek\" nell'odierna Siria, \u00e8 un'antica sede arciepiscopale della provincia romana della Siria Prima nella diocesi civile d'Oriente. Essa faceva parte del Patriarcato di Antiochia.\nDal XX secolo Palto \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 26 giugno 1967."}
{"id": "3786583", "revid": "92723", "url": "https://it.wikipedia.org/wiki?curid=3786583", "title": "Diocesi di Perre", "text": "La diocesi di Perre (in latino: \"Dioecesis Perrhensis\") \u00e8 una sede soppressa e sede titolare della Chiesa cattolica.\nStoria.\nPerre, identificabile con \"Pirun\" nei pressi di Ad\u0131yaman nell'odierna Turchia, \u00e8 un'antica sede episcopale della provincia romana della Siria Eufratense nella diocesi civile d'Oriente. Essa faceva parte del Patriarcato di Antiochia ed era suffraganea dell'arcidiocesi di Gerapoli, come attestato da una \"Notitia Episcopatuum\" del X secolo, che ne riprende una precedente del VI secolo.\nDal 1933 Perre \u00e8 annoverata tra le sedi vescovili titolari della Chiesa cattolica; la sede \u00e8 vacante dal 5 gennaio 1976."}
{"id": "3786588", "revid": "339392", "url": "https://it.wikipedia.org/wiki?curid=3786588", "title": "Top Team Cup di pallavolo maschile 2000-2001", "text": ""}
{"id": "3786589", "revid": "124880091", "url": "https://it.wikipedia.org/wiki?curid=3786589", "title": "Gheorghe Constantin", "text": ""}
{"id": "3786592", "revid": "834", "url": "https://it.wikipedia.org/wiki?curid=3786592", "title": "That's My Boy", "text": ""}
{"id": "3786594", "revid": "767487", "url": "https://it.wikipedia.org/wiki?curid=3786594", "title": "The Whistleblower", "text": "The Whistleblower \u00e8 un film del 2010 diretto da Larysa Kondracki, basato sull'esperienza vissuta in Bosnia da Kathryn Bolkovac, interpretata nella pellicola da Rachel Weisz.\nNonostante il cast e i numerosi premi ricevuti, il film in Italia non venne distribuito nei cinema ma solo in versione home video .\nTrama.\nKathryn Bolkovac \u00e8 una poliziotta statunitense che decide di intraprendere una missione in Bosnia ed Erzegovina, nel dopoguerra, per conto di una agenzia affiliata all'ONU. Mentre la sua scelta \u00e8 dettata principalmente dal bisogno di denaro per superare la difficile situazione dopo la separazione dal marito, compie il suo lavoro con seriet\u00e0 e dedizione. Questo la porta a scontrarsi con una realt\u00e0 fatta di sotterfugi e una gestione delle risorse del posto poco chiara.\nIn una delle sue prime missioni riesce, per la prima volta nel dopoguerra, a far condannare un uomo per violenza domestica.\nDopodich\u00e9 si interessa di Raya, una giovane donna ucraina, e della sua amica Ljuba, coinvolte da un parente in un traffico sessuale bosniaco. Raya fugge con Irka, un'altra ragazza costretta a prostituirsi, e le due vengono inviate presso l'UNHCR, un rifugio per donne vittime del traffico di esseri umani. Proprio qui le due ragazze restano vittime di un pestaggio, mentre la Bolkovac \u00e8 impegnata a ricostruire i fatti. Lei scopre che nell'organizzazione dedita al traffico di giovani donne e allo sfruttamento della prostituzione, anche minorile, sono pesantemente coinvolti come aguzzini anche gli stessi membri delle forze di pace dell'ONU. L'indagine si rivela molto pericolosa per lei e per le ragazze coinvolte, trattate come schiave.\nIntanto Laura Leviani, funzionaria italiana dell'UNHCR, gelida mente del programma di rimpatrio, non le \u00e8 di nessun aiuto: la donna sostiene infatti che le norme burocratiche le impediscono di salvare le prostitute, i cui passaporti sono stati confiscati dai rapitori, e in una occasione nasconde a una madre venuta in Bosnia dall'Ucraina la sorte della figlia che lei stessa ha appena riconsegnata ai boia."}
{"id": "3786599", "revid": "95049", "url": "https://it.wikipedia.org/wiki?curid=3786599", "title": "Europarco Business Park", "text": ""}
{"id": "3786601", "revid": "465169", "url": "https://it.wikipedia.org/wiki?curid=3786601", "title": "Fa La La (Justin Bieber)", "text": ""}
{"id": "3786605", "revid": "547034", "url": "https://it.wikipedia.org/wiki?curid=3786605", "title": "Alberto Mario Banti", "text": "Biografia.\nAlberto Mario Banti si laurea in lettere presso l'Universit\u00e0 di Pisa nel 1980. Dal 1981 al 1984 segue un corso di perfezionamento in Storia presso la prestigiosa Scuola normale superiore di Pisa, e, successivamente, nel triennio 1985-88, un ulteriore corso di dottorato in Storia e civilt\u00e0 presso l'Istituto universitario europeo di Firenze, dove nel 1988 consegue il dottorato di Ricerca in Storia e Civilt\u00e0 con menzione speciale della commissione.\nDal 1995 ha ricoperto diversi prestigiosi ruoli accademici internazionali, tra cui: nel 1995 \u00e8 stato professore ospite presso l'Universit\u00e0 di Girona, in Spagna; nel 1999 \u00e8 stato \"Professeur invit\u00e9\" presso l'\u00c9cole normale sup\u00e9rieure di Parigi, e dal 2001 \u00e8 professore ordinario di storia dell'et\u00e0 contemporanea presso l'Universit\u00e0 di Pisa, dove svolge una intensa opera di ricerca storica, collaborando con diversi dipartimenti della facolt\u00e0 di lettere e filosofia, in particolare con il dipartimento di Civilt\u00e0 e Forme del Sapere.\nTra le sue collaborazioni fisse con riviste storiche, sono da annoverare quelle con la \"European History Quarterly\", essendo egli membro dell\"'Advisory board\" dal 2004; mentre dal 2009 \u00e8 direttore, insieme ad Arnold Davidson, Vinzia Fiorino e Carlotta Sorba, della collana \u00abStudi culturali\u00bb pubblicata dalla casa editrice pisana ETS.\nPer quanto riguarda le sue pubblicazioni in materia di storia del Risorgimento - che ha insegnato dal 1992 al 2001 all'Universit\u00e0 di Pisa -, nel settembre del 2006 al suo libro \"L'onore della nazione. Identit\u00e0 sessuali e violenza nel nazionalismo europeo dal XVIII secolo alla Grande Guerra\" (Einaudi, Torino 2005) \u00e8 stato attribuito l'ambito Premio SISSCO (Societ\u00e0 Italiana per lo Studio della Storia Contemporanea) per il miglior libro di argomento storico contemporaneistico pubblicato nel 2005.\nLa diatriba con Benigni.\nNel 2011 ha pubblicato un articolo sul quotidiano \"il manifesto\" in cui ha espresso un giudizio fortemente negativo sulla apparizione di Roberto Benigni al Festival di Sanremo di quell'anno, durante la quale il comico, attore e regista toscano ha compiuto una ormai celebre esegesi dell'inno nazionale italiano, \"Il Canto degli italiani\", scritto dal patriota Goffredo Mameli nel 1847. Banti gli rimprovera, in particolare, l'elogio da lui fatto dei valori di quello che nel suo articolo definisce \"una sorta di neo-nazionalismo italiano\", opposto a quello utopistico della Lega Lombarda di Umberto Bossi, difensore di una presunta regione \"padana\", contro cui si \u00e8 scagliato lo stesso presidente della repubblica Giorgio Napolitano nel 2011, ma sostanzialmente uguale da un punto di vista valoriale, e che lo storico pisano definisce \"pericoloso\", sulla scorta dell'uso propagandistico del nazionalismo che ne \u00e8 stato fatto sin dai primi anni del Novecento. Nonostante questa polemica, nel corso di quella che \u00e8 stata di fatto una \"lectio magistralis\" sul Risorgimento Italiano, Benigni ha espressamente definito il nazionalismo una \"malattia\", distinguendolo dal \"sano patriottismo\" di cui egli \u00e8 piuttosto un fervente sostenitore."}
{"id": "3786616", "revid": "124123", "url": "https://it.wikipedia.org/wiki?curid=3786616", "title": "Sola di Husen", "text": "Biografia.\nCome san Villibaldo, primo vescovo di Eichst\u00e4tt, anche Sola proveniva dal sud dell'Inghilterra, nella cosiddetta \"terza ondata missionaria\" in Germania.\nNel 744 giunse a Fulda, nella neo eretta Abbazia di Fulda, ove venne presto consacrato prete.\nTra il 745 ed il 750 lasci\u00f2 l'Abbazia di Fulda con il compito di compiere un periodo di missioni nel Sualafeldgau (Baviera).\nSotto l'influenza di \"Winfried\"-Bonifacio, si rec\u00f2 a Husen (oggi Solnhofen). Qui eresse un \"Oratorium\", una chiesetta in un luogo ove in precedenza ve n'erano gi\u00e0 state due e che rimase utilizzata fin che egli mor\u00ec.\nNel 793 Carlo Magno fece visita a Sola nel suo viaggio da Ratisbona alla sua corte in Wei\u00dfenburg in Bayern. Da l\u00ec egli ispezion\u00f2 i lavori della Fossa Carolina, il canale che doveva collegare il Rezat svevo con il fiume Altm\u00fchl. In riconoscimento dei meriti di Sola, Carlo gli don\u00f2 le terre ove svolgeva la sua attivit\u00e0.\nNel suo testamento Sola lasci\u00f2 in eredit\u00e0 tutte le sue propriet\u00e0 all'Abbazia di Fulda, fra le quali quelle donategli da Carlo Magno. Venne sepolto nel muro settentrionale esterno della sua chiesa.\nCulto.\nNell'833 Gundram, cappellano di corte di Ludovico il Pio e nipote dell'abate di Fulda e futuro arcivescovo Magonza, Rabano Mauro, giunse a Solnhofen per curare i beni del re e adempiere ai compiti della neo istituita prevostura benedettina di Solnhofen. Il suo culto per Sola lo spinse, con il consenso del vescovo di Eichst\u00e4tt, a riesumare le spoglie di Sola per inumarle nuovamente nella navata laterale settentrionale della basilica. Questo atto costitu\u00ec la canonizzazione di San Sola, che port\u00f2 alla stesura di una descrizione della vita di Sola, la \"Vita Suaolonis\", che fu scritta fra l'836 e l'842 da Ermanrico di Ellwangen, ove fra l'altro sono tramandati miracoli, come la guarigione di ciechi, sordomuti e storpi nel segno della croce.\nMiracoli.\nUna volta san Sola giunse a Schernfeld da Solnhofen. Questa faticosa marcia gli procur\u00f2 una gran sete e quando scorse una giovane donna con una brocca d'acqua, gliene chiese un sorso. Questa per\u00f2 era troppo avara per concedere anche un solo sorso (si deve sapere, che la maggior parte delle localit\u00e0 dell'alta valle dell'Altm\u00fchl non avevano fontane, salvo poche eccezioni, e che l'acqua doveva essere portata nella valle con molta fatica). Il santo maledisse la donna e in quel momento la brocca cadde in terra e non ne rimase che un mucchietto di cocci, nel dialetto locale \"Scheam\": perci\u00f2 la localit\u00e0 prese il nome di Scheamfeld e solo i documenti ufficiali rinunciano a scrivere tale denominazione.\nCos\u00ec san Sola prosegu\u00ec fino a che giunse in un villaggio chiamato Eberswang. Anche qui egli incontr\u00f2 una donna, alla quale chiese acqua e da costei ne ottenne un po'. Dopo che egli e il suo asino si furono dissetati, egli ringrazi\u00f2 la donna e batt\u00e9 il suo bastone sul terreno: immediatamente sgorg\u00f2 una fonte. Il santo spieg\u00f2 che ogni volta che avesse avuto sete, avrebbe dovuto poter bere in quel luogo, ma appena egli si azzardava a bere a quella fonte, questa si doveva esaurire. \nSolo con un pellegrinaggio alla chiesa del Salvatore a Bettbrunn, l'acqua sgorg\u00f2 nuovamente.\nSulla piazza della chiesa di Eberswang si pu\u00f2 trovare una fontana, che butta sempre acqua."}
{"id": "3786618", "revid": "4175", "url": "https://it.wikipedia.org/wiki?curid=3786618", "title": "The Sevens", "text": "The Sevens o 7he Sevens \u00e8 un impianto di rugby a 15 di Dubai, capitale degli Emirati Arabi Uniti.\nQuesto stadio ha ospitato la prima edizione del HSBC A5N Youth Rugby Festival a febbraio 2009 e il secondo round del HSBC Sevens World Series 2011/2012.\nDal 2008 \u00e8 sede del Dubai Sevens torneo di rugby a 7 facente parte del circuito internazionale World Rugby Sevens Series. Nel 2009 ha ospitato la Coppa del Mondo di rugby a 7."}
{"id": "3786623", "revid": "599013", "url": "https://it.wikipedia.org/wiki?curid=3786623", "title": "Edmond Abazi", "text": "Carriera.\nClub.\nIl 1\u00ba luglio 1990 viene acquistato dalla squadra croata del Hajduk Spalato per 2,1 milioni di euro.\nNazionale.\nHa collezionato 19 presenze e 2 gol con la Nazionale albanese.\nStatistiche.\nPresenze e reti nei club.\n\"Statistiche aggiornate al 9 maggio 1999.\""}
{"id": "3786624", "revid": "106456", "url": "https://it.wikipedia.org/wiki?curid=3786624", "title": "San Sola", "text": ""}
{"id": "3786630", "revid": "767487", "url": "https://it.wikipedia.org/wiki?curid=3786630", "title": "Rhys Murphy", "text": ""}
{"id": "3786631", "revid": "599013", "url": "https://it.wikipedia.org/wiki?curid=3786631", "title": "Sk\u00ebnder Hodja", "text": ""}
{"id": "3786639", "revid": "1543377", "url": "https://it.wikipedia.org/wiki?curid=3786639", "title": "Three for a Quarter, One for a Dime", "text": "Three for a Quarter, One for a Dime \u00e8 un album live del sassofonista jazz Archie Shepp pubblicato nel 1969 dall'etichetta Impulse! Records. Il disco contiene un estratto di un'esibizione in stile decisamente free jazz registrata dal vivo il 19 febbraio 1966 al Both/And Club di San Francisco. Successivamente, data la sua brevit\u00e0, l'album \u00e8 stato ristampato in edizione CD come traccia bonus dell'album \"Archie Shepp Live in San Francisco\" che contiene il concerto completo."}
{"id": "3786643", "revid": "1851848", "url": "https://it.wikipedia.org/wiki?curid=3786643", "title": "Luigi Zonghi", "text": "Palmar\u00e8s.\nNel 1983 vince il suo primo bronzo nel fioretto a squadre ai campionati del mondo a Parigi.\nNel 1984 alle paralimpiadi di Stocke Mandeville (Londra) vinse l'argento nel fioretto a squadre.\nNel 1985 ai campionati europei di Foggia vinse l'argento nella spada a squadre.\nNel 1986 ai campionati del mondo di Stocke Mandeville vinse la sua prima medaglia nelle gare individuali (bronzo) nel fioretto individuale.\nNel 1987 ai campionati europei di Glasgow in Scozia vinse 3 bronzi: fioretto individuale; fioretto a squadre e spada a squadre.\nNel 1988 alle paralimpiadi di Seul raggiunse l'apice della sua carriera conquistando l'oro nella spada individuale. Inoltre nelle stesse paralimpiadi vinse altri 2 bronzi nella spada e nel fioretto a squadre.\nNel 1994 si ripresent\u00f2 ai campionati del mondo a Honk Hong in veste di capitano della nazionale italiana e chiuse la sua carriera conquistando l'argento nel fioretto a squadre."}
{"id": "3786661", "revid": "107831", "url": "https://it.wikipedia.org/wiki?curid=3786661", "title": "G\u00e1bor Horv\u00e1th (1985)", "text": ""}
{"id": "3786662", "revid": "1305772", "url": "https://it.wikipedia.org/wiki?curid=3786662", "title": "G\u00e1bor Horv\u00e1th", "text": ""}
{"id": "3786665", "revid": "307923", "url": "https://it.wikipedia.org/wiki?curid=3786665", "title": "San Gimignano (vino)", "text": "Il San Gimignano DOC \u00e8 un vino prodotto nel comune di San Gimignano, in provincia di Siena.\nElenco delle tipologie.\nFanno parte della categoria i seguenti prodotti:"}
{"id": "3786669", "revid": "287204", "url": "https://it.wikipedia.org/wiki?curid=3786669", "title": "Esmeralda (film)", "text": ""}
{"id": "3786672", "revid": "123514714", "url": "https://it.wikipedia.org/wiki?curid=3786672", "title": "Shockwave (Transformers)", "text": "Shockwave (noto in Giappone come Laserwave e in Italia come Brutal) \u00e8 un personaggio dell'universo dei Transformers, comandante militare delle operazioni Decepticon. Particolarit\u00e0 dell'aspetto di questo personaggio sono l'unico occhio che possiede, e il cannone al posto della mano sinistra (destra in alcune serie).\nAnimazione.\nGeneration 1.\nTransformers (G1) (1984-1987).\nComandante militare Decepticon, la posizione di Shockwave \u00e8 seconda solo a quella di Megatron. Le sue azioni sono svolte con imprescindibile precisione e chiarezza, secondo la pura logica, portandolo al comportamento che ci si aspetterebbe da un essere puramente meccanico. A differenza degli altri Decepticons, Shockwave non sembra essere mosso da alcun tipo di ambizione personale, limitandosi infatti a seguire alla lettera gli ordini di Megatron, il che lo rende, assieme a Soundwave, uno dei suoi pi\u00f9 fidati collaboratori.\nPossiede la capacit\u00e0 di volare in entrambe le modalit\u00e0, e la sua forma alternativa \u00e8 quella di un cannone cybertroniano. La sua morte si pu\u00f2 dedurre dal lungometraggio \"Transformers - The Movie\".\nNella terza stagione, appaiono dei Decepticons simili a Shockwave\nTransformers: Trilogia Unicron.\nIn Transformers: Armada, \"Shockwave\" era il nome della Takara utilizzato per il personaggio chiamato Tidal Wave dalla Hasbro.\nIn Transformers: Energon, a causa di alcuni problemi con la Hasbro, il nome \u00e8 stato cambiato in Shockblast. A differenza della sua prima incarnazione, il carattere del personaggio si fa estremamente egoista, freddo e spietato, tanto da sfociare nella sociopatia, arrivando anche a tentare di detronizzare Megatron, finendo per\u00f2 distrutto da quest'ultimo. In questa serie, la forma alternativa di Shockblast \u00e8 quella di un satellite cybertroniano, in grado a sua volta di trasformarsi in una base mobile semovente (anche se nella serie animata quest'ultimo aspetto non viene mai mostrato); in questa serie inoltre, Shockblast ha un fratello, Sixshot, il quale \u00e8 esteticamente identico a lui, se non per il diverso colore e per il carattere assai pi\u00f9 servile e calcolatore.\nTransformers Animated (2007-2009).\nIn questa serie, Shockwave assume il ruolo di spia per i Decepticon. Dotato di eccellenti abilit\u00e0 da hacker e ampie capacit\u00e0 di camuffamento, operer\u00e0 sotto le mentite spoglie dell'Autobot Longarm, mantenendo aggiornato il suo leader sulle mosse del nemico su Cybertron. Verr\u00e0 fatto in seguito prigioniero assieme a Megatron e agli altri Decepticon, nell'ultima puntata della serie.\nTransformers Prime (2010-2013).\nIn questa serie realizzata in CGI, Shockwave \u00e8 un geniale scienziato, crudele e privo di morale, perfetto opposto di Ratchet. Shockwave \u00e8 rimasto sul pianeta Cybertron per controllare il Ponte Spaziale. Compare, inizialmente, in un flashback di Arcee nella seconda stagione, per poi tornare nella terza stagione. Si trasforma in un carrarmato cybertroniano. Una volta tornato al servizio di Megatron, d\u00e0 il via ad alcuni ambiziosi progetti scientifici, volti al male, tra cui la creazione di un esercito di Predacon ed in seguito, del ripristino del Lucchetto Omega, indispensabile per rigenerare il pianeta Cybertron.\nCinema.\nShockwave appare solo nel terzo film, giunto sulla Terra per ordine di Megatron, lasciando Cybertron, dove era il governatore insieme a Driller, un gigantesco Decepticon vermiforme. Appare poche volte nel film, ma \u00e8 presente nella battaglia finale, dove Driller provoca il crollo di un grattacielo, nel quale Sam, Carly, Epps e compagni si erano appostati per poter distruggere il pilastro centrale che manteneva attivo il ponte spaziale, che nel frattempo stava trasportando Cybertron vicino l'orbita della Terra. Driller viene poi eliminato da Optimus Prime ed in tale frangente Shockwave, con un preciso colpo di cannone, lo mette temporaneamente fuori combattimento. In seguito verr\u00e0 gravemente danneggiato al suo unico occhio dagli umani, capitanati dal Colonnello Lennox, e nuovamente affrontato e definitivamente distrutto da Optimus Prime, il quale lo danneggia ulteriormente al ventre e gli strappa via l'occhio, usando poi il suo stesso cannone per abbattere la torre dove era posto il pilastro centrale che manteneva attivo il ponte spaziale.\nShockwave \u00e8 inoltre stato avvistato in Transformers - La vendetta del caduto, sulla prima pagina di un giornale che si trovava appeso ad un tubo su cui si erano aggrappati i Gemelli, per non finire nelle fauci di Devastator.\nLa voce.\nNel doppiaggio originale della continuity animata G1, Shockwave viene doppiato da Corey Burton che lo doppier\u00e0 nuovamente nella serie animata Transformers Animated. Per la voce del personaggio, Burton disse di essersi ispirato al Master Control Program del film Tron, interpretato da David Warner, a sua volta doppiato dallo stesso Burton nella serie di videogiochi Kingdom Hearts, molti anni dopo. Nella serie televisiva ' viene interpretato da Brian Drummond, da Steve Blum nella serie di videogiochi \"Avventure su Cybertron\" (\"War for Cybertron\" e \"Fall of Cybertron\") e da David Sobolov in '."}
{"id": "3786674", "revid": "599013", "url": "https://it.wikipedia.org/wiki?curid=3786674", "title": "Tehuantepec (disambigua)", "text": ""}
{"id": "3786703", "revid": "453768", "url": "https://it.wikipedia.org/wiki?curid=3786703", "title": "Gran Premio della Malesia 2012", "text": "Il Gran Premio della Malesia 2012 \u00e8 stata la seconda prova della stagione 2012 del campionato mondiale di Formula 1. Si \u00e8 disputata domenica 25 marzo 2012 in Malaysia, sul circuito di Sepang, che si trova nelle vicinanze dalla capitale malese Kuala Lumpur. La gara \u00e8 stata vinta da Fernando Alonso su Ferrari, al suo ventottesimo successo in carriera. Alonso ha preceduto sul traguardo Sergio P\u00e9rez su Sauber-Ferrari e Lewis Hamilton su McLaren-Mercedes.\nVigilia.\nSviluppi futuri.\nBernie Ecclestone annuncia il prolungamento del Patto della Concordia oltre la sua scadenza di fine 2012.\nAspetti tecnici.\nLa Pirelli, fornitore unico degli pneumatici, annuncia per questo gran premio coperture di tipo \"duro\" e \"medio\".\nA seguito delle richieste di Red Bull e Lotus i commissari di Sepang dovevano comunicare la decisione definitiva in merito al condotto \"F-duct\" usato dalla Mercedes F1 W03. Con tale meccanismo, quando il DRS \u00e8 attivo, il flusso dell'ala posteriore viene portato fino all'ala anteriore per ribilanciare la monoposto, togliendo carico sui flap davanti tramite un sistema di soffiaggi. La FIA ha confermato la regolarit\u00e0 del dispositivo.\nCome nel 2011 la zona di attivazione del DRS in gara \u00e8 posta sul rettifilo dei box, con punto di determinazione del distacco tra le vetture in prossimit\u00e0 dell'ultima curva.\nLa Ferrari appronta un nuovo telaio per Felipe Massa, a causa del comportamento poco usuale del telaio utilizzato nel Gran Premio d'Australia.\nAspetti sportivi.\nHeikki Kovalainen \u00e8 penalizzato di cinque posizioni sulla griglia di partenza per aver violato l'articolo 40.8 del regolamento sportivo nel Gran Premio d'Australia. Il pilota finlandese ha infatti superato due vetture in regime di \"Safety car\".\nJohnny Herbert, dopo essere stato nominato commissario aggiunto nel Gran Premio di Melbourne, \u00e8 confermato in tale funzione anche per questo gran premio.\nIl finlandese Valtteri Bottas ha sostituito Bruno Senna nelle prime prove del venerd\u00ec con la Williams-Renault. \u00c8 l'esordio per il finnico durante un fine settimana del mondiale di F1.\nProve.\nResoconto.\nLa prima giornata di prove libere \u00e8 caratterizzata da pista asciutta. Nella prima sessione il miglior tempo \u00e8 di Lewis Hamilton, che ha combattuto con Sebastian Vettel dalla met\u00e0 della sessione in poi. Dietro ai primi due si sono piazzati Nico Rosberg e Michael Schumacher, entrambi con Mercedes. Si riscontrano dei problemi all'HRT: Narain Karthikeyan ha concluso la sessione dopo soli otto giri per un problema al cambio.\nHamilton conquista il tempo migliore anche nella seconda sessione. In questa fase nelle prime quattro posizioni di classifica vi sono quattro vetture motorizzate dalla Mercedes. Dietro al britannico si piazzano Schumacher, seguito da Jenson Button, penalizzato da problemi all'impianto frenante, e Nico Rosberg. Paul di Resta \u00e8 autore di due escursioni di pista, mentre Kamui Kobayashi viene penalizzato da un problema al cambio. Al termine della sessione i tecnici della Lotus sostituiscono il cambio sulla vettura di Kimi R\u00e4ikk\u00f6nen, che quindi \u00e8 penalizzato di cinque posizioni sulla griglia. Il problema era gi\u00e0 emerso al termine del gran premio precedente, per il surriscaldamento del meccanismo dovuto all'entrata di erba nei radiatori a seguito di un'escursione di pista della vettura.\nNella sessione del sabato mattina il miglior tempo \u00e8 di Nico Rosberg su Mercedes, che lo ottiene negli ultimi minuti utilizzando gomme medie. Dietro a lui c'\u00e8 il duo della Red Bull Racing, che a lungo si \u00e8 trovato in testa alla classifica provvisoria. La pioggia, che \u00e8 caduta poco prima dell'inizio della sessione, ha reso la pista leggermente umida nei primi minuti.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nNella prima parte vengono eliminati i sei piloti di Caterham, Marussia e HRT. Questa volta per\u00f2 i due piloti del team iberico riescono a far segnare un tempo dentro il limite del 107%, rispetto al tempo del migliore, Mark Webber. Con loro viene eliminato il francese Jean-\u00c9ric Vergne della Toro Rosso.\nIn Q2 il tempo migliore \u00e8 di Kimi R\u00e4ikk\u00f6nen su Lotus, che precede Jenson Button e Nico Rosberg. Vengono eliminati i due piloti della Williams, i due della Force India, Kamui Kobayashi della Sauber, assieme a Felipe Massa e Daniel Ricciardo.\nNella fase decisiva prima Kimi R\u00e4ikk\u00f6nen ha fatto segnare il tempo migliore, battuto prima da Button e infine da Lewis Hamilton, che ha cos\u00ec conquistato la seconda \"pole\" consecutiva in stagione.\nRisultati.\nNella sessione di qualifica si \u00e8 avuta questa situazione:\nCon i tempi in grassetto sono visualizzate le migliori prestazioni in Q1, Q2 e Q3.\nGara.\nResoconto.\nLa gara \u00e8 stata influenzata dalle condizioni meteo incerte, infatti gi\u00e0 dalla partenza tutti i piloti montano gomme intermedie.\nAl via Lewis Hamilton mantiene la prima posizione, seguito dal compagno di squadra Jenson Button. Dietro, Romain Grosjean recupera diverse posizioni, per\u00f2 alla \"curva 4\", dopo un contatto con Michael Schumacher che tentava di superarlo, finisce in testacoda scivolando cos\u00ec, insieme al tedesco, in fondo al gruppo. Nel frattempo conquistano la terza e quarta posizione le due Red Bull-Renault di Mark Webber e Sebastian Vettel, inseguite da Fernando Alonso.\nL'intensit\u00e0 della pioggia aumenta sempre di pi\u00f9 e le condizione della pista peggiorano. Al quarto giro Grosjean va in testacoda per la seconda volta ed esce fuori pista concludendo cos\u00ec la sua gara. La pioggia costringe quasi tutti i piloti a rientrare ai box per cambiare le gomme e montare quelle da bagnato. Al sesto giro, viste le difficili condizioni climatiche, i commissari di gara fanno entrare in pista la \"Safety car\". Le prime due posizioni restano invariate mentre si porta al terzo posto Sergio P\u00e9rez della Sauber, che ha guadagnato diverse posizioni essendo rientrato per il cambio gomme prima di tutti alla fine del primo giro; al quarto posto si trova Webber e a seguire Alonso, che durante i pit stop ha guadagnato una posizione su Vettel. Al nono giro, visto il persistere della pioggia, i commissari decidono di sospendere la gara con la bandiera rossa in attesa di un miglioramento delle condizioni climatiche. La classifica vede davanti Hamilton, seguito da Button, P\u00e9rez, Webber, Alonso, Vettel e Jean-\u00c9ric Vergne, che monta ancora gomme intermedie, e non essendosi fermato, ha guadagnato diverse posizioni.\nDopo circa 50 minuti di attesa, alle 17:15 ora locale, la gara riprende. Dopo quattro giri, percorsi dietro la \"Safety car\", la gara riprende la sua normale andatura e, subito alcuni piloti, tra cui Button e Rosberg, rientrano per montare le intermedie. Alla\nprima curva, Alonso ottiene il quarto posto superando Mark Webber.\nUn giro pi\u00f9 tardi, durante il pit stop, una disattenzione dei meccanici e il traffico nella pit lane portano Hamilton a perdere la propria posizione in favore di Alonso; Button, che si ritrova davanti al compagno ma alle spalle dello spagnolo, rompe l'alettone anteriore in un contatto con Narain Karthikeyan ed \u00e8 costretto nuovamente a tornare ai box ritrovandosi cos\u00ec in 22\u00aa posizione.\nDopo il pit stop di P\u00e9rez alla fine del giro 15, Alonso passa il messicano alla curva 3 e prende il comando della gara cominciando a distanziare il pilota della Sauber-Ferrari seguito da Hamilton, Nico Rosberg, Vettel, Kimi R\u00e4ikk\u00f6nen e Webber. Al 24\u00ba giro per\u00f2 Rosberg viene superato da Vettel e, nel giro successivo, anche da R\u00e4ikk\u00f6nen scivolando cos\u00ec in sesta posizione. Qualche giro pi\u00f9 tardi anche Webber riesce a superare il pilota tedesco della Mercedes, in chiara difficolt\u00e0 a causa dell'usura degli pneumatici.\nIl distacco tra Alonso e P\u00e9rez, dopo aver sfiorato gli otto secondi, inizia a scendere dopo il trentesimo giro con il messicano, sensibilmente pi\u00f9 veloce, che si porta nella scia della Ferrari al giro 40, quando lo spagnolo va ai box per montare le soft. La pista infatti si asciuga e i piloti sono perci\u00f2 costretti ad una nuova sosta per cambiare le gomme intermedie con le pi\u00f9 performanti gomme da asciutto. Non cambiano le posizioni di testa durante i pit stop ad eccezione di Webber che supera R\u00e4ikk\u00f6nen. Il giro in pi\u00f9 con le intermedie e una sosta non velocissima fanno risalire il distacco tra i primi due a sette secondi.\nTuttavia P\u00e9rez, che ha montato le medie, si mostra ancora pi\u00f9 veloce rispetto ad Alonso e ricomincia ad avvicinarsi. Al 48\u00ba giro Vettel, dopo un contatto con Karthikeyan fora la gomma posteriore ed \u00e8 costretto a tornare ai box scivolando perci\u00f2 in dodicesima posizione. Maldonado rompe il motore a due giri dalla fine, e, per la seconda domenica di fila, vede svanire punti in vista del traguardo.\nNei giri finali P\u00e9rez si avvicina sempre di pi\u00f9 ad Alonso ma, al giro 50 commette un errore finendo largo alla \"Sunway Lagoon\", e non riesce ad impensierire il pilota spagnolo che va a vincere la gara. \u00c8 la prima vittoria in stagione per lui e per la Ferrari interrompendo un digiuno che durava dal Gran Premio di Gran Bretagna 2011; in seconda posizione si piazza Sergio P\u00e9rez (primo podio per un messicano dal Gran Premio d'Olanda 1971, ottenuto all'epoca da Pedro Rodr\u00edguez), che porta alla Sauber un podio che mancava dal Gran Premio del Brasile 2009 (quando si chiamava ancora BMW Sauber, ottenuto in quell'occasione da Robert Kubica), mentre Hamilton riesce a classificarsi terzo. Seguono in quarta posizione Webber, in quinta R\u00e4ikk\u00f6nen (autore del giro pi\u00f9 veloce dal suo ritorno in Formula 1, la prima volta dal Gran Premio di Singapore 2008 a bordo della Ferrari), in sesta Bruno Senna che conquista i primi punti iridati della stagione per la Williams, in settima Paul Di Resta su Force India, in ottava Jean-\u00c9ric Vergne su Toro Rosso (primi punti in F1 per lui e primo francese a marcarli dopo S\u00e9bastien Bourdais nel Gran Premio di Monaco 2009). Chiudono la zona punti al nono posto l'altra Force India di Nico H\u00fclkenberg e la Mercedes di Michael Schumacher. Rimane ai margini della zona punti, in undicesima posizione, Vettel, prima richiamato ai box nell'ultimo giro per il ritiro, poi lasciato in pista fino alla bandiera a scacchi. Per il Lotus F1 Team \u00e8 il primo giro veloce dal cambio di denominazione, mentre per il nome \"Lotus\", considerando anche le vittorie dello storico Team Lotus, attivo dal al , \u00e8 il settantaduesimo giro veloce, il primo dal Gran Premio d'Australia 1989, ottenuto all'epoca da Satoru Nakajima.\nRisultati.\nI risultati del gran premio sono i seguenti:\nDecisioni della FIA.\nAl termine della gara, Narain Karthikeyan \u00e8 stato penalizzato di venti secondi sul tempo totale per aver causato una foratura a Sebastian Vettel. 21\u00b0 all'arrivo scala 22\u00b0."}
{"id": "3786704", "revid": "1305772", "url": "https://it.wikipedia.org/wiki?curid=3786704", "title": "Fujita Kogyo Soccer Club 1981", "text": "Questa voce raccoglie le informazioni riguardanti il Fujita Kogyo Soccer Club nelle competizioni ufficiali della stagione 1981.\nStagione.\nGrazie a una difesa che concesse solamente sette reti agli avversari, il Fujita Kogyo riusc\u00ec a vincere la concorrenza dello Yomiuri nella lotta per il titolo nazionale. In Coppa dell'Imperatore la squadra fu eliminata al secondo turno dai futuri vincitori del Nippon Kokan, mentre in Japan Soccer League usc\u00ec in semifinale per mano del Mitsubishi Heavy Industries."}
{"id": "3786705", "revid": "812213", "url": "https://it.wikipedia.org/wiki?curid=3786705", "title": "The Return of Swamp Thing", "text": ""}
{"id": "3786710", "revid": "768068", "url": "https://it.wikipedia.org/wiki?curid=3786710", "title": "Stele del Sogno", "text": "La Stele del Sogno di Thutmose IV, anche detta \"Stele della Sfinge\", fu eretta nel primo anno del suo regno, nel 1401 a.C.. Come fu poi consuetudine per i faraoni del Nuovo Regno, fa riferimento ad una legittimazione divina del potere faraonico. Si trova ai piedi della Sfinge di Giza.\nSi tratta di una stele verticale rettangolare, alta 114\u00a0cm e larga 40\u00a0cm, con 70\u00a0cm di profondit\u00e0. La scena superiore nella lunetta mostra Thutmose IV mentre porta offerte alla Grande Sfinge.\nTesto (parziale).\nI geroglifici presenti sulla stele, tradotti in italiano, recano le seguenti parole:\nL'ultima parte dello scritto \u00e8 andata perduta causa l'erosione della pietra."}
{"id": "3786735", "revid": "117841066", "url": "https://it.wikipedia.org/wiki?curid=3786735", "title": "Giuseppe Palomba (economista)", "text": "Biografia.\nAllievo di Luigi Amoroso, frequent\u00f2 la London School of Economics grazie a una borsa di studio messa in palio dal Banco di Napoli. Insegn\u00f2, dopo aver conseguito la libera docenza in Economia politica ed essere stato ternato, poco dopo, nel concorso a cattedra di Economia politica bandito nel 1939 dall'Universit\u00e0 di Ferrara, negli Atenei di Catania, Napoli e Roma. Fu socio: dell'Accademia Pontaniana, della Societ\u00e0 napoletana di scienze, lettere e arti, dell'Accademia dei Lincei, dell\u2019ISMEA, dell\u2019Accademia Tiberina, dell\u2019Accademia de \u201ci 500\u201d e dell\u2019Accademia Internazionale Burckhardt. Nel 1970 riceve una medaglia d\u2019oro e il Diploma di 1\u00aa Classe ai Benemereti della scuola della cultura e dell\u2019arte dal Presidente della Repubblica Giovanni Leone e dal Ministro per la Pubblica Istruzione Misasi. Nel 1984 riceve il titolo di Professore Emerito dal Presidente della Repubblica Sandro Pertini\nOpere.\nArticoli pubblicati sulla Rivista di politica economica:\nMeritano di essere altres\u00ec menzionate, trascurando i non pochi spesso rilevanti saggi prodotti nel corso della sua intensa vita di studioso, le importanti \u00ab\"Introduzioni\"\u00bb alle ristampe della \"Meccanica economica\" di Luigi Amoroso, Napoli, Gannini, 1969, del \"Corso di economia politica\" di Vilfredo Pareto, Torino, Utet, 1971 e degli \"Elementi di economia pura\" di L\u00e9on Walras, Torino, Utet, 1974. \u00c8 altres\u00ec autore, nascosto sotto il falso nome di Franco Barberino, di un romanzo inedito, \"Sekhmet la possente\", redatto (annotazione autografa, apposta su un dattiloscritto, ricco di circa trecento pagine, che porta la data del 1947) fra l'ottobre del 1943 e l'agosto del 1944.\n Altri scritti di Giuseppe Palomba meritevoli di menzione:\n- \"La teoria monetaria del bilancio contabile\", in \"Scritti in onore di Gino Zappia\", vol. III, 1961.\n- \"Un'interpretazione economico-matematica del bilancio d'impresa\", in \"Giornale degli economisti\", nov.-dic. 1965.\n- \"Nuove vedute sulla teoria del capitale\", in \"Studi in onore di Gaetano Zingali,\" vol. I, 1965.\n- \"La teoria monetaria\", in \"Cultura e scuola\", n. 19, lug.-sett. 1966.\n- \"Su alcune recenti questioni relative ala teoria monetaria\", in \"Atti dell'Accademia Pontaniana\", vol. VIII, s.d.\n- \"Un economista e la matematica\", in\" Giornale degli economisti\", gen.feb. 1970.\n- \"Scienza e fede nel loro mutuo gioco di azione e reazione\", in \"Logos\", n, 1, 1970.\n- \"L'espansione dell'universo economico e la sua pianificazione\", in Accademia Nazionale dei Lincei, \"Rendiconti \" della Classe di Scienze morali, storiche e filologiche, fasc. 5-6, 1971.\nTesti che trattano di Giuseppe Palomba:"}
{"id": "3786737", "revid": "481666", "url": "https://it.wikipedia.org/wiki?curid=3786737", "title": "James Smith (montatore)", "text": "Biografia.\nEssenzialmente montatore, il suo nome appare nel cast di due film come attore. Il primo \u00e8 il serial dell'Edison \"What Happened to Mary?\" del 1912; il secondo \u00e8 uno dei capolavori di Griffith, \"Le due orfanelle\", del 1921, dove ha una piccola parte come danzatore.\nLa sua carriera di montatore per il cinema inizia nel 1909 e dura fino alla fine degli anni quaranta. Muore il 6 ottobre 1951, nel New Jersey."}
{"id": "3786740", "revid": "100856395", "url": "https://it.wikipedia.org/wiki?curid=3786740", "title": "Alice Town", "text": "Alice Town \u00e8 una citt\u00e0 delle Bahamas. Si trova sull'isola di Bimini Nord. \u00c8 il centro del turismo sull'isola: ci sono diversi alberghi, bar e ristoranti. A nord di Alice Town vi \u00e8 l'insediamento principale (dove vive la maggior parte degli isolani) chiamato Bailey Town. A nord di Bailey Town vi \u00e8 Porgy Bay."}
{"id": "3786743", "revid": "339392", "url": "https://it.wikipedia.org/wiki?curid=3786743", "title": "Pain (personaggio)", "text": ""}
{"id": "3786749", "revid": "124596528", "url": "https://it.wikipedia.org/wiki?curid=3786749", "title": "Aftonbladet", "text": "Aftonbladet (in italiano \"il foglio della sera\") \u00e8 un quotidiano serale svedese, pubblicato in formato tabloid con sede a Stoccolma.\nIl quotidiano fu fondato da Lars Johan Hierta nel 1830 durante quella che viene ricordata come la modernizzazione della Svezia.\n\u00c8 uno dei pi\u00f9 popolari quotidiani scandinavi di propriet\u00e0 della confederazione dei sindacati Svedesi (LO) e dal gruppo norvegese Schibsted. Si autodefinisce quotidiano indipendente social-democratico. Nel 2006 il quotidiano ebbe una diffusione di lettori giornalieri, circa il 15% della popolazione svedese."}
{"id": "3786756", "revid": "254059", "url": "https://it.wikipedia.org/wiki?curid=3786756", "title": "Seriola Piubega", "text": "La Seriola Piubega \u00e8 un canale della Lombardia che scorre nella provincia di Mantova e di Brescia, nella zona dell'Alto Mantovano.\nNasce presso la localit\u00e0 Lame di Carpenedolo e confluisce dopo 38\u00a0km circa nell'Osone a Gazoldo degli Ippoliti, dopo aver attraversato il territorio dei comuni di Castiglione delle Stiviere, Medole, Castel Goffredo, Ceresara e Piubega.\nIl torrente viene citato in alcuni documenti del XV secolo in cui si fa riferimento ad alcuni diritti ceduti al marchese di Mantova Francesco II Gonzaga."}
{"id": "3786760", "revid": "767487", "url": "https://it.wikipedia.org/wiki?curid=3786760", "title": "Maralik", "text": "Maralik (in armeno \u0544\u0561\u0580\u0561\u056c\u056b\u056f) \u00e8 una citt\u00e0 di 5386 abitanti (2001) della provincia di Shirak in Armenia."}
{"id": "3786764", "revid": "984922", "url": "https://it.wikipedia.org/wiki?curid=3786764", "title": "Gambino (torrente)", "text": "Il Gambino (o Vaso Gambino) \u00e8 un torrente della Lombardia che scorre nella provincia di Mantova e di Brescia, nell'Alto Mantovano.\nNasce presso la localit\u00e0 Lame di Carpenedolo ed attraversa il territorio dei comuni di Carpenedolo, Acquafredda, Castel Goffredo e Asola."}
{"id": "3786765", "revid": "298229", "url": "https://it.wikipedia.org/wiki?curid=3786765", "title": "Domenico Ricatti", "text": "Vanta una presenza nella Nazionale di atletica leggera dell'Italia, una presenza nella Nazionale Cusi e una presenza nella Nazionale Militare. Si \u00e8 laureato campione italiano assoluto dei 10000 m piani nel 2011 e dei 10 km su strada nel 2012.\nBiografia.\nNel 1991 inizia la sua attivita atletica e agonistica. Transida dal sodaliziono barlettano della Ass.Atl. Fiamma Barletta alla Landolfi Molfetta e poi al Cus Bari. Dal 2001 \u00e8 un atleta del Centro Sportivo dell'Aeronautica Militare. \u00c8 stato scoperto dal Prof.Caruso e allenato dal Prof. Dibello nei ranghi .In seguito \u00e8 stato allevato dal Prof Mascolo a Barletta, poi da Pasquale Porcelluzzi, tecnico delle ff.gg. , ed infine dal Prof. Piero Incalza, gi\u00e0 tecnico di alcuni dei migliori maratoneti italiani recenti tra cui Giacomo Leone e Ottaviano Andriani, e tecnico responsabile tecnico della Nazionale per varie stagioni. Con lui ha terminato la carriera professionistica.\nNel 2008 vince due medaglie di bronzo ai campionati italiani assoluti di atletica leggera 2008 a Cagliari nelle specialit\u00e0 dei 5000m e 10000m piani.\nNel 2011 si laurea Campione Italiano sui 10000 metri nel 2011 a Torino in occasione dei Campionati italiani assoluti di atletica leggera 2011. Nella primavera 2011 esordisce in maratona alla Milano City Marathon, mentre a settembre giunge 12\u00ba alla Maratona di Berlino (Primo europeo al traguardo) con il crono di 2h16\"31. Il 6 gennaio 2012 vince la sua prima maratona ad Alghero, gara che per avverse condizioni meteorologiche \u00e8 stata ridotta dai 42,195\u00a0km a 30\u00a0km.\nIl 30 settembre 2012 conquista a Scicli il titolo di campione italiano assoluto dei 10\u00a0km di corsa su strada.\nAd aprile 2013 stabilisce alla Maratona di Padova il nuovo personale col tempo di 2h15'16\" giungendo terzo al traguardo.\nNel 2014 migliora la sua prestazione in mezza maratona, fermando il cronometro 1h03'47\" alla Roma- Ostia; stesso anno migliora anche il suo personal best nella maratona di Roma con 2h15'07\" , giungendo quarto al traguardo della Maratona di Roma.\nSempre nel 2014 ad agosto veste la maglia azzurra nella prestigiosa competizione degli Europei atletica leggera a Zurigo (Svizzera), nella distanza di maratona.\nAd ottobre del 2015 partecipa alla mezza maratona di Telese Terme, valida come Campionato Italiano di mezza maratona, tagliando il traguardo in terza posizione assoluta e secondo italiano e stabilendo il nuovo personal best di 1h03'37\" ; stesso mese partecipa alla maratona di Venezia giungendo quarto al traguardo, scrivendo un tempo di 2h15'27\"."}
{"id": "3786767", "revid": "767487", "url": "https://it.wikipedia.org/wiki?curid=3786767", "title": "Artik", "text": "Artik (in armeno \u0531\u0580\u0569\u056b\u056f) \u00e8 una citt\u00e0 di 14949 abitanti (2008) della provincia di Shirak in Armenia."}
{"id": "3786769", "revid": "984922", "url": "https://it.wikipedia.org/wiki?curid=3786769", "title": "Ressico", "text": "Il R\u00e9ssico \u00e8 un piccolo torrente della Lombardia che scorre nella provincia di Mantova e di Brescia, nella zona dell'Alto Mantovano.\nNasce presso la localit\u00e0 Grotta di Carpenedolo ed attraversa il territorio dei comuni di Carpenedolo e Castel Goffredo, dove sfocia nel Gambino."}
{"id": "3786771", "revid": "123486003", "url": "https://it.wikipedia.org/wiki?curid=3786771", "title": "Salone dell'automobile di Tokyo", "text": "Il salone dell'automobile di Tokyo (in inglese \"Tokyo Motor Show\") \u00e8 un salone dell'automobile che si svolge ogni due anni tra ottobre e novembre al Makuhari Messe di Chiba. Sono presentati al pubblico, oltre alle autovetture, anche mezzi commerciali e motoveicoli. Organizzato dal Japan Automobile Manufacturers Association (JAMA), il salone ospita in genere pi\u00f9 concept car che auto di produzione di serie. \u00c8 annoverato tra i cinque saloni dell'automobile pi\u00f9 importanti dal mondo, insieme a quelli di Detroit, Ginevra, Francoforte e Parigi, ed \u00e8 riconosciuto dall'OICA.\nStoria.\nOrganizzato per la prima volta tra il 20 ed il 29 aprile 1954, era chiamato in origine \"All Japan Motor Show\". La prima edizione fu organizzata all'aperto all'interno del parco Hibiya e comprendeva 254 costruttori che esposero 267 veicoli; fu visitata da 547.000 persone. Tra i veicoli esposti, solo 17 furono vetture da trasporto passeggeri, dato che il salone fu incentrato sui mezzi commerciali. Nel 1958, a causa della costruzione della metropolitana vicino al parco, il salone fu spostato su un tracciato dove si disputavano corse ciclistiche. Nel 1959 il salone venne organizzato al chiuso a Ch\u016b\u014d, dato che l'edizione precedente fu rovinata da piogge intense. Gi\u00e0 in questa edizione, il salone triplic\u00f2 le sue dimensioni rispetto l'esordio.\nDal 1973 gli organizzatori decisero di non programmare pi\u00f9 il salone tutti gli anni, ma di organizzarlo biennalmente. Questa decisione fu presa per la crisi energetica occorsa in quel periodo. Dal 1989 il salone \u00e8 organizzato presso il Makuhari Messe. L'evento torn\u00f2, dal 2001 al 2005, ad essere organizzato annualmente. Nel 2007 venne ripresa la cadenza biennale.\nNel 2015 si \u00e8 tenuta la 44-esima edizione del salone (dal 29 ottobre al 8 novembre 2015) visitata da 812.500 spettatori"}
{"id": "3786789", "revid": "6923", "url": "https://it.wikipedia.org/wiki?curid=3786789", "title": "Tartufo nero pregiato della Toscana", "text": "Il tartufo nero pregiato della Toscana \u00e8 una variet\u00e0 di \"Tuber melanosporum\" diffusa nelle zone in cui si trovano affioramenti calcarei della provincia di Firenze, Arezzo e Siena. Specificatamente, \u00e8 stata riscontrata la sua presenza nelle zone del Chianti, del Casentino, della Val di Chiana e del Mugello.\nSi presenta rugoso all'aspetto, scuro e con piccole verruche, con venature chiare e sottili, di dimensioni variabili tra quella di una noce a quella di un pompelmo, ed emana, come del resto le altre variet\u00e0 della famiglia, un intenso profumo caratteristico.\nSi tratta di uno dei \"prodotti agroalimentari tradizionali\" (P.A.T.) della Toscana, cos\u00ec come riconosciuti dal Ministero delle Politiche Agricole, Alimentari e Forestali tra i \"Prodotti vegetali allo stato naturale o trasformati\".\nPeriodo e zone di raccolta.\nLa raccolta del tartufo nero pregiato della Toscana \u00e8 autorizzata, ai sensi della legge (L.R. n. 50/95), nei cinque mesi a cavallo tra il 15 novembre e il 15 marzo, e le zone interessate sono i dintorni di grossi alberi isolati, al limitare di zone boscose o all'interno di boschi radi, in quanto il fungo richiede un'abbondante e diretta illuminazione solare del suolo sotto il quale si sviluppa."}
{"id": "3786790", "revid": "254059", "url": "https://it.wikipedia.org/wiki?curid=3786790", "title": "Torrente Gambino", "text": ""}
{"id": "3786791", "revid": "767487", "url": "https://it.wikipedia.org/wiki?curid=3786791", "title": "Norashen (Shirak)", "text": "Norashen \u00e8 un comune dell'Armenia di 1008 abitanti (2001), nella provincia di Shirak e nel Raion di Aparan."}
{"id": "3786793", "revid": "254059", "url": "https://it.wikipedia.org/wiki?curid=3786793", "title": "Torrente Ressico", "text": ""}
{"id": "3786799", "revid": "729019", "url": "https://it.wikipedia.org/wiki?curid=3786799", "title": "Isola Oktjabr\u00ebnok", "text": "L'isola Oktjabr\u00ebnok (in russo \u041e\u0441\u0442\u0440\u043e\u0432 \u041e\u043a\u0442\u044f\u0431\u0440\u0451\u043d\u043e\u043a, \"ostrov Oktjabr\u00ebnok\") \u00e8 un'isola russa che fa parte dell'arcipelago di Severnaja Zemlja ed \u00e8 bagnata dal mare di Laptev.\nAmministrativamente fa parte del Tajmyrskij rajon del Territorio di Krasnojarsk, nel Circondario federale della Siberia. Il nome dell'isola (in italiano \"ottobrista\") fa riferimento alla rivoluzione d'ottobre.\nGeografia.\nL'isola, che ha un'altezza massima di soli 10\u00a0m, \u00e8 situata al largo della costa settentrionale dell'isola Malyj Tajmyr, a est di capo Namyvnoj (\u043c\u044b\u0441 \u041d\u0430\u043c\u044b\u0432\u043d\u043e\u0439). A sud-est di Oktjabr\u00ebnok, ancor pi\u00f9 vicine alla costa di Malyj Tajmyr, ci sono alcune piccole isolette senza nome e l'isola Izmen\u010divyj."}
{"id": "3786800", "revid": "33689", "url": "https://it.wikipedia.org/wiki?curid=3786800", "title": "Marco Valerio Messalla (console 188 a.C.)", "text": "Biografia.\nFu prefetto della flotta in Sicilia nel 210 a.C. durante la seconda guerra punica, sotto il comando del console Marco Valerio Levino, il quale, una volta rientrato a Roma, affid\u00f2 il governo della provincia ed il comando dell'esercito al pretore Lucio Cincio Alimento, mentre invi\u00f2 Valerio Messalla con una parte delle navi in Africa a spiare i preparativi dei Cartaginesi ed a predare quei territori. Valerio, avvicinatosi prima dell'alba alle coste africane con cinquanta navi, sbarc\u00f2 all'improvviso nel territorio di Utica, saccheggiandolo per un ampio territorio, catturando numerosi uomini e facendo bottino. Poi fece ritorno in Sicilia a capo Lilibeo, tredici giorni dopo che era partito.\nUna volta raggiunta la destinazione, Valerio Messalla fece un'inchiesta fra i prigionieri, venendo a conoscere tutta una serie di dati che si premur\u00f2 di comunicare per iscritto al console Levino, affinch\u00e9 fosse informato sulla reale situazione in Africa. Prima di tutto a Cartagine si trovavano 5.000 Numidi con Massinissa, figlio di Gala e fierissimo giovane. Vi erano poi altri soldati mercenari arruolati in tutta l'Africa per essere condotti in Spagna agli ordini di Asdrubale, il quale avrebbe dovuto congiungersi col fratello Annibale in Italia, insieme ad un esercito imponente. A Cartagine riponevano in questo piano ogni speranza di vittoria. Era venuto, inoltre, a sapere della costruzione di una grande flotta da parte dei Cartaginesi per tentare di riprendersi la Sicilia. Messalla era convinto che questa flotta sarebbe salpata di l\u00ec a breve. Quando questa lettera venne letta dal console Levino in Senato, provoc\u00f2 una tale impressione davanti all'assemblea riunita, da deliberare all'istante che il console non dovesse attendere i comizi, ma che, non appena fosse stato nominato un dittatore per la loro convocazione, ritornasse immediatamente nella sua provincia.\nNel 209 a.C., venne posto sotto il comando di Marco Valerio Levino in Sicilia e fu disposto dal Senato che Levino poteva o condurre una campagna in Africa per depredare quei territori, oppure inviarvi, a sua discrezione, Lucio Cincio Alimento oppure lo stesso Valerio Messalla.\nFu \"pretore peregrinus\" nel 194 a.C. e console nel 188 a.C. L'anno successivo ricevette la provincia della Liguria con un esercito consolare, ma non comp\u00ec azioni significative."}
{"id": "3786801", "revid": "287204", "url": "https://it.wikipedia.org/wiki?curid=3786801", "title": "Albertario", "text": ""}
{"id": "3786809", "revid": "767487", "url": "https://it.wikipedia.org/wiki?curid=3786809", "title": "Piz Tanelin", "text": "Il Piz Tanelin (2.847\u00a0) \u00e8 una montagna] delle Alpi Lepontine. Si trova in Svizzera sul confine tra il Canton Ticino ed il Canton Grigioni.\nCaratteristiche.\nLa montagna \u00e8 collocata tra il Piz Denter e il Piz Curnera."}
{"id": "3786812", "revid": "120322947", "url": "https://it.wikipedia.org/wiki?curid=3786812", "title": "Mercato nero in Italia durante la seconda guerra mondiale", "text": "Il mercato nero in Italia durante la seconda guerra mondiale fu una delle conseguenze della disorganizzazione delle autorit\u00e0 civili fin dai primi anni dall'inizio del conflitto nella gestione della distribuzione dei generi razionati, oltre che della progressiva riduzione della quantit\u00e0 di derrate disponibili nelle citt\u00e0, che favor\u00ec la nascita e il consolidamento di una rete clandestina di scambi. \nIl contesto storico.\nLa penuria di viveri disponibili sul mercato, provoc\u00f2 gi\u00e0 nei primi anni di guerra una risalita dei prezzi: il prezzo del pane, da circa 1,80 Lire al chilogrammo nel 1938, arriv\u00f2 a costare nel 1943 al mercato nero 8,50 Lire mentre la pasta, che costava 3 Lire al chilogrammo, nel 1943 sal\u00ec a 9 Lire.\nDopo l'armistizio di Cassibile e il prosieguo della guerra con il suo fronte risalente la penisola, il mercato nero crebbe fino a proporzioni gigantesche. La requisizioni messe in atto degli Alleati al sud () e dei tedeschi al centro-nord, l'evanescenza delle autorit\u00e0 statuali italiane e la contemporanea presenza di autorit\u00e0 concorrenti straniere d'occupazione (ufficiale o surrettizia) crearono aree nelle quali il mercato nero poteva prosperare quasi senza alcun tipo di contrasto. Inoltre in non pochi casi perfino le autorit\u00e0 italiane si trovarono costrette a tollerare il fenomeno, di fronte all'impossibilit\u00e0 di rifornire altrimenti le popolazioni dei beni di prima necessit\u00e0.\nNel Meridione - dove la moneta d'occupazione alleata lm-lira sub\u00ec una fortissima inflazione e veniva spesso rifiutata dai contrabbandieri - l'unica via per ottenere generi alimentari oramai introvabili era divenuto il baratto dei beni personali e di famiglia. Interi patrimoni andarono cos\u00ec perduti per assicurare pochi pasti alle famiglie. Dalle citt\u00e0 gli abitanti uscivano diretti verso la campagna per poter comprare, a caro prezzo, prodotti alimentari agricoli dai contadini. Uno degli episodi pi\u00f9 noti al riguardo fu il disastro di Balvano, quando un treno affollato di abitanti dell'hinterland della provincia di Napoli che cercavano di rifornirsi di derrate al mercato nero delle campagne lucane, rimase bloccato in una galleria progressivamente invasa dal fumo; il bilancio fu di almeno 500 vittime.\nNel territorio repubblicano la lotta contro il mercato nero fece ricorso all'adozione di pene estremamente severe contro i \"borsari neri\", tuttavia il contenimento del malaffare fu appena poco pi\u00f9 efficiente che nel territorio occupato dagli Alleati. Senz'altro contribu\u00ec anche una migliore gestione dei beni e delle distribuzioni annonarie (nonostante le pressioni tedesche in senso opposto) e la minore inflazione della lira ufficiale italiana, sottoposta ad un controllo serrato, che nel territorio repubblicano (incluse le \"Zone d'operazioni\" occupate dai tedeschi) continu\u00f2 a circolare regolarmente, sostituendo il marco d'occupazione che le autorit\u00e0 militari germaniche batterono per alcune settimane dopo l'8 settembre 1943. Nonostante tutto, l'inflazione crebbe anche nella RSI, divenendo, negli ultimi mesi, irrefrenabile.\nLungo il confine con la Svizzera il mercato nero era alimentato dall'attivit\u00e0 di contrabbandieri che portavano in Italia i generi di prima necessit\u00e0 e di conforto. \nLe cause e le vittime principali.\nEsso veniva talvolta alimentato dalla complicit\u00e0 di funzionari, commercianti e produttori, che aggiravano il sistema di stoccaggio degli ammassi pubblici e il razionamento, creando cos\u00ec un mercato parallelo svincolato dove le merci, spesso anche di qualit\u00e0 migliore rispetto a quelle razionate, raggiungevano prezzi estremamente alti. Vittime del mercato nero furono soprattutto gli esponenti della piccola borghesia cittadina e impiegatizia, soprattutto abitante le aree urbane, colpita in particolare dall'inflazione e dall'impossibilit\u00e0 di effettuare baratto con generi di propria produzione.\nNell'arte.\nLa vita delle famiglie pi\u00f9 povere alle prese con l'economia del mercato nero durante la guerra fu raccontata efficacemente da Eduardo De Filippo, con la sua commedia \"Napoli milionaria!\"."}
{"id": "3786813", "revid": "1305772", "url": "https://it.wikipedia.org/wiki?curid=3786813", "title": "Hold On (John Lennon)", "text": "Hold On \u00e8 una canzone dell'album \"John Lennon/Plastic Ono Band\" di John Lennon. \u00c8 stata registrata solo mediante l'ausilio di voce, chitarra, batteria, e il basso, tipici strumenti preferiti da Lennon a quel tempo. A met\u00e0 della canzone, Lennon proferisce la parola \"cookie\", imitando il Mostro Cookie, all'epoca personaggio della tv per bambini.\nFormazione.\nI musicisti che hanno preso parte alla registrazione originale sono i seguenti:"}
{"id": "3786815", "revid": "767487", "url": "https://it.wikipedia.org/wiki?curid=3786815", "title": "Giacinzie", "text": "Le Giacinzie erano una delle principali festivit\u00e0 nell'antica Grecia di Sparta, insieme alle Carnee e alle Gimnopedie.\nErano celebrate nella citt\u00e0 di Amicle alla fine di maggio o in giugno in onore di Giacinto, un giovane che nel mito \u00e8 stato ucciso accidentalmente da un disco lanciato da Apollo che ne era innamorato.\nLa festa durava tre giorni durante i quali si alternavano diversi riti che simboleggiavano la morte e la rinascita. Il primo giorno era dedicato al lutto, il secondo giorno e il terzo venivano allestiti spettacoli, feste e banchetti.\nLe origini.\nCome tutte le feste spartane anche le Giacinzie riflettono la volont\u00e0 dei Lacedemoni di far risalire le proprie origini alle civilt\u00e0 antiche e al mito, in particolare dai Dori e quindi dalla stirpe degli Eraclidi, che si credeva avessero conquistato il Peloponneso giungendo da nord. Va bene inteso che i Dori non erano visti come invasori ma al contrario, essendo questi secondo la tradizione discendenti di Eracle, erano considerati dei restauratori e si parla perci\u00f2 di un \"ritorno degli Eraclidi\".\nPur non essendoci prove dirette di un'invasione cos\u00ec massiccia, gli Spartani vedevano se stessi come discendenti dei Dori e degli eroi Omerici. L'importanza di consolidare le proprie origini divine si ritrova nell'uso di dedicare santuari non solo agli d\u00e8i ma anche al ricordo della Lacedemone achea con templi a Elena, Menelao e Achille. \nPer questa stessa ragione Amicle \u00e8 molto caro agli Spartani; Pausania ricorda la tradizione secondo la quale questo luogo fu teatro di una straordinaria conquista da parte dei Dori, e infatti divenne il quinto villaggio costitutivo di Sparta:\nSe \u00e8 vero ci\u00f2 che le fonti attestano e che la conquista di Amicle da parte degli Spartani \u00e8 avvenuta nell'VIII secolo a.C. allora \u00e8 legittimo supporre che le prime celebrazioni di festivit\u00e0 simili alle Giacinzie siano avvenute in quel periodo.\nInoltre la scelta della villaggio di Amicle per i festeggiamenti delle Giacinzie deriva da una tradizione secondo la quale in quel luogo si sarebbe trovata la tomba di Giacinto:\nUna descrizione dettagliata di questo santuario si trova sempre in Pausania:\nLo svolgimento.\nLe Giacinzie si festeggiavano in tre giorni nel periodo chiamato \"Ekatombeus\", un mese estivo corrispondente alla fine di maggio e inizio giugno, ed erano divise in due momenti, il primo dedicato al lutto e il secondo alla festa, senza dubbio a rappresentare il ciclo di morte e rinascita.\nIn occasione di questa festa le donne si recavano il un luogo chiamato Chitone, nel quale tessevano appunto il nuovo chitone di Apollo, forse per simboleggiare il rinnovamento annuale della natura. Si tenevano inoltre moltissimi sacrifici al tempio di Apollo e Giacinto.\nLo svolgimento dei tre giorni delle Giacinzie ci \u00e8 raccontato da Ateneo di Naucrati\nIl primo giorno era di lutto per la morte di Giacinto e si tenevano pasti estremamente sobri, durante i quali non si serviva pane, non si indossavano corone e non si mangiava alcun tipo di dolce. Non si intonavano i canti (\"peana\") alle divinit\u00e0 come avveniva invece per le altre cerimonie.\nA met\u00e0 dei tre giorni si allestivano spettacoli e i protagonisti erano sempre i giovani ragazzi (pa\u00ecdes e le ragazze. Alcuni intonavano canti e suonavano la cetra, altri gareggiavano su cavalli addobbati a festa. Alcune ragazze invece sfilavano su dei carri detti \"k\u00e0nnathra\".\nIl pranzo che si consumava era chiamato \"kopis\":\nUn dato importante \u00e8 che durante questo momento della festivit\u00e0 i cittadini mangiavano insieme a tutti i loro conoscenti, compresi gli schiavi.\nSecondo Ateneo inoltre \"Nessuno si lascia sfuggire queste cerimonie; anzi capita che la citt\u00e0 si svuoti in vista dello spettacolo\". E l'importanza di questa festivit\u00e0 per gli Spartani \u00e8 testimoniata anche da Senofonte che scrive: \u00ab\"Gli Amiclei in ogni tempo rientrano per cantare il peana alle Giacinzie, anche nel caso che si trovino in spedizione o fuori per qualsiasi altro motivo.\"\u00bb\nCuriosit\u00e0.\nNel 381 a.C. Agesilao che si trovava a Corinto con l'esercito, fece rientrare in patria gli Amiclei affinch\u00e9 facessero i sacrifici per Apollo e Giacinto.\nGli Spartani non parteciparono alla battaglia di Platea poich\u00e9 in quel periodo di celebravano le Giacinzie.\nDurante l'arroccamento sull'Ira nella seconda guerra Messenica gli Spartani stipularono una tregua di quaranta giorni con gli uomini di Ira e tornarono a casa per celebrare la festa."}
{"id": "3786816", "revid": "57342", "url": "https://it.wikipedia.org/wiki?curid=3786816", "title": "Christopher Doyle", "text": "Biografia.\nPrimo di cinque figli, \u00e8 vissuto in Australia fino all'et\u00e0 di diciotto anni. Prima di iniziare a lavorare nel mondo del cinema, Doyle ha avuto modo di girare il mondo e praticare differenti attivit\u00e0 lavorative; \u00e8 stato trivellatore in India, allevatore di mucche in Israele, marinaio in un cargo norvegese, dottore in medicina cinese in Thailandia. Si \u00e8 stabilito in Taiwan nella seconda met\u00e0 degli anni settanta ed ha cominciato a lavorare come fotografo presso la Cloud Gate Dance Theatre nel 1978. Il suo debutto come direttore della fotografia cinematografico risale al 1983, collaborando al film \"That Day, On the Beach\" dell'esordiente Edward Yang. Nel corso della sua carriera, ha lavorato con alcuni tra i pi\u00f9 importanti registi orientali; ha collaborato con registi quali Wong Kar Wai (hanno girato insieme otto film), Chen Kaige, Pen-Ek Ratanaruang, Zhang Yimou.\nNel 2016 gli viene dedicata una mini-sezione al 34\u00b0 Torino Film Festival, dove riceve il Gran Premio Torino alla carriera.\nParla correntemente inglese, cinese, francese, cantonese, giapponese, thailandese e spagnolo."}
{"id": "3786818", "revid": "154893", "url": "https://it.wikipedia.org/wiki?curid=3786818", "title": "Triphos", "text": "Triphos \u00e8 il nome comune di due fosfine tridentate usate nella chimica organometallica:"}
{"id": "3786825", "revid": "123623826", "url": "https://it.wikipedia.org/wiki?curid=3786825", "title": "Stele di Mesha", "text": "La stele di Mesha (nota nel XIX secolo come pietra moabita) \u00e8 una pietra in basalto nero, situata in Giordania, che riporta un'iscrizione effettuata nel IX secolo a.C. da re Mesha dei Moabiti.\nL'iscrizione, risalente all'840 a.C., ricorda le vittorie di Mesha su \"Omri re di Israele\" e sul figlio, che aveva oppresso i Moabiti. \u00c8 la pi\u00f9 lunga iscrizione mai rinvenuta tra quelle che si riferiscono all'antico Israele (la \"Casa di Omri\"). Riporta quello che \u00e8 generalmente considerato come il pi\u00f9 antico riferimento semitico extra-biblico al nome Yahweh (YHWH), i cui beni del tempio furono saccheggiati da Mesha e consegnati al proprio dio Chemosh. Lo studioso francese Andr\u00e9 Lemaire ha ricostruito una parte della riga 31 della stele, affermando che si tratta di un riferimento alla \"Casa di Davide\".\nLa pietra \u00e8 alta 124\u00a0cm e larga e profonda 71\u00a0cm, arrotondata in alto. Fu scoperta sul sito dell'antica Dibone (oggi Dhiban), nell'agosto del 1868 dal reverendo Frederick Augustus Klein (1827\u20131903), un missionario tedesco della Church Mission Society. Gli abitanti locali la ruppero durante un litigio riguardo alla sua propriet\u00e0, ma uno schizzo (un calco in cartapesta) era stato ottenuto da Charles Simon Clermont-Ganneau, e molti dei frammenti sono stati in seguito recuperati ed uniti dallo stesso Clermont-Ganneau. Lo schizzo (mai pubblicato) e la stele riassemblata sono ora esposte presso il Museo del Louvre.\nDescrizione.\nLa stele misura 124 per 71\u00a0cm. Le sue 34 righe descrivono:\nLingua.\n\u00c8 scritta in lingua moabita, con l'antico alfabeto fenicio, ed \u00e8 \"molto simile\" all'ebraico biblico standard.\nImportanza.\nL'iscrizione \u00e8 coerente con gli eventi storici riportati nella Bibbia. Eventi, nomi e luoghi citati nella stele di Mesha corrispondono a quelli citati nella Bibbia. Ad esempio, Mesha viene descritto come re di Moab nel secondo libro dei Re (: \"Mesa re di Moab era un allevatore di pecore. Egli inviava al re di Israele \"centomila agnelli e la lana di centomila arieti\" e Chemosh viene citato in molti passi della Bibbia come dio locale di Moab (primo libro dei re , , ecc.). Il regno di Omri, re di Israele, \u00e8 descritto nel primo libro dei Re (), e l'iscrizione cita numerosi territori (Nebo, Gad, ecc.) che appaiono anche nella Bibbia. Infine, il secondo libro dei Re () parla di una rivolta di Mesha nei confronti di Israele, a cui Israele rispose alleandosi con Giuda ed Edom per sedarla.\nSecondo alcuni studiosi ci sarebbe un'incongruenza nei tempi della rivolta tra la stele di Mesha e la Bibbia. L'ipotesi si basa sul presupposto che la successiva frase della stele faccia riferimento al figlio di Omri, Acab.\nIn altre parole, secondo questi studiosi l'iscrizione afferma che la rivolta di Mesha avvenne durante il regno del figlio di Omri, Acab. Dato che la Bibbia parla di rivolta avvenuta durante il regno di Jehoram (nipote di Omri), questi studiosi affermano che i due racconti siano inconsistenti.\nAltri studiosi hanno fatto notare che l'iscrizione non fa esplicito riferimento ad Acab. Nell'italiano moderno, il termine \"figlio\" fa riferimento ad un figlio maschio discendenza diretta dei genitori. Nell'antico vicino Oriente, per\u00f2, il termine veniva utilizzato per indicare qualsiasi discendente maschio. Inoltre, \"figlio di Omri\" era un titolo comune per ogni discendente maschio di Omri e potrebbe anche fare riferimento a Jehoram. Supponendo che \"figlio\" significhi \"discendente\", i due racconti sarebbero consistenti. Ai tempi la definizione di \"discendente di Omri\" era \"b\u00eet Humri\", come confermato dai registri assiri.\nRicostruzione di [D]VD nella riga 31 ed interpretazione di )R)L DVDH nella riga 12.\nNel 1994, dopo aver esaminato sia la stele di Mesha che la cartapesta del Louvre, lo studioso francese Andr\u00e9 Lemaire disse che la riga 31 della stele di Mesha riportava la frase \"la casa di Davide\". Lemaire dovette immaginare una lettera distrutta, la prima \"D\" di [D]VD (\"di [D]avide\") per ricostruire la frase. La frase completa della riga 31 sarebbe quindi \"Riguardo a Horonen, qui vi visse la casa di [D]avid\", \u05d5\u05d7\u05d5\u05e8\u05e0\u05e0. \u05d9\u05e9\u05d1. \u05d1\u05d4. \u05d1\u05ea[\u05d3]\u05d5\u05d3. (le parentesi quadre [ ] racchiudono le lettere o le parole inserite dove furono distrutte e dove i frammenti sono tuttora irreperibili). Baruch Margalit ha tentato di utilizzare una lettera diversa, la \"m\", trasformandola in: \"Ora Horoneyn fu occupata alla fin[e] del [regno del mio pre]decessore dagli [Edom]iti\". Nel 2001 un altro francese, Pierre Bordreuil, scrisse che egli ed altri studiosi non potevano confermare l'ipotesi di Lemaire. Se Lemaire avesse ragione, esisterebbero due antichi riferimenti alla dinastia di Davide, uno sulla stele di Mesha (met\u00e0 del IX secolo a.C.) e l'altra sulla stele di Tel Dan (met\u00e0 del IX secolo a.C. - met\u00e0 dell'VIII secolo a.C.).\nNel 1998 un altro studioso, Anson Rainey, tradusse una difficile coppia di parole nella riga 12 della stele di Mesha, \u05d0\u05e8\u05d0\u05dc. \u05d3\u05d5\u05d3\u05d4, come ulteriore riferimento a Davide. La riga in questione recita: \"Io (Mesha) portai da qui (la citt\u00e0 di Ataroth) l'ariel del suo \"DVD\" (o: il suo ariel di DVD) ed io lo trascinai davanti a Chemosh a Qeriot\". Il significato di \"ariel\" e \"DWDH\" non \u00e8 chiaro. \"Ariel\" potrebbe derivare etimologicamente da \"leone d'oro\" o \"altare-cuore\"; \"DWDH\" significa letteralmente \"il suo amato\", ma pu\u00f2 anche significare \"il suo (X) di Davide\". L'oggetto preso da Mesha nella citt\u00e0 israelita potrebbe quindi essere \"l'immagine leonina del loro amato (dio)\", identificando \"ariel\" con il culto del leone associato all'amato dio Ataroth; o, secondo la lettura di Rainey, \"il suo altare-cuore davidico\".\nNel 2019 gli studiosi Israel Finkelstein, Nadav Na'aman e Thomas R\u00f6mer pubblicarono uno studio nel quale sostennero invece che la riga 31 non si riferisse a Davide, bens\u00ec a Balak, leggendario re di Moab menzionato nel Libro dei Numeri. Rispondendo a tale proposta, lo studioso di epigrafi Michel Langlois ha invece pubblicato un suo studio, nel quale ha sostenuto la originaria teoria di Lemaire.\nIl ritrovamento della stele.\nCharles Montagu Doughty, nel suo studio pubblicato nel 1888, dice che gli fu detto che lo sceicco di Kerak, Mohammed Mejelly, aveva venduto la pietra ai crociati Franchi a Gerusalemme, e che il Beni Haneydy, il clan sulla cui terra si trovava Dibone, chiesero a Mejeely una quota del ricavato. Quando la richiesta fu rifiutata, i Beni Haneydy attaccarono la spedizione che stava trasportando la pietra a Gerusalemme, uccidendo cinque componenti della scorta e perdendo tre dei loro uomini. Riportarono la pietra a casa loro. A Doughty fu anche detto che i Franchi pagarono 40 sterline per la morte dei cinque uomini.\nSei anni dopo il reverendo Archibald Henry Sayce disse che il consolato francese di Gerusalemme aveva saputo della scoperta del reverendo F. Klein e che, l'anno successivo, il loro dragomanno Clemont-Ganneau invi\u00f2 Selim el-Qari a fare un calco in cartapesta e ad offrire 375 sterline per la pietra. Sfortunatamente era gi\u00e0 stato raggiunto un accordo con i Prussiani per 80 sterline. Sentendo che la pietra era aumentata di valore, il governatore di Nablus minacci\u00f2 di riprenderne il possesso. Piuttosto che non avere niente, la pietra fu scaldata e poi distrutta bagnandola con acqua fredda. I vari pezzi finirono in famiglie diverse, che le nascosero nei granai per \"fungere da talismani per proteggere il grano dal degrado\".\nNel 1958 i resti di un'iscrizione simile furono trovati nei pressi di Al-Karak."}
{"id": "3786831", "revid": "1494169", "url": "https://it.wikipedia.org/wiki?curid=3786831", "title": "Cossovich", "text": ""}
{"id": "3786843", "revid": "767487", "url": "https://it.wikipedia.org/wiki?curid=3786843", "title": "Everett Shelton", "text": "\u00c8 membro del Naismith Memorial Basketball Hall of Fame dal 1980 in qualit\u00e0 di allenatore.\nCarriera.\nNell'arco di una carriera da allenatore di pallacanestro durata 46 anni, ha vinto 850 partite a fronte di 437 sconfitte. Nella stagione 1942-1943 ha conquistato il titolo NCAA con i Wyoming Cowboys."}
{"id": "3786846", "revid": "92723", "url": "https://it.wikipedia.org/wiki?curid=3786846", "title": "Coppa Davis 2012 Gruppo Mondiale", "text": "Il Gruppo Mondiale (\"World Group\" in inglese) \u00e8 il pi\u00f9 alto livello della Coppa Davis 2012. Le otto squadre perdenti il primo turno devono prendere parte agli spareggi per evitare la retrocessione e al contempo assicurarsi la permanenza nel Gruppo Mondiale della Coppa Davis 2013."}
{"id": "3786861", "revid": "599013", "url": "https://it.wikipedia.org/wiki?curid=3786861", "title": "Riesenrad", "text": "La Wiener Riesenrad (la \"gigantesca ruota viennese\" in tedesco) o semplicemente Riesenrad \u00e8 una ruota panoramica che si trova nel grande luna park all'interno del Prater, il pi\u00f9 famoso parco di Vienna, che fu un tempo riserva di caccia degli Asburgo.\nStoria.\nLa ruota, alta 64,75 metri, \u00e8 stata costruita nel 1897, ma venne danneggiata da un incendio nel 1945 e in seguito ricostruita. Per non appesantirla, perch\u00e9 gi\u00e0 indebolita dall'incendio, sono stati messi 15 vagoni anzich\u00e9 30. Qui \u00e8 stato ambientato il film giallo \"Il terzo uomo\""}
{"id": "3786863", "revid": "1305772", "url": "https://it.wikipedia.org/wiki?curid=3786863", "title": "Look at Me (John Lennon)", "text": "Look at Me \u00e8 una canzone scritta ed eseguita da John Lennon, tratta dal suo album solista \"John Lennon/Plastic Ono Band\". Venne scritta gi\u00e0 durante le sessioni di registrazione per il \"White Album\" nel 1968, ma pubblicata nell'album solista dal suo autore solo due anni pi\u00f9 tardi. \u00c8 possibile ascoltare una differente versione della canzone sugli album \"John Lennon Anthology\" e su \"Acoustic\".\nLa canzone \u00e8 suonata in fingerpicking, cos\u00ec come altre canzoni fra cui \"Dear Prudence\", \"Happiness Is a Warm Gun\" e \"Julia\", tutte accomunate da simili linee melodiche e tutte pubblicate nel \"White Album\". Lennon impar\u00f2 la tecnica del fingerpicking dal musicista scozzese Donovan, all'epoca anche lui in India per seguire le lezioni di meditazione trascendentale."}
{"id": "3786868", "revid": "110157", "url": "https://it.wikipedia.org/wiki?curid=3786868", "title": "Lame (Carpenedolo)", "text": "Lame \u00e8 una frazione del comune di Carpenedolo, in provincia di Brescia, distante 3\u00a0km dal capoluogo e a sud-est da esso.\nLa localit\u00e0 \u00e8 nota per la presenza del \"Santuario delle Lame\", edificato nel 1760 e dedicato alla Purit\u00e0 di Maria, che si trova sulla strada provinciale per Castel Goffredo.\nLa zona \u00e8 ricca di acque risorgive e da esse nascono tre torrenti:"}
{"id": "3786869", "revid": "690868", "url": "https://it.wikipedia.org/wiki?curid=3786869", "title": "Durante di Alighiero degli Alighieri", "text": ""}
{"id": "3786880", "revid": "28592", "url": "https://it.wikipedia.org/wiki?curid=3786880", "title": "Kantemir", "text": ""}
{"id": "3786882", "revid": "88740", "url": "https://it.wikipedia.org/wiki?curid=3786882", "title": "La camera azzurra", "text": "La camera azzurra (titolo originale \"La Chambre bleue\") \u00e8 un romanzo di Georges Simenon terminato il 5 giugno del 1963 e pubblicato per la casa editrice Presses de la Cit\u00e9 nel gennaio 1964. Fa parte della serie dei cosiddetti \u00abromanzi duri\u00bb.\nIniziato e scritto in fretta tra aprile e maggio 1963 a \u00c9chandens, in Svizzera, presenta analogie con un precedente romanzo psicologico di Simenon, \"Les Complices\", del 1956.\nIl libro \u00e8 stato incluso nella raccolta di romanzi di Simenon \"Pedigree et autres romans\", nella prestigiosa collezione \"Biblioth\u00e8que de la Pl\u00e9iade\" (n\u00b0 553) per Gallimard nel 2009.\nTrama.\nTony, un uomo felicemente sposato con Gis\u00e8le e padre di Marianne, vive per alcuni mesi un'ardente passione con l'ex compagna di classe Andr\u00e9e, anche lei sposata con il ricco Nicolas Despierre. La morte di quest'ultimo, avvenuta in circostanze non totalmente chiare, sar\u00e0 attribuita in un primo tempo a Tony, che subir\u00e0 continui interrogatori in cui dovr\u00e0 chiarire ogni dettaglio della propria esistenza, e successivamente ad Andr\u00e9e; in seguito \u00e8 considerato responsabile della morte di Gis\u00e8le, per avvelenamento.\nI due \"amanti sfrenati\" (definiti cos\u00ec in modo ricorrente) saranno condannati a morte, ma la pena sar\u00e0 commutata infine in quella di lavori forzati a vita."}
{"id": "3786884", "revid": "110157", "url": "https://it.wikipedia.org/wiki?curid=3786884", "title": "Ordine nazionale al merito (Gabon)", "text": "L'Ordine nazionale al merito \u00e8 un ordine cavalleresco del Gabon.\nStoria.\nL'ordine venne fondato nel 1971 per premiare meriti personali e di servizio alla nazione, sia civili che militari in sostituzione dell'Ordine dell'Amicizia.\nClassi.\nL'Ordine dispone delle seguenti classi di benemerenza:"}
{"id": "3786885", "revid": "69794", "url": "https://it.wikipedia.org/wiki?curid=3786885", "title": "Aberdeen (South Dakota)", "text": ""}
{"id": "3786886", "revid": "28592", "url": "https://it.wikipedia.org/wiki?curid=3786886", "title": "H\u00fcbschman", "text": ""}
{"id": "3786889", "revid": "28592", "url": "https://it.wikipedia.org/wiki?curid=3786889", "title": "Cascina Grossa", "text": ""}
{"id": "3786890", "revid": "1310927", "url": "https://it.wikipedia.org/wiki?curid=3786890", "title": "Futbola biedr\u012bba Gulbene", "text": "Il Futbola Biedr\u012bba Gulbene, pi\u00f9 comunemente noto come FB Gulbene oppure Gulbene, \u00e8 una societ\u00e0 calcistica lettone con sede nella citt\u00e0 di Gulbene.\nStoria.\nFondato il 24 maggio del 2005 come FB Gulbene-2005, partecip\u00f2 al suo primo campionato nel 2007, disputando la 2. L\u012bga dove concluse al 4\u00ba posto; ripescato nella serie superiore, nel 2008 gioc\u00f2 in 1. L\u012bga e arriv\u00f2 al 14\u00ba posto, retrocedendo.\nNel 2009 fu di nuovo 4\u00b0 in 2. L\u012bga, ottenendo un altro ripescaggio. Vinse poi il successivo campionato di 2010 e fu promosso in Virsl\u012bga, dove cambi\u00f2 denominazione in FB Gulbene e alla prima stagione si piazz\u00f2 al 7\u00ba posto.\nNel 2012 chiuse ultimo e retrocesse in 1. L\u012bga; qui si classific\u00f2 secondo dietro al BFC Daugava, fu poi sconfitto allo spareggio promozione dal Metta/LU. Tuttavia vinse il campionato 2014 grazie a un campionato strepitoso con 27 vittorie e 3 pareggi, tornando in massima serie.\nLa squadra inizia il 2015 in maniera pessima: sul campo con 8 sconfitte in 8 partite, ma soprattutto con l'estromissione dal campionato e l'annullamento di tutti i risultati in virt\u00f9 di due partite incriminate per combine, giocate il 18 aprile e 25 maggio, con la UEFA che ha dato conto alla federazione Lettone di avere chiare informazioni su ci\u00f2.\nNel 2016 il Gulbene riparte iscrivendosi in 2. L\u012bga. Dopo tre stagioni si classifica ultimo nel suo girone e non prende parte alla stagione successiva."}
{"id": "3786896", "revid": "104458", "url": "https://it.wikipedia.org/wiki?curid=3786896", "title": "Bosone I", "text": ""}
{"id": "3786897", "revid": "767487", "url": "https://it.wikipedia.org/wiki?curid=3786897", "title": "Sam Barry", "text": "\u00c8 membro del Naismith Memorial Basketball Hall of Fame dal 1979."}
{"id": "3786898", "revid": "773636", "url": "https://it.wikipedia.org/wiki?curid=3786898", "title": "Bosone II", "text": ""}
{"id": "3786902", "revid": "287204", "url": "https://it.wikipedia.org/wiki?curid=3786902", "title": "Zebrak", "text": ""}
{"id": "3786905", "revid": "1504506", "url": "https://it.wikipedia.org/wiki?curid=3786905", "title": "Re dei Franchi occidentali", "text": ""}
{"id": "3786907", "revid": "117796246", "url": "https://it.wikipedia.org/wiki?curid=3786907", "title": "Emilio Albertario", "text": "Biografia.\nLaureatosi in giurisprudenza nel 1907 all'Universit\u00e0 di Pavia, presso la quale fu allievo di Pietro Bonfante, nel 1912 fu nominato professore di diritto romano all'Universit\u00e0 degli Studi di Camerino, e successivamente in quelle di Perugia, Messina, Parma, Torino, alla Cattolica di Milano e, infine, all'Universit\u00e0 di Roma."}
{"id": "3786908", "revid": "28592", "url": "https://it.wikipedia.org/wiki?curid=3786908", "title": "Re di Burgundia", "text": ""}
{"id": "3786909", "revid": "110157", "url": "https://it.wikipedia.org/wiki?curid=3786909", "title": "Cerhovice", "text": "Cerhovice \u00e8 un comune mercato della Repubblica Ceca facente parte del distretto di Beroun, in Boemia Centrale."}
{"id": "3786910", "revid": "767487", "url": "https://it.wikipedia.org/wiki?curid=3786910", "title": "Signori, marchesi e duchi d'Elbeuf", "text": "La Seigneurie d'Elbeuf, in seguito un marchesato, ducato e dignit\u00e0 di Pari, si basava sul territorio d'Elbeuf nel Vexin, posseduto prima dai conti di Valois e poi dai conti di Meulan prima di passare al casato di Harcourt. Nel 1265, fu eretto a \"seigneurie\" per loro. Occupato dagli inglesi dal 1419 al 1444, pass\u00f2 per matrimonio ai Lorena-Vaud\u00e9mont, un ramo cadetto del sovrano Casato di Lorraine, nel 1452. Quando Renato di Vaud\u00e9mont eredit\u00f2 la Lorena, lasci\u00f2 l'eredit\u00e0 di Harcourt, incluso Elbeuf, al suo secondogenito maschio Claudio, Duca di Guisa. Elbeuf fu elevato a marchesato nel 1528. Claudio, a sua volta, lasci\u00f2 Elbeuf al figlio minore Renato. Fu elevato a paria ducale nel 1581 per suo figlio Carlo, il titolo si estinse nel 1825."}
{"id": "3786913", "revid": "1005847", "url": "https://it.wikipedia.org/wiki?curid=3786913", "title": "Circondario di Rastenburg", "text": "Il circondario di Rastenburg, era un circondario tedesco, nella regione della Prussia Orientale. Esistette dal 1818 al 1945.\nSuddivisione.\nAl 1\u00ba gennaio 1945 il circondario comprendeva le citt\u00e0 di Barten, Drengfurth e Rastenburg e 76 comuni."}
{"id": "3786918", "revid": "45433471", "url": "https://it.wikipedia.org/wiki?curid=3786918", "title": "Pietro Francesco Guala", "text": ""}
{"id": "3786922", "revid": "28592", "url": "https://it.wikipedia.org/wiki?curid=3786922", "title": "Regno d'Aquitania", "text": ""}
{"id": "3786924", "revid": "45433492", "url": "https://it.wikipedia.org/wiki?curid=3786924", "title": "Barten", "text": ""}
{"id": "3786928", "revid": "45433522", "url": "https://it.wikipedia.org/wiki?curid=3786928", "title": "Drengfurth", "text": ""}
{"id": "3786930", "revid": "767487", "url": "https://it.wikipedia.org/wiki?curid=3786930", "title": "Baticle (scultore)", "text": "Di origine ionica fu attivo a Sparta e autore del colossale trono offerto in onore di Apollo su una terrazza dell'Amyklaion, un santuario extraurbano che si trovava sulla collina di Amicle.\nOpera.\nIl \"trono di Apollo\" viene datato su base stilistica alla seconda met\u00e0 del VI secolo a.C.; esso doveva accogliere e proteggere la statua di culto del dio (xoanon). Del monumento siamo a conoscenza grazie alla descrizione minuziosa fornita da Pausania e alla rappresentazione della statua di Apollo su monete spartane di epoca imperiale.\nSi \u00e8 tentato di effettuare una ricostruzione del monumento attraverso i frammenti rinvenuti (elementi architettonici in stile dorico e ionico, capitelli, colonne, fregi e cornici), conservati al museo locale, ma i risultati non sono unanimemente condivisi dagli studiosi; essa prevede rilievi narrativi a decorazione delle pareti interne e esterne dell'edificio."}
{"id": "3786931", "revid": "45433534", "url": "https://it.wikipedia.org/wiki?curid=3786931", "title": "Dryfort", "text": ""}
{"id": "3786932", "revid": "1504506", "url": "https://it.wikipedia.org/wiki?curid=3786932", "title": "Franchi occidentali", "text": ""}
{"id": "3786934", "revid": "1504506", "url": "https://it.wikipedia.org/wiki?curid=3786934", "title": "Re dei Franchi orientali", "text": ""}
{"id": "3786935", "revid": "1003477", "url": "https://it.wikipedia.org/wiki?curid=3786935", "title": "Karl\u0161tejn", "text": "Karl\u0161tejn (in tedesco \"Karlstein\") \u00e8 un comune mercato della Repubblica Ceca facente parte del distretto di Beroun, in Boemia Centrale.\nIl castello di Karl\u0161tejn.\nCastello gotico edificato negli anni 1348-1357 dall'imperatore Carlo IV per la custodia dei gioielli e delle reliquie imperiali, e successivamente della corona del re di Boemia."}
{"id": "3786937", "revid": "287204", "url": "https://it.wikipedia.org/wiki?curid=3786937", "title": "Karlstejn", "text": ""}
{"id": "3786940", "revid": "1005847", "url": "https://it.wikipedia.org/wiki?curid=3786940", "title": "Circondario della Sambia", "text": "Il circondario della Sambia (in tedesco Landkreis Samland), era un circondario tedesco, nella regione della Prussia Orientale. Esistette dal 1939 al 1945.\nStoria.\nIl circondario fu creato dalla fusione dei circondari di Fischhausen e di K\u00f6nigsberg (Pr).\nLa sede amministrativa era posta nella citt\u00e0 extracircondariale di K\u00f6nigsberg (Pr). Il circondario prese nome dalla penisola della Sambia.\nSuddivisione.\nAl 1\u00ba gennaio 1945 il circondario comprendeva le citt\u00e0 di Fischhausen e Pillau, 191 comuni e 4 \"Gutsbezirk\"."}
{"id": "3786942", "revid": "106908", "url": "https://it.wikipedia.org/wiki?curid=3786942", "title": "Vanera", "text": ""}
{"id": "3786948", "revid": "767487", "url": "https://it.wikipedia.org/wiki?curid=3786948", "title": "Dzorastan", "text": "Dzorastan (in armeno \u0544\u0561\u0580\u0561\u056c\u056b\u056f; precedentemente \"Khlatag\"/\"Akhtakhana\") \u00e8 un comune di 61 abitanti (2010) della Provincia di Syunik in Armenia."}
{"id": "3786951", "revid": "56620", "url": "https://it.wikipedia.org/wiki?curid=3786951", "title": "Andrea Majocchi", "text": "Biografia.\nFiglio di Giuseppe Majocchi, nacque a Bascap\u00e8 l'8 giugno 1876, tre anni prima che il padre stesso morisse rapidamente in seguito ad un incidente lavorativo in un'esercitazione anatomica su cadavere durante la quale contrasse un'infezione. Ritrovatosi in ristrettezze economiche, la madre e il giovanissimo Andrea Majocchi furono costretti a vivere presso la casa degli zii, fino all'avvenuta licenza liceale classica del ragazzo. Degli studi liceali mostr\u00f2 particolar interesse per le lingue straniere, tanto che appena diplomatosi part\u00ec per la Germania, a Monaco di Baviera, dove si impratich\u00ec della lingua tedesca.\nNel novembre dei primi anni del Novecento, Majocchi si iscrive a medicina presso l'Universit\u00e0 di Pavia e studia sotto le lezioni dei professori Enrico Bottini (presso l'anfiteatro del vecchio Ospedale di S.Matteo) e Luigi Mangiagalli (presso la Clinica Ostetrico-Ginecologica di Pavia), professori che lo influenzeranno in maniera significativa.\nSi laurea con una tesi sulla gravidanza tubarica e come prima attivit\u00e0 inizia con il sostituire lo zio Emilio nel suo lavoro di medico di base a Milano, nel borgo di S. Gottardo.\nCon l'aiuto del prof. Mangiagalli riesce poi ad essere assunto all'interno della Guardia Ostetrica milanese, nella quale compir\u00e0 la sua prima esperienza lavorativa in quest'ambito.\nL'esperienza all'estero.\nNel 1908 Majocchi vince con una monografia su \"La chirurgia dell'apparato digerente all'estero\" il concorso per il premio Parravicini che permetteva un viaggio e un lungo soggiorno all'estero, per acquistare cognizioni ed esperienza. Nel 1909 quindi parte per New York,\ne fa pratica presso il Mount Sinai Hospital, al Rockefeller Institute for Medical Research, nel S.Mary's Hospital di Rochester. Poco dopo il ritorno dall'esperienza americana a Milano, chiede di poter sostenere l'esame per la Docenza in clinica chirurgica e quindi parte per Berlino per preparare la materia di discussione \"Ematurie renali\" che gli era stata assegnata. Ottiene la cattedra in clinica chirurgica e medicina operatoria presso l'Ospedale Maggiore di Milano nel 1910 e negli anni successivi esegue numerosi interventi, alcuni dei quali riportati nelle proprie autobiografie, fino al 1\u00ba aprile 1942.\nPrima guerra mondiale.\nNell'anno 1915, appena all'inizio della prima guerra mondiale Majocchi fu chiamato al fronte di guerra per prestare servizio in uno dei tanti ospedali mobili posizionati non troppo lontani dalle trincee; quello assegnatogli era denominato \"Citt\u00e0 di Milano\" ed era situato nei pressi dell'Altopiano di Asiago.\nAl giungere dell'inverno dello stesso anno fu liberato da tale impiego poich\u00e9 le azioni belliche erano pi\u00f9 rade e la necessit\u00e0 di medici era inferiore. Fu per\u00f2 richiamato nel 1917 nell'ospedale mobile nell'Isonzo, alle falde del Sabotino.\nDopo la disfatta di Caporetto Majocchi fu posizionato con la sua unit\u00e0 ospedaliera vicino al Piave, tra Treviso e il fiume, dove rimase a prestare servizio fino al termine della guerra.\nLa strage del Teatro Diana.\nLa sera del 23 marzo 1921, presso il Teatro Diana di Milano, si svolgeva la rappresentazione di un'operetta di Lehar. Alla fine del secondo atto scoppi\u00f2 una potente bomba (il cui scopo era uccidere il questore di Milano), che provoc\u00f2 17 morti ed oltre settanta feriti, molti dei quali rimasero mutilati. Tra il pubblico era presente l'ingegnere Ventura, amico del Majocchi, oltre a un importante rappresentante della General Electric Company di New York, Mr.Page, accompagnato dalla moglie. Majocchi, dopo aver visto le gravi condizioni in cui versava l'amico ingegnere, \u00e8 costretto ad amputargli gran parte della gamba, pur senza ottenere risultati.\nLo stesso venne eseguito sulla signora Page, con le stesse tragiche conseguenze: entrambi sarebbero morti in pochi giorni.\nIl Congresso generale dei medici - Tripoli.\nNel 1928 Majocchi parte alla volta di Tripoli sulla \"Garibaldi\" in vista di un \"Congresso generale dei medici\" volto alla dichiarazione di Tripoli come \u00abluogo di soggiorno e cura invernale\u00bb. Il nutrito gruppo di medici che prese parte a tale Congresso percorse un lungo tratto in mare, interrotto da una breve sosta a Siracusa. Durante il viaggio Andrea Majocchi ha l'opportunit\u00e0 di reincontrare i suoi vecchi compagni di corso, e colleghi di lavoro, su cui vari sono gli aneddoti proposti dall'autore. Dopo una serie di visite ai luoghi caratteristici di Tripoli, il cui scopo era quello di constatare le condizioni ambientali e la salubrit\u00e0 della localit\u00e0, Andrea Majocchi si dirige verso le rovine di Leptis Magna, pi\u00f9 per la promessa fatta alla moglie di visitare la tomba del fratello Mario morto giovanissimo durante la prima spedizione in Libia, che per interesse culturale.\nLa citt\u00e0 di Tripoli, alla fine del viaggio-congresso, fu dichiarata infine \u00abluogo di cura e di soggiorno invernale\u00bb.\nPersonalit\u00e0.\nIl pubblico degli anni trenta e quaranta ha apprezzato i libri di Andrea Majocchi, non solo quello italiano, ma anche dei principali Paesi di tutto il mondo, nelle cui lingue furono tradotti i suoi libri.\nLa stessa professione medica ha subito nel tempo una profonda trasformazione, sia come fatto scientifico e tecnico, sia come fatto sociale, e il pensiero di Majocchi indica quest'evoluzione."}
{"id": "3786952", "revid": "110157", "url": "https://it.wikipedia.org/wiki?curid=3786952", "title": "Kom\u00e1rov (Boemia centrale)", "text": "Kom\u00e1rov \u00e8 un comune mercato della Repubblica Ceca facente parte del distretto di Beroun, in Boemia Centrale."}
{"id": "3786953", "revid": "767487", "url": "https://it.wikipedia.org/wiki?curid=3786953", "title": "Atchanan", "text": "Atchanan (o \"Achanan\", in armeno \u0531\u0573\u0561\u0576\u0561\u0576; fino al 1978 \"Khalaj\"/\"Khaladzh\"/\"Khaladj\"/\"Halaj\", in armeno \"\u053d\u0561\u056c\u0561\u057b\") \u00e8 un comune di 154 abitanti (2010) della Provincia di Syunik in Armenia."}
{"id": "3786954", "revid": "293377", "url": "https://it.wikipedia.org/wiki?curid=3786954", "title": "Tylosaurinae", "text": "I tilosaurini (Tylosaurinae) sono una sottofamiglia di rettili acquatici appartenenti ai mosasauridi. Vissero nel Cretaceo superiore (tra 90 e 65 milioni di anni fa) e i loro resti fossili sono stati ritrovati in tutti i continenti, Antartide compreso. Erano caratterizzati da una sorta di rostro privo di denti nella parte anteriore del muso; tra di essi vi sono alcuni fra i pi\u00f9 grandi mosasauri.\nDescrizione.\nQuesti mosasauri possedevano un'insolita caratteristica: la parte anteriore del muso era sprovvista di denti sia nelle mascelle che nelle mandibole, e assomigliava a un rostro. La coda era relativamente lunga, e gli archi emali delle vertebre caudali non erano fusi con i centri vertebrali. Le vertebre non possedevano zigosfeni e zigantri, o al massimo erano rudimentali. Omero, radio e ulna erano lunghi (una caratteristica primitiva) ma gli elementi carpali erano ridotti e il numero di falangi notevolmente aumentato. Solitamente questi animali erano lunghi circa 6 - 8 metri, ma alcune specie di \"Tylosaurus\" e \"Hainosaurus\" potevano raggiungere e superare i 12 metri. Il mosasauro pi\u00f9 grande finora noto \u00e8 un esemplare di \"Hainosaurus\", che in vita doveva raggiungere i 17,6 metri di lunghezza. \nClassificazione.\nI tilosaurini sono una sottofamiglia di mosasauri sviluppatasi relativamente presto, circa 90 milioni di anni fa (Turoniano), ed \u00e8 sopravvissuta fino al termine del Cretaceo (Maastrichtiano, circa 65 milioni di anni fa). Nel corso di oltre 20 milioni di anni, i tilosauri aumentarono le loro dimensioni e divennero tra i principali superpredatori dei mari cretacei, senza per\u00f2 diversificarsi molto: sono noti solo quattro generi: \"Tylosaurus\", \"Taniwhasaurus\", \"Kaikaifilu\" e \"Hainosaurus\", tutti con caratteristiche molto simili fra loro.\nLa sottofamiglia venne proposta per la prima volta da Williston nel 1897. Recentemente (Polcyn e Bell, 2005) i tilosauri sono stati inclusi in un clade pi\u00f9 ampio (Russellosaurina) comprendente anche la sottofamiglia dei plioplatecarpini (Plioplatecarpinae) e le forme basali \"Russellosaurus\", \"Tethysaurus\" e \"Yaguarasaurus\".\nPaleoecologia.\nSecondo uno studio (Lingham-Soliar, 1992) i tilosauri non dovevano essere i pi\u00f9 veloci tra i mosasauri, n\u00e9 i pi\u00f9 forti. Possedevano un corpo relativamente snello e vi era una notevole riduzione del peso corporeo, con cinti scapolare e pelvico ridotti, zampe dalle ossa ridotte e ossa altamente spugnose (probabilmente impregnate di grasso nell'animale in vita, per il bilanciamento nelle acque). Queste caratteristiche suggeriscono che i tilosauri adottassero una tecnica di caccia simile a quella degli squali, con brevi scatti improvvisi."}
{"id": "3786959", "revid": "570498", "url": "https://it.wikipedia.org/wiki?curid=3786959", "title": "Achanan", "text": ""}
{"id": "3786963", "revid": "984922", "url": "https://it.wikipedia.org/wiki?curid=3786963", "title": "Agarak (Kapan)", "text": "Agarak (o \"Aqarak\", in armeno \"\u0531\u0563\u0561\u0580\u0561\u056f\") \u00e8 un comune di 183 abitanti (2010) della Provincia di Syunik in Armenia, nel raion di Kapan."}
{"id": "3786968", "revid": "126257", "url": "https://it.wikipedia.org/wiki?curid=3786968", "title": "Tokyo Motor Show", "text": ""}
{"id": "3786974", "revid": "110157", "url": "https://it.wikipedia.org/wiki?curid=3786974", "title": "Lite\u0148", "text": "Lite\u0148 \u00e8 un comune mercato della Repubblica Ceca facente parte del distretto di Beroun, in Boemia Centrale."}
{"id": "3786976", "revid": "287204", "url": "https://it.wikipedia.org/wiki?curid=3786976", "title": "Liten", "text": ""}
{"id": "3786980", "revid": "125841218", "url": "https://it.wikipedia.org/wiki?curid=3786980", "title": "L\u00e9on Cogniet", "text": "Biografia.\nCogniet entr\u00f2 all'\u00c9cole Nationale Sup\u00e9rieure des Beaux-Arts di Parigi nel 1812. Fu allievo di Pierre-Narcisse Gu\u00e9rin a fianco di G\u00e9ricault e di Delacroix. Contemporaneamente frequent\u00f2 anche l'atelier di Jean-Victor Bertin.\nDopo un fallimento nel 1816 con il quadro \"\"Edone rifiuta di soccorrere Paride\", la sua tela \"Elena liberata da Castore e Polluce\" gli fece vincere il Prix de Rome nel 1817; lo stesso anno debutt\u00f2 al \"Salon\". Fu quindi ospite dell'Accademia di Francia a Roma dal 1817 al 1822.\nNel 1827 realizz\u00f2 una serie di quadri sulla vita di Santo Stefano per la chiesa di Saint-Nicolas-des-Champs a Parigi, quindi, dal 1833 al 1835, dipinse \"La spedizione in Egitto\" su uno dei soffitti del palazzo del Louvre. Il suo maggior successo lo ottenne nel 1843 con il quadro \"Tintoretto ritrae la figlia morta\"\". Dopo quest'opera si dedic\u00f2 solo ai ritratti e all'insegnamento. Fu infatti professore di disegno nel Liceo \"Louis-le-Grand\" e al Politecnico. Inoltre, insegn\u00f2 pittura alla \"Scuola nazionale superiore di Belle arti\" di Parigi a numerose generazioni di artisti.\nMor\u00ec all'et\u00e0 di 86 anni, e fu sepolto nel cimitero di P\u00e8re-Lachaise.\n\u00c8 ricordato sia come ritrattista che come pittore di soggetti storici, ma anche per le sue splendide litografie.\nAllievi.\nL\u00e9on Cogniet ha avuto come allievi, fra gli altri:"}
{"id": "3786992", "revid": "767487", "url": "https://it.wikipedia.org/wiki?curid=3786992", "title": "The Active Life of Dolly of the Dailies", "text": "The Active Life of Dolly of the Dailies \u00e8 un serial muto del 1914 diretto da Walter Edwin.\nProduzione.\nIl serial fu prodotto dalla Edison Company con il titolo di lavorazione \"Dolly of the Dailies\".\nDistribuzione.\nDistribuito dalla General Film Company, il serial - in dodici episodi ognuno della lunghezza di una bobina - usc\u00ec nelle sale cinematografiche statunitensi il 31 gennaio 1914.\nIl quinto episodio, \"The Chinese Fan\" \u00e8 stato distribuito nel 2013 in DVD, compreso in un'antologia dal titolo \"Lost &amp; Found American Treasures from the New Zealand Film Archive\", antologia curata da Scott Simmon della durata complessiva di 198 minuti.\nConservazione.\nNella sua interezza, il serial viene considerato perduto. Parte del film, il quinto episodio, \u00e8 conservata al New Zealand Film Archive e all'Academy Film Archive (Nuova Zelanda). Copia del decimo episodio si trova al National Film and Television Archive del British Film Institute."}
{"id": "3787003", "revid": "287204", "url": "https://it.wikipedia.org/wiki?curid=3787003", "title": "Bavoryn\u011b", "text": "Bavoryn\u011b \u00e8 un comune della Repubblica Ceca facente parte del distretto di Beroun, in Boemia Centrale."}
{"id": "3787004", "revid": "287204", "url": "https://it.wikipedia.org/wiki?curid=3787004", "title": "Bavoryne", "text": ""}
{"id": "3787006", "revid": "547034", "url": "https://it.wikipedia.org/wiki?curid=3787006", "title": "Coppa Davis 2012 Zona Americana Gruppo I", "text": "Il Gruppo I della Zona Americana (\"Americas Zone\") \u00e8 il primo livello di competizione della Zona Americana, una delle tre divisioni zonali della Coppa Davis 2012. I due vincitori sono ammessi agli spareggi per il Gruppo Mondiale, i vincitori dei quali vengono poi promossi al Gruppo Mondiale, la massima categoria in assoluto della Coppa Davis.\nTeste di serie:\nAltre:"}
{"id": "3787012", "revid": "729019", "url": "https://it.wikipedia.org/wiki?curid=3787012", "title": "Castello di Rochester", "text": "Il castello di Rochester sorge sulla riva est del Medway, presso la citt\u00e0 di Rochester nel Kent, nell'Inghilterra meridionale. Il castello, il cui maschio \u00e8 una delle principali attrattive ed \u00e8 ancora splendidamente conservato, fu costruito in una posizione strategica; situato sulla costa sud-orientale protesse il paese dalle invasioni via mare.\nLa sua costruzione inizi\u00f2 poco dopo la Conquista normanna dell'Inghilterra, e venne affidato in custodia a Oddone di Bayeux dal fratellastro Guglielmo il Conquistatore. Quando nel 1088 si scaten\u00f2 il conflitto per la successione Oddone appoggi\u00f2 il nipote Roberto II di Normandia a scapito dell'altro Guglielmo II d'Inghilterra ed il castello vide in quell'occasione il suo primo scontro militare. Oddone vi venne infatti assediato dal nipote Guglielmo, e quando il primo fu costretto a capitolare la struttura venne abbandonata. L'anno dopo Guglielmo chiese a Gundulf, vescovo di Rochester (morto il 7 marzo 1108) di costruire un nuovo edificio in pietra che port\u00f2 il castello alle dimensioni attuali.\nNel corso dei secoli l'edificio venne pi\u00f9 volte rimaneggiato, ma alcune delle parti originali sopravvivono ancora oggi, l'imponente maschio fu innalzato nella prima met\u00e0 del XII secolo da William de Corbeil, arcivescovo di Canterbury, figura alla quale era stato accordato in beneficio perpetuo da Enrico I d'Inghilterra nel 1127.\nQuando scoppi\u00f2 la Prima guerra dei baroni, durante il regno di Giovanni Senza Terra, il castello venne preso dai rivoltosi all'arcivescovo Stephen Langton, l'assedio dur\u00f2 per sette settimane al termine delle quali i ribelli si arresero. La struttura era stata notevolmente danneggiata ed uno degli angoli del maschio era crollato, nel 1216 il castello venne poi ricatturato dal futuro Luigi VIII di Francia. Nello stesso anno al trono sal\u00ec Enrico III d'Inghilterra che, sconfitto Luigi, riprese possesso del castello.\nQuando nel 1264 scoppi\u00f2 la Seconda guerra dei baroni l'edificio fu nuovamente preso d'assedio, il connestabile del re Roger de Leybourne (1215-1271), fronteggi\u00f2 i rivoltosi capeggiati da Simone V di Montfort e Gilberto di Clare, VII conte di Gloucester. I ribelli provarono a conquistare il castello che per\u00f2 resistette nonostante i gravi danni che gli vennero inflitti e che furono riparati solo nel secolo seguente.\nIl castello fu aperto al pubblico per la prima volta intorno al 1870, attualmente \u00e8 curato dall'English Heritage.\nDall'invasione normanna alla perdita della Normandia.\nIl castello, come costruzione, fu portato in Inghilterra dai normanni e quello di Rochester cominci\u00f2 a vedere la luce poco dopo la conquista normanna dell'Inghilterra nel 1066 con lo scopo di difendere i territori appena acquisiti. Rochester sorgeva accanto al Medway, all'incrocio fra questo e la \"Watling Road\", un'antica strada romana (la stessa citt\u00e0 di Rochester risaliva al periodo della dominazione romana). Il primo nucleo dell'edificio venne costruito da Guglielmo il Conquistatore, che lo affid\u00f2 poi al fratellastro Oddone di Bayeux, all'angolo sud-ovest delle mura cittadine, sul lato orientale del fiume. Questo primo nucleo sorse su quella che oggi viene chiamata \"Boley Hill\" e probabilmente aveva caratteristiche emintemente militari.\nSecondo il \"Domesday Book\" del 1086 Oddone si vide risarcire delle terre che vennero occupate dal castello con altri terreni situati presso Aylesford, sempre nel Kent. Il suo fu l'unico caso in cui un nobile o chi per esso veniva risarcito delle terre perdute per costruire un castello, che magari sarebbe poi passato nei possedimenti della Corona: in nessun altro dei 48 casi citati nel documento si trova qualcosa di simile.\nDurante il XII secolo divenne in Inghilterra obbligatorio per i feudatari fornire truppe di guarnigione per i castelli di maggiore importanza, e quello di Rochester non fece eccezione, anzi pare che ospitasse uno dei pi\u00f9 nutriti contingenti.\nQuando nel 1087 Guglielmo mor\u00ec i suoi territori vennero divisi fra i due figli: Roberto II di Normandia ebbe i possedimenti francesi e Guglielmo II d'Inghilterra quelli inglesi; questa soluzione lasci\u00f2 scontenti molti nobili che volevano un solo sovrano ed Oddone fu tra questi, cos\u00ec decise di appoggiare il nipote Roberto alla corsa al trono. Il castello divenne quindi il centro della rivolta, la sua posizione permettendo non solo di minacciare frequenti incursioni su Londra, ma anche di saccheggiare e infastidire le guarnigioni di Guglielmo II. Il re si accinse quindi a partire per Rochester per tentare una mediazione, mentre era in viaggio venne per\u00f2 raggiunto dalla notizia che Oddone si era recato al castello di Pevensey, nel Sussex, allora in mano a Roberto di Mortain, altro fratellastro del Conquistatore. Quella divenne la sua nuova destinazione: Pevensey venne cinto d'assedio e Oddone fu costretto a giurare che avrebbe consegnato il castello di Rochester ai soldati del re. Il vescovo stesso di Bayeux venne mandato a Rochester perch\u00e9 ordinasse ai propri uomini di arrendersi, ma questi anzich\u00e9 deporre le armi con una sortita catturarono il contingente reale. Nel maggio 1088, secondo le cronache di Orderico Vitale, Guglielmo II cinse d'assedio citt\u00e0 e castello, mentre due piccole costruzioni d'assedio vennero costruite per tagliare i viveri al paese e per proteggere l'esercito regio dalle incursioni dei ribelli. Alla fine Oddone, insieme a Eustachio II di Boulogne e Roberto II di Bell\u00eame dovettero arrendersi, il re permise loro di uscire insieme ai loro uomini, vennero fatti imbarcare per la Francia e tutti i loro beni in Inghilterra furono confiscati. Subito dopo anche il castello di Rochester venne abbandonato.\nQuando fu costruito il Conquistatore aveva concesso all'arcivescovo Lanfranco di Canterbury il feudo di Haddenham, nel Buckinghamshire, per tutta la durata della sua vita. In cambio Lanfranco aveva beneficato del feudo i monaci di Rochester. Alla morte del Conquistatore quindi Lanfranco e Gundulf, uno arcivescovo di Canterbury dal 1070 e l'altro vescovo di Rochester dal 1075, si appellarono a Guglielmo II per la riconferma dell'accordo. Quest'ultimo chiese 100 sterline per la ratifica, ma poich\u00e9 questa somma era al di l\u00e0 delle loro possibilit\u00e0 i due cercarono il compromesso. Alla fine Gundulf fu incaricato di costruire un nuovo castello; sia lui che Lanfranco per\u00f2 dubitarono della convenienza di tale accordo, ritenendo che alla fine avrebbero finito per spendere di pi\u00f9, senza contare i costi di mantenimento. Henry de Beaumont, I conte di Warwick li convinse per\u00f2 che avrebbero potuto realizzarlo senza spendere una fortuna, e che quel che sarebbe servito per mantenerlo poteva essere demandato a qualcun altro. Alla fine Gundulf spese effettivamente circa 60 sterline. Gundulf del resto era un architetto capace, che aveva sovrinteso alla costruzione di parte della Torre di Londra e cos\u00ec, accanto alla Cattedrale di Rochester sorse il nuovo castello.\nNel 1127 Enrico I d'Inghilterra don\u00f2 l'edificio all'arcivescovo di Canterbury William de Corbeil ed a tutti i suoi successori. Fu a de Corbeil che si deve la costruzione dell'imponente maschio che si vede ancora oggi, nonostante attualmente appaia un po' alterato rispetto all'originale, fortificazione che si andava ad aggiungere al muro di cortina gi\u00e0 fatto erigere da Gundulf. Il maschio sovrastava le mura esterne dominando l'intera struttura ed al suo interno si trovavano gli alloggi pi\u00f9 comodi, servendo quindi sia da residenza che da roccaforte in caso di attacco. Il completamento del maschio risale circa al 1141, poco dopo la morte di de Corbeil, perch\u00e9 durante l'anarchia Stefano I d'Inghilterra vi fece imprigionare Roberto, I conte di Gloucester. Bench\u00e9 il castello fosse in mano all'arcivescovo del momento, formalmente le spese di mantenimento ricadevano sulla Corona, come testimoniato dai dati raccolti nei \"Pipe Rolls\", archivio che cominci\u00f2 ad essere tenuto sotto il regno di Enrico II d'Inghilterra e che testimoniano le spese. Queste somme furono di relativa importanza finch\u00e9 non scoppi\u00f2 la Rivolta del 1173-1174 fra Enrico II ed i suoi tre figli, Enrico il Giovane, Riccardo Cuor di Leone e Goffredo II di Bretagna.\nNel 1204 Filippo II di Francia prese la Normandia agli inglesi e Giovanni Senza Terra aument\u00f2 le spese per i castelli situati nel sud del paese in vista di una possibile invasione e fra questi c'era anche quello di Rochester.\nLa prima guerra dei baroni.\nNel 1199 Giovanni non conferm\u00f2 all'arcivescovo Hubert Walter la custodia del castello e non lo fece fino al 1202, probabilmente perch\u00e9 tentato di riprendere il controllo su una struttura strategicamente tanto importante. I guai del re cominciarono nel 1212 quando iniziarono a delinearsi dei piani per deporlo, piani che peggiorarono di molto dopo la sconfitta alla battaglia di Bouvines del 1214 che pose fine per sempre alle ambizioni di Giovanni di riprendersi la Normandia. Quando egli ritorn\u00f2 in patria in ottobre trov\u00f2 i baroni pronti a sfidarlo, specie quelli del nord che rinunciarono ai loro legami da feudatari con lui nel maggio seguente. Il terreno per lo scoppio della prima guerra dei baroni era pronto. Giovanni persuase il nuovo arcivescovo Stephen Langton a cedere il controllo del castello al connestabile reale Reginald de Cornhill, l'accordo venne raggiunto e fu fissata una data di scadenza al 1216 o se la pace fosse stata raggiunta prima.\nIl 19 giugno 1215 Giovanni incontr\u00f2 i baroni a Runnymede ed a seguito dell'accordo raggiunto con la stesura della Magna Carta i ribelli rinnovarono la loro fedelt\u00e0 al re, anche se questa non era stata ancora firmata. Questo nuovo sviluppo riport\u00f2 il castello nelle mani di Langton, ma poco dopo un gruppo di ribelli si diresse verso Rochester deciso ad appropriarsi della citt\u00e0 e del maniero. La successione degli eventi di quel periodo non \u00e8 chiara, ma il cronacotecario Ralph di Coggeshall (morto nel 1227), scrisse che quando Giovanni ordin\u00f2 a Langton di cedere il controllo del castello alla Corona questi rifiut\u00f2. I ribelli, nonostante la resistenza dell'arcivescovo non si fidarono, forse temendo che ulteriori pressioni reali gli avrebbero fatto cambiare idea e cinsero comunque d'assedio l'edificio. Coggeshall suggerisce che vi fosse il beneplacito di Cornhill che pare si fosse schierato contro Giovanni dopo che questi lo aveva nominato Conestabile. Langton lasci\u00f2 il paese quello stesso anno e con il castello in mano ai rivoltosi il re scrisse una lettera al gran giustiziere Hubert de Burgh esprimendo il proprio rancore verso il prelato. Da quel momento in poi comunque la custodia del castello torn\u00f2 nelle mani della corona.\nIl sovrano si rec\u00f2 poi nel sud del paese per reclutare mercenari cos\u00ec da combattere i ribelli, costoro per\u00f2 dalla loro posizione a Rochester bloccarono la via d'accesso diretta alla capitale, strada, per altro, gi\u00e0 sotto il loro controllo. Il cronista Ruggero di Wendover scrisse che i ribelli a Rochester erano guidati da William d'Aubigny (morto il 1\u00ba maggio 1236), le stime del contingente invece sono variabili a seconda della fonte. Il numero di cavalieri varia da 95 a 140, oltre ai balestrieri e ad altre figure militari. Quando Giovanni seppe che la citt\u00e0 era in mano ai ribelli vi si precipit\u00f2 arrivando il 13 ottobre; due giorni prima il suo esercito era riuscito a cogliere i ribelli di sorpresa ed era riuscito ad entrare prendendo d'assedio il castello. Il ponte di Rochester venne abbattuto per evitare che eventuali rinforzi da Londra potessero essere di una qualche utilit\u00e0, cos\u00ec l'assedio ebbe inizio e dur\u00f2 due mesi, il pi\u00f9 lungo mai effettuato fino a quel momento.\nBoley Hill venne usata come quartier generale dei realisti e da l\u00ec alcuni ingegneri predisposero che un lancio di pietre venisse effettuato sistematicamente contro le mura del castello giorno e notte, oltre che ad una pioggia di frecce e dardi da balestra. Sempre secondo le \"Cronache di Barnwell\" questo sistema fece s\u00ec che producesse un buco nelle mura esterne, ma Ruggero di Wendover scrisse invece che l'inutilit\u00e0 del metodo spinse Giovanni a cercare altre strategie. In una lettera del 14 ottobre Giovanni scrisse di stare pensando di minare le mura e chiedeva che il materiale necessario fosse spedito a Rochester il prima possibile.\nAlla fine le mura furono effettivamente danneggiate ed i rivoltosi si rifugiarono nel maschio, questi resistette ed ancora una volta Giovanni fece scavare dei tunnel per farne cedere le mura dopo averci piazzato del combustibile ad alto potere calorico, quale grasso di maiale. \nDentro il maschio le risorse iniziarono a scarseggiare e presto i ribelli furono costretti a cibarsi dei cavalli, alla fine si arresero il 30 novembre.\nAll'inizio Giovanni voleva giustiziare i prigionieri, come del resto era costume, ma uno dei suoi capitani, Savaric de Mauleon, lo convinse diversamente. Solo uno dei ribelli fu giustiziato, un balestriere che aveva servito il re fin dalla giovinezza. I restanti rivoltosi vennero catturati e portati in vari castelli di propriet\u00e0 del re come il Corfe Castle, dove vennero tenuti in custodia.\nI baroni non si diedero per vinti, nel 1216, anno della morte di Giovanni, contattarono Luigi VIII di Francia chiedendogli di capeggiare la nuova rivolta. Il principe francese in quello stesso anno conquist\u00f2 nuovamente il castello anche se non sono rimasti documenti che spieghino come questo avvenne.\nLa seconda guerra dei baroni.\nL'erede al trono divenne quindi Enrico III d'Inghilterra, allora di soli nove anni, che govern\u00f2 sotto l'egida dei baroni; Luigi VIII, quindi, vedendo sfumare ogni possibilit\u00e0 di salire al trono torn\u00f2 in Francia. Il castello, di nuovo sotto il controllo regio, aveva un gran bisogno di essere riparato e fino al 1237 furono spese ingenti somme per rimetterlo a posto. Le mura furono rinfonrzate e venne aggiunto un fossato che comprendeva anche Boley Hill (probabilmente per scongiurare che potesse essere usata ancora come posizione di attacco), il maschio venne riparato ed una cappella venne costruita entro le mura. Anche altri edifici di carattere pi\u00f9 \"civile\" come il dispensario e la dispensa vennero risistemati. Se da un lato il castello venne fortificato accentuando ancora di pi\u00f9 la sua natura militare, attorno al 1244 Enrico III volle la costruzione di una seconda cappella e di appartamenti regali ed i lavori di restauro e costruzione proseguirono a fasi alterne fino al 1256 anno in cui il re dovette riconsiderare la funzione militare del castello perch\u00e9 i suoi rapporti con i baroni erano in crisi. \nDi recente il sovrano aveva incassato alcune pesanti sconfitte in Galles, la carestia imperversava ed i rapporti con il Papa andavano peggiorando. Enrico aveva promesso ai magnati che avrebbe attuato delle riforme, ma la loro crescente pressione port\u00f2 alla disintegrazione della sua autorit\u00e0. In giugno 56 baroni si riunirono e si investirono del potere di guidare la nazione, esautorando, di fatto, Enrico dalle sue funzioni regie. Solo nel 1261 il concilio gli ritrasfer\u00ec le proprie prerogative reali, timoroso di iniziare un'altra, sanguinosa, guerra civile. Tre anni dopo, per\u00f2, Simone V di Montfort si ribell\u00f2 apertamente e la seconda guerra dei baroni ebbe inizio.\nIl connestabile del castello di Rochester a quel tempo era Roger de Leybourne (1215-1271) che rimase fedele al re, al suo fianco c'era Giovanni de Warenne, VI conte di Surrey. Il 17 aprile del 1264 i baroni, sotto la guida, di Gilberto di Clare, VII conte di Gloucester cinsero il castello d'assedio dal lato del fiume. Mentre i ribelli avanzavano i realisti diedero il borgo alle fiamme. Intanto erano in marcia anche gli uomini di Montfort che, giungendo da Londra, avevano in programma di attaccare da un'altra direzione. I primi due tentativi di assalto andarono a vuoto, ma il 18 aprile, che era Venerd\u00ec Santo, vide gli uomini del conte riuscire ad attraversa il fiume. A quel punto i due eserciti si unirono e, sotto sera, entrarono dentro la citt\u00e0 radendo al suolo, durante la notte, la sua cattedrale. Il sabato le mura esterne furono prese e i realisti si rifugiarono nel Maschio, la domenica, che era Pasqua, vennero sospesi i combattimenti fino al luned\u00ec. L'obiettivo era il Maschio che per\u00f2, come nel 1215, resistente e infatti dopo una settimana era ancora in mano ai difensori. In accordo alle fonti coeve, i ribelli erano l\u00ec per minarlo quando giunse loro notizia che il principe Edoardo I d'Inghilterra stava arrivando con dei rinforzi, l'assedio quindi venne interrotto il 26 aprile.\nIl declino inesorabile.\nAnche il secondo assedio aveva danneggiato seriamente il castello, ma fino al regno di Edoardo III d'Inghilterra niente venne fatto per porvi rimedio. Nel 1275 il connestabile incaricato di sovrintenderlo, lungi dal ripararlo, rub\u00f2 addirittura delle pietre per utilizzarle altrove provocando quindi altri danni. Ai connestabili successivi fu addirittura permesso di abbattere le stanze ed il grande atrio che erano stati bruciati e semi distrutti durante l'assedio e molti documenti rilevarono il progressivo stato di abbandono che si aggrav\u00f2 di anno in anno. Un rapporto del 1344 stim\u00f2 che ci sarebbero volute migliaia di sterline per ripararlo oltre a circa 23 anni di lavoro, ovviamente anche gli elementi naturali peggiorarono le cose ed il vento pian piano demol\u00ec parte delle mura. Nel 1369 erano rimasti in piedi il maschio, le cucine ed una stalla ed anche quelli erano almeno parzialmente in rovina. Solo il maschio, seppur non in ottimo Stato rimase in uso come centro della vita domestica del castello.\nFra il maggio 1367 ed il settembre 1370 un'opera di riparazione del costo di circa 2.000 sterlina fu iniziata, fu ricostruita la cortina muraria e due torri vennero costruite ex-novo, di cui una nello stesso posto in cui si trovava la precedente, a nord-ovest rispetto al maschio e sono tuttora esistenti. Gli appartamenti reali voluti da Enrico III non vennero mai riparati, questo forse perch\u00e9 all'epoca, nonostante la somma ingente spesa per l'edificio, questi aveva perso il carattere accattivante che lo aveva reso una volta appetibile come residenza reale. Circa un decennio dopo Riccardo II d'Inghilterra autorizz\u00f2 altri restauri poich\u00e9 la guerra dei cent'anni vide numerose incursioni francesi sulle coste sud-orientali dell'isola. Il pi\u00f9 significativo di questi lavori fu la costruzione di una nuova torre sul lato di nord-est che poteva sovrastare il Medway controllandone il ponte.\nL'ultima azione di guerra il castello la vide nel 1381 quando, durante la Rivolta dei contadini, fu conquistato da un gruppo di rivoltosi che lo saccheggi\u00f2. Altre somme spese negli anni seguenti potrebbero essere dovute alle riparazioni che si resero necessarie in seguito a questo episodio.\nDopo la morte di Enrico V d'Inghilterra il maniero and\u00f2 alla vedova Caterina di Valois come parte dell'appannaggio vedovile e quando ella mor\u00ec nel 1437 torn\u00f2 alla corona. Da quel momento cominci\u00f2 il definitivo declino dell'edificio e fra il 1599 ed il 1601 alcune delle sue pietre furono usate per costruire il vicino Castello di Upnor, altra struttura emintemente militare.\nIl diarista Samuel Pepys ebbe a scrivere che, nonostante lo stato di degrado e nonostante fosse ancora parzialmente in uso, il castello avrebbe potuto avere un qualche interesse turistico, non erano comunque quelli i piani di Giacomo I d'Inghilterra che pose Anthony Weldon (1583-1648) a capo di quel che restava del maniero.\nQuando scoppi\u00f2 la Guerra civile inglese Weldon si schier\u00f2 con i Roundheads, ma il castello non fu teatro di nessuno scontro, sebbene sia stato preso dai realisti nel 1648 insieme alla citt\u00e0. Quando il conflitto fin\u00ec il nuovo proprietario Walker Weldon autorizz\u00f2 lo smantellamento di buona parte dei muri e la vendita del materiale ricavato, per fortuna non riusc\u00ec a distruggerlo completamente sebbene uno dei muri sia stato del tutto abbattuto. Se le cinte murarie ed altre parti vennero smantellate le torri invece rimasero in piedi e nel 1743 ospitavano ancora dei prigionieri. Attraverso i Weldon il castello pass\u00f2 di mano in mano, e nel 1780 si pens\u00f2 di riutilizzarlo per farne un acquartieramento militare, ma l'idea fu abbandonata; \u00e8 di poco posteriore invece il dipinto che venne realizzato dal celebre pittore William Turner.\nNel XIX secolo entro le mura vennero realizzati dei giardini e lo scrittore Charles Dickens vi trascorse un periodo ed inser\u00ec le rovine in alcuni dei suoi lavori come \"Il circolo Pickwick\", ed una leggenda locale vuole che lo scrittore appaia in uno dei fossati la Vigilia di Natale. Dickens per altro non sarebbe l'unica presenza: come molti altri castelli inglesi anche questo sarebbe infestato da uno dei fantasmi pi\u00f9 classici, quello della Dama bianca.\n\u00c8 sempre a questo periodo che inizi\u00f2 un lavoro di scavo archeologico e di restauro pi\u00f9 sistematico volto a preservare quel che era rimasto, nel 1872 i proprietari diedero l'assenso a che il parco venisse aperto al pubblico e nel 1884 mura e giardini vennero comprati dall'associazione che si era incaricata di sorvegliarne lo Stato.\nDal 1984 il castello \u00e8 sotto la protezione dell'English Heritage."}
{"id": "3787013", "revid": "110157", "url": "https://it.wikipedia.org/wiki?curid=3787013", "title": "B\u011b\u0161t\u00edn", "text": "B\u011b\u0161t\u00edn \u00e8 un comune della Repubblica Ceca facente parte del distretto di Beroun, in Boemia Centrale."}
{"id": "3787014", "revid": "287204", "url": "https://it.wikipedia.org/wiki?curid=3787014", "title": "Bestin", "text": ""}
{"id": "3787020", "revid": "54253", "url": "https://it.wikipedia.org/wiki?curid=3787020", "title": "Fuck the Piragna - Extra Dub Versions", "text": ""}
{"id": "3787027", "revid": "1543377", "url": "https://it.wikipedia.org/wiki?curid=3787027", "title": "Umaglesi Liga 2005-2006", "text": "L'Umaglesi Liga 2005-2006 \u00e8 stata la diciassettesima edizione della massima serie del campionato georgiano di calcio. La stagione \u00e8 iniziata il 30 luglio 2005 e si \u00e8 conclusa il 9 maggio 2006. Il ha vinto il campionato per la prima volta nella sua storia.\nStagione.\nNovit\u00e0.\nDalla Umaglesi Liga 2004-2005 sono stati retrocessi il e il , per poi essere successivamente riammessi in Umaglesi Liga. Dalla Pirveli Liga sono stati promossi l' e il . In seguito, con l'allargamento del campionato a 16 squadre sono state ammesse in Umaglesi Liga lo , il , lo e la .\nFormula.\nLe 16 squadre partecipanti si sono affrontate in un girone all'italiana con partite di andata e ritorno, per un totale di 30 giornate. La squadra prima classificata \u00e8 stata dichiarata campione di Georgia ed ammessa al primo turno preliminare della UEFA Champions League 2006-2007. La seconda classificata veniva ammessa al turno preliminare della Coppa UEFA 2006-2007 assieme alla squadra vincitrice della coppa nazionale. La terza classificata veniva ammessa alla Coppa Intertoto 2006. Le ultime due classificate sono state retrocesse in Pirveli Liga, mentre le squadre classificatesi al tredicesimo e quattordicesimo posto accedevano agli spareggi promozione/retrocessione contro la terza e quarta classificate in Pirveli Liga per due posti in massima serie.\nClassifica finale.\nLegenda:\nNote:\nSpareggio promozione/retrocessione.\nAgli spareggi sono stati ammessi il Tbilisi e lo Tskhinvali, tredicesimo e quattordicesimo classificati in Umaglesi Liga, e il Gagra e il Meshakre Agara, terzo e quinto classificati in Pirveli Liga. Le due vincenti sono state ammesse alla Umaglesi Liga 2006-2007."}
{"id": "3787036", "revid": "200568", "url": "https://it.wikipedia.org/wiki?curid=3787036", "title": "Coppa Davis 2012 Zona Asia/Oceania Gruppo I", "text": "Il Gruppo I della Zona Asia/Oceania (\"Asia/Oceania Zone\") \u00e8 il primo livello di competizione della Zona Asia/Oceania, una delle tre divisioni zonali della Coppa Davis 2012. I due vincitori sono ammessi agli spareggi per il Gruppo Mondiale, i vincitori dei quali vengono poi promossi al Gruppo Mondiale, la massima categoria in assoluto della Coppa Davis.\nTeste di serie:\nAltre:"}
{"id": "3787038", "revid": "979155", "url": "https://it.wikipedia.org/wiki?curid=3787038", "title": "\u0416\u0440\u0430\u0445 \u043c\u0440\u0430\u0445", "text": ""}
{"id": "3787041", "revid": "1573940", "url": "https://it.wikipedia.org/wiki?curid=3787041", "title": "Caracladus", "text": "Caracladus \u00e8 un genere di ragni appartenente alla famiglia Linyphiidae.\nDistribuzione.\nDelle cinque specie oggi attribuite a questo genere, tre sono state rinvenute in Europa centrale e occidentale e due in Asia orientale: la \"C. montanus\" \u00e8 endemica della Cina e la \"C. tsurusakii\" lo \u00e8 del Giappone.\nIn Italia settentrionale sono stati reperiti esemplari della \"C. avicula\" e della \"C. leberti\" \nTassonomia.\nA maggio 2011, si compone di cinque specie secondo l'aracnologo Platnick, o quattro specie secondo l'aracnologo Tanasevitch:"}
{"id": "3787049", "revid": "767487", "url": "https://it.wikipedia.org/wiki?curid=3787049", "title": "Ordine Nazionale del Madagascar", "text": "L'Ordine Nazionale del Madagascar \u00e8 un ordine cavalleresco del Madagascar.\nClassi.\nL'Ordine consta delle seguenti classi di benemerenza:"}
{"id": "3787059", "revid": "726373", "url": "https://it.wikipedia.org/wiki?curid=3787059", "title": "Natale all'87\u00ba Distretto", "text": "Natale all'87\u00ba Distretto \u00e8 una novella del 1984 di Ed McBain, appartenente alla serie dedicata all'87\u00ba Distretto. La novella, di chiara ispirazione natalizia, pubblicata in origine sul numero di dicembre 1984 di Playboy Magazine, \u00e8 stata ripubblicata in edizione rilegata ed illustrata nel dicembre 1994 da \"Warner Books\".\nTrama.\nSteve Carella, detective dell'87\u00ba Distretto, la vigilia di Natale si trova in sala agenti in servizio nel turno serale, in attesa di smontare a mezzanotte. In citt\u00e0 si sta scatenando una tempesta di neve che rende difficile il traffico stradale. Uno dopo l'altro arrivano nella stanza i detective Cotton Hawes, Bert Kling, Meyer Meyer ed Andy Parker, e ciascuno di loro porta con s\u00e9 delle persone fermate per piccoli reati.\nHawes, \u00e8 stato ferito alla fronte nel corso dell'arresto di due uomini, Carmody e Knowles, bloccati in strada mentre litigavano per una borsa della spesa piena di marijuana. Nel corso della colluttazione, uno dei due ha estratto un coltello ferendo al volto l'altro, e ricevendo a sua volta una coltellata, tuttavia entrambi negano di aver avuto con s\u00e9 il coltello o di aver litigato per la droga. Carella dopo aver chiamato un'ambulanza per soccorrere i tre feriti, va a cercare il kit di pronto soccorso.\nMeyer porta con s\u00e9 nella stanza un ragazzino ed una pecora, rubata dal ragazzino alla fattoria dello zoo; mentre Kling ha arrestato un uomo di colore per aver rubato al banco dei pegni una grossa valigia piena di oro e argento.\nInfine Andy Parker conduce nella stanza agenti una coppia di giovani immigrati portoricani, Jos\u00e9 e Maria Garcia - la ragazza in avanzato stato di gravidanza - trovati ad occupare abusivamente un appartamento. La ragazza ha le doglie, pertanto Carella chiama di nuovo l'ospedale per questa nuova emergenza. Con difficolt\u00e0 arriva al distretto un medico alle prime armi, che \u00e8 costretto a far partorire subito la ragazza in sala agenti."}
{"id": "3787074", "revid": "200568", "url": "https://it.wikipedia.org/wiki?curid=3787074", "title": "Coppa Davis 2012 Zona Euro-Africana Gruppo I", "text": "Il Gruppo I della Zona Euro-Africana (\"Europe/Africa Zone\") \u00e8 il primo livello di competizione della Zona Euro-Africana, una delle tre divisioni zonali della Coppa Davis 2012. I quattro vincitori sono ammessi agli spareggi per il Gruppo Mondiale, i vincitori dei quali vengono poi promossi al Gruppo Mondiale, la massima categoria in assoluto della Coppa Davis.\nTeste di serie:\nAltre:"}
