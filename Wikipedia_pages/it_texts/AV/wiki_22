{"id": "3710278", "revid": "1543377", "url": "https://it.wikipedia.org/wiki?curid=3710278", "title": "Heuneburg", "text": "Heuneburg \u00e8 una fortezza di collina preistorica situata nell'alto corso del Danubio. Si trova ad Hundersingen, nei pressi di Herbertingen, tra Ulma e Sigmaringen, nel Baden-W\u00fcrttemberg, in Germania. \u00c8 considerato uno dei pi\u00f9 importanti antichi centri celtici dell'Europa Centrale. Oltre alla cittadella fortificata, vi sono numerosi resti di insediamenti ed aree funerarie utilizzate per molti secoli.\nPosizione geografica.\nLa cittadella fortificata misura circa 300 per 150 m. \u00c8 strategicamente posta su una collina che si eleva per 40 metri dal Danubio, al centro di una fertile pianura, circondata da un paesaggio collinare.\nStoria archeologica.\nScoperta e ricognizione.\nIl sito fu notato la prima volta attorno al 1820. Nel 1882 Eduard Paulus ne riconobbe l'importanza identificandolo correttamente come fortificazione preistorica. Identific\u00f2 erroneamente le basse fortificazioni come medievali. Alcuni dei vicini tumuli furono aperti nel XIX secolo.\nGli scavi dagli anni venti agli anni sessanta.\nGli sporadici scavi nella cittadella iniziarono negli anni venti. Negli anni trenta fu esaminato il tumulo Hohmichele. Un sistematico programma di scavi si svolse tra il 1950 ed il 1979, diretto in seguito da Adolf Rieth, Kurt Bittel, Egon Gersbach e Wolfgang Kimmig.\nProgetti attuali.\nDal 2003 il tumulo Heuneburg \u00e8 uno dei fulcri di una ricerca multi-disciplinare sugli antichi siti celtici. Lo studio \u00e8 svolto dalla Deutsche Forschungsgemeinschaft. Nuovi scavi sono iniziati nel 2004.\nStoria dell'occupazione.\nNonostante sia famoso soprattutto per essere un centro celtico del VII-V secolo a.C., il tumulo di Heuneburg fu utilizzato in numerosi altri periodi della sua storia.\nEt\u00e0 del bronzo.\nIl primo insediamento risale a met\u00e0 dell'et\u00e0 del bronzo (XV-XII secolo a.C.). In quel periodo la pianura principale era fortificata con un fossato ed un muro in legno. L'insediamento fu abbandonato all'inizio del periodo della cultura dei campi di urne. Questo abbandono apparentemente non comport\u00f2 una distruzione violenta. Durante il periodo della cultura delle urne, c'era un'area funeraria nel luogo in cui in seguito sorse il \"S\u00fcdsiedlung\".\nEt\u00e0 del ferro.\nLa cittadella fu rioccupata e rifortificata attorno al 700 a.C. Le aree adiacenti furono occupate nello stesso periodo. Il complesso si svilupp\u00f2 vivacemente e, dal 600 a.C., Heuneburg fu uno dei centri chiave di potere e commercio della Germania meridionale celtico-Halstatt. I principali cambiamenti della struttura interna avvennero in questo periodo. Prima del 500 a.C. il sito pat\u00ec una dura distruzione, seguita da una seconda fioritura e da un'ulteriore distruzione nel V secolo a.C. Si crede che Heuneburg fu abbandonato a partire dal periodo La T\u00e8ne, ma prove recenti non supportano totalmente questa ipotesi. L'unione di un sito fortificato, di sepolture elaborate, di produzioni artigianali specializzate e del commercio di beni di valore pongono Heuneburg in un ristretto gruppo di importanti siti celtici simili, i cosiddetti \"F\u00fcrstensitze\".\nMedioevo.\nLa posizione strategica di Heuneburg ha portato ad una certa attivit\u00e0 nel Medioevo, nonostante non ci sia stata un'occupazione permanente in quel periodo.\nLa cittadella celtica.\nLa principale pianura ampia due ettari, situata 40 metri sopra al Danubio e naturalmente difendibile, era il centro di una fortificazione del periodo celtico. Misura solo 150 per 300 metri. A partire dal 700 a.C. fu il centro di un grande insediamento.\nFasi.\nIl principale insediamento della cittadella sub\u00ec numerose modifiche nel corso della sua esistenza. Dato che le case erano fatte di legno e intonaco, e le fortificazioni di legno e terra, andavano ricostruite spesso. Questo port\u00f2 ad una dozzina di fasi identificabili di occupazione, per un totale di almeno 250 anni di attivit\u00e0.\nFortificazioni.\nIl pianoro fu rifortificato a partire dal 700 a.C. circa. In origine prese la forma del classico muro celtico in legno e terra (\"murus gallicus\"), sostituito regolarmente.\nMura di mattoni di fango.\nAttorno al 600 a.C., queste mura furono rimpiazzate da una struttura senza paragoni nell'Europa celtica contemporanea. Fondamenta in calcare sostenevano un muro di mattoni di fango alto circa 4 metri, probabilmente sovrastato da un camminamento coperto che arrivava a 6 metri d'altezza. Il muro era rivestito di intonaco di calce, regolarmente rinnovato. Le torri uscivano lateralmente dalle mura. Doveva essere ben visibile in tutta l'area. Non si conoscono altre mura celtiche in mattoni di fango nell'Europa Centrale celtica del tempo. \u00c8 generalmente accettato il fatto che questa struttura abbia come modello le contemporanee mura della Sicilia greco-fenicia. Le mura resistettero per circa 70 anni (molto pi\u00f9 dei predecessori in legno e terra e dei successori che dovettero essere rinnovati frequentemente). Dopo la distruzione avvenuta attorno al 530 a.C., l'insediamento fu difeso da \"murus gallicus\" fino alla successiva distruzione del V secolo.\nPorte.\nLa fortificazione ha due porte monumentali, una ad ovest che fornisce l'accesso agli insediamenti esterni, ed una ad est, probabilmente una strada a gradini che portava al Danubio (e forse ad un porto).\nArchitettura.\nLa cittadella conteneva un regolare sistema di strade e case. Sembra che l'insediamento abbia subito una netta riorganizzazione dopo il 600 a.C., dopodich\u00e9 le abitazioni furono pi\u00f9 densamente e regolarmente disposte rispetto a prima. In tutti i periodi, le case di Heuneburg erano di dimensione e qualit\u00e0 ammirevole se paragonate agli insediamenti contemporanei. Gli edifici uniformi servivano probabilmente come abitazioni e negozi. Esistono le prove di un'attiva industria metallifera, che comprendeva la lavorazione del bronzo nell'angolo sud-orientale della cittadella. Dopo la distruzione delle mura in mattoni di fango del 530 a.C., la disposizione interna fu modificata. I negozi furono spostati a nord. Una grande casa (14 per 30 metri) fu costruita nell'angolo sud-orientale. Questa viene a volte definita \"Herrenhaus\", ovvero l'abitazione di un capo locale.\nRitrovamenti.\nHeuneburg ha permesso numerosi ritrovamenti che dimostrano quanto fosse un sito molto ricco, essendo sia un centro locale di produzione che una base per il commercio su lunghe distanze. Tra i ritrovamenti c'\u00e8 un intero laboratorio di lavorazione del bronzo, alcuni vasi greci (i frammenti ritrovati servono per ricostruire circa una dozzina di vasi, una cifra notevole se paragonata a quella di altri siti contemporanei), ed altri materiali grezzi come stagno ed ambra. Molti materiali esotici sono stati datati a dopo il 530 a.C. Vi era anche una tradizione locale di produzione di ceramiche dipinte e decorate (incise o stampate).\nInsediamenti esterni alla cittadella.\nLavori recenti ad Heuneburg e nei dintorni hanno prodotto informazioni riguardo l'intera estensione dell'insediamento. Ora sembra che la cittadella fosse solo una piccola, anche se focale, parte dell'intero complesso.\nL\"Aussensiedlung\".\nL\"Aussensiedlung\" (tedesco per \"insediamento esterno\") si trovava pi\u00f9 a valle, immediatamente ad ovest ed a nord-ovest della cittadella. Fu probabilmente occupato a partire dal VII secolo (periodo Hallstatt) al V secolo a.C. Sembra esser esistito come insediamento fortificato separatamente. L\"'Aussensiedlung\" copre fino a 100 ettari, molto pi\u00f9 della sola cittadella. Sembra essere stato composto da lotti separati da palizzate o steccati, ognuno dei quali conteneva un'abitazione principale, aree di immagazzinamento e terreni per i campi. \u00c8 stato ipotizzato che ogni lotto fungesse da fattoria a s\u00e9 stante, che dava sostentamento ad una famiglia estesa.\nSolo per \"Aussensiedlung\" \u00e8 stata stimata una popolazione di circa 5000/10000 individui. Bisognerebbe notare che l'area compresa potrebbe non essere stata sufficiente per dare sostentamento all'intera popolazione. I tumuli Giess\u00fcbel sono stati eretti sulla cima della restante parte dell\"'Aussensiedlung\".\nIl \"S\u00fcdsiedlung\".\nIl \"S\u00fcdsiedlung\" (\"insediamento meridionale\"), posto a sud, sembra molto simile all\"'Aussensiedlung\" per carattere e cronologia, e potrebbe esserne stato contiguo.\n\"Vorwerke\" (fortificazioni basse).\nLe enormi fortificazioni riconosciute nel XIX secolo, erroneamente identificate al tempo come medievali, fanno parte del complesso celtico. Sono state parzialmente cancellate dall'erosione e del saccheggio. Un triplo sistema di molte centinaia di terrapieni e fossati conteneva e suddivideva il terreno pi\u00f9 basso situato subito ad ovest di Heuneburg. Dal momento che copre parzialmente le case di \"Aussensiedlung\", le mura devono essere state erette in una fase successiva. Ora le mura sono alte 6 metri, mentre originariamente i fossati erano profondi 7 metri.\nLa porta.\nRecenti scavi hanno portato alla luce una spettacolare porta monumentale nelle mura occidentali. Misurano 8 per 12 metri. Queste mura hanno un nucleo di calcare posto in un guscio di argilla e malta, ed erano ricoperte su ogni lato da pietre calcaree. Come le mura in mattoni di fango della cittadella, questa caratteristica \u00e8 eccezionale nel mondo celtico, e somiglia alle contemporanee architetture del mediterraneo.\nCimiteri celtici.\nMolte aree funerarie circondano Heuneburg. Sono composte da gruppi di tumuli in terra. Oltre 50 di questi monumenti sono stati riconosciuti nella zona, ma non tutti sono stati scavati. Alcuni vengono datati al periodo Hallstatt, ma sono probabilmente del periodo La T\u00e8ne. La relazione tra importanti siti fortificati ed elaborate strutture funerarie \u00e8 nota anche in altri siti celtici come l'oppidum e le tombe di Glauberg, la tomba di Hochdorf nei pressi dell'insediamento di Hohenasperg e la tomba di Vix vicino a Mont Lassois.\nGiess\u00fcbel.\nIl cimitero di Giess\u00fcbel si trova 500 metri a nord-ovest di Heuneburg. Fu costruito sopra all'allora abbandonata parte occidentale di \"Aussensiedlung\". Nel XIX secolo rimanevano quattro tumuli, ognuno di circa 50 metri di diametro e 7 di altezza. I primi scavi furono svolti nel XIX secolo (tumuli 2 e 3), ma opere pi\u00f9 sistematiche si svolsero tra gli anni cinquanta e gli anni ottanta del XX secolo.\nTomba 1.\nQuesto tumulo contiene una camera rettangolare in legno (3,5 per 5,5 metri). Il suo principale occupante era un uomo di circa 50 anni. Vi sono anche i resti di due donne. Il sepolcro \u00e8 stato saccheggiato da tombaroli nell'antichit\u00e0, ma nonostante questo sono state ritrovate le armi, accessori per abbigliamento in oro e bronzo, ed alcune placche d'ambra che un tempo ornavano probabilmente un kline (divano) importato dal Mediterraneo. Altri 20 sepolcri furono in seguito posti al suo interno o nello stesso tumulo.\nTomba 4.\nLa tomba 4, anch'essa saccheggiata, conteneva un solo individuo, accompagnato dai resti di ornamenti in metallo provenienti da un carro in legno.\nHohmichele.\nUn gruppo, o necropoli, di tumuli funerari, il cosiddetto \"Gruppo Hohmichele\", si trova 3,5\u00a0km ad ovest di Heuneburg. \u00c8 composto da almeno 36 tumuli funerari. Il gruppo prende il nome dal pi\u00f9 grande dei tumuli, l'Hohmichele. Si trova nei pressi di Altheim (circondario di Biberach). Molti tumuli non sono pi\u00f9 visibili, a causa dell'erosione e dei saccheggi. I circa 14 che restano si trovano nella foresta.\nScavi.\nIl primo scavo del tumulo Hohmichele risale al 1936-1938, diretto da Gustav Riek che faceva parte del programma di ricerca dell'SS-Ahnenerbe. Solo circa un terzo dei tumuli fu rimosso durante questo progetto, e la camera funeraria centrale fu localizzata. Dopo la guerra, tra il 1954 ed il 1956, Siegwalt Schiek organizz\u00f2 ulteriori scavi.\nTumulo Hohmichele.\nCon un diametro di 85 metri ed un'altezza di oltre 13 metri, il tumulo Hohmichele \u00e8 uno dei pi\u00f9 grandi tumuli celtici d'Europa. Gli scavi si sono concentrati soprattutto sulle porzioni centrale ed orientale. Il tumulo fu utilizzato dalla fine del VII secolo alla fine del VI secolo a.C. Tredici sepolture furono localizzate nel tumulo, molte delle quali accompagnate da offerte votive. Il tumulo fu riportato alle dimensioni originali nel 1960. Oggi \u00e8 visibile sotto forma di collinetta coperta da vegetazione in una piccola foresta disboscata. Sulla sua sommit\u00e0 si trova una moderna lapide commemorativa per la guerra.\nTomba I.\nIl centro del tumulo conteneva una camera in legno di quercia (Tomba I), costruita su quello che un tempo era il livello del suolo. Misurava 5,7 per 3,5 metri, ed era alta circa un metro. Questa tomba, che conteneva un uomo ed una donna, era gi\u00e0 stata saccheggiata poco dopo il resto del sito. Tra gli oggetti rimasti vi sono finimenti per cavalli, circa 600 perle di vetro provenienti da una collana, pezzi d'ambra e fili d'oro che in origine facevano parte di un tessuto simile ad un broccato. Il pavimento era coperto di pelli di mucca. Un tumulo centrale, alto 5 metri e con un diametro di 40 metri, copriva questa camera.\nTomba VI.\nDodici metri a sud-est della camera centrale, e circa 2,2 metri sopra al vecchio livello del suolo, si trova una camera in legno non saccheggiata (tomba VI). Misurava 3 per 2,4 metri ed era alta 1 metro. Anche questa tomba conteneva un uomo ed una donna. Tra il loro equipaggiamento si trovava un carro a quattro ruote con i finimenti per due cavalli, stoviglie in bronzo, una faretra con 51 teste di freccia in ferro, un coltello di ferro e molte perline di vetro e ambra (provenienti da collari), tra cui 2300 perline di vetro verde. La donna si trovava nel carro, l'uomo sul suolo. Le stoviglie in bronzo si trovavano vicino ai loro piedi ed alle teste. Vi erano anche resti di tessuti ricamati.\nTomba IX.\nLa tomba IX, una cosiddetta tomba pira, si trovava un metro sotto la tomba VI. Il suo occupante era una donna di et\u00e0 compresa tra i 18 ed i 30 anni, accompagnata da 2 bracciali in bronzo ed oltre 20 stoviglie in ceramica con incise e stampate decorazioni e pitture rosse.\nAltre tombe.\nAltre sei tombe (II-V, VII, VIII) erano inumazioni. Ventidue pire ritrovate nel tumulo erano probabilmente connesse al culto. Alcune, o anche tutte, potrebbero essere state pire funerarie.\nInterpretazione e significato.\nNon ci pu\u00f2 essere dubbio sul fatto che Heuneburg ed i monumenti associati siano uno dei pi\u00f9 importanti antichi centri celtici dell'et\u00e0 del ferro in Europa Centrale. \u00c8 anche chiaro che il sito dovrebbe essere visto in un contesto con altri importanti centri del tempo, i cosiddetti F\u00fcrstensitze (tedesco per \"scranni principeschi\").\nSviluppo socio-economico.\nL'insediamento Heuneburg riflette importanti sviluppi nell'antica Europa celtica. Sembra che dopo il 700 a.C., in alcune regioni, la ricchezza e la popolazione si siano concentrate in aree relativamente piccole. Fu uno sviluppo che si acceler\u00f2 dopo il 600 a.C. \nUna differenziazione di crescita in termini di ricchezza, che \u00e8 visibile negli insediamenti ma soprattutto nelle tombe, indica lo sviluppo di gerarchie sociali. Questo \u00e8 dimostrato dalla scoperta nel 2005 della tomba di un bambino di 2 anni, nei pressi di Heuneburg, accompagnato da gioielleria importata di arte greca. \u00c8 chiaro che un bimbo cos\u00ec piccolo non poteva averli guadagnati, per cui doveva essere nato ricco. C'\u00e8 probabilmente anche un elemento di centralizzazione politica in questo processo. Il fatto che Heuneburg e Aussensiedlung non potevano produrre abbastanza cibo per la popolazione residente, implica abbastanza chiaramente che erano in grado di ricevere il supporto di un'area maggiore. La specializzazione sociale e professionale che si andava sviluppando port\u00f2 allo sviluppo di lavori specializzati, forse anche di quartieri di artigiani che non producevano solo quanto serviva localmente.\nIl termine \"F\u00fcrstensitz\".\nIl termine tradizionale \"F\u00fcrstensitz\" (\"scranno principesco\") per descriverlo \u00e8 stato recentemente criticato, soprattutto dall'archeologo Manfred Eggert (Universit\u00e0 di Tubinga). Si potrebbe sostenere che la frase implichi un'interpretazione potenzialmente fuorviante delle strutture di potere.\nInterazione con altri siti.\nMolti altri siti sorsero sulle colline circostanti contemporaneamente ad Heuneburg, nel 700 a.C. circa. Inizialmente, erano simili per dimensione e popolazione. Sorprendentemente, molti di loro furono abbandonati attorno al 600 a.C., ovvero quando l'insediamento di Heuneburg fu riorganizzato. \u00c8 possibile che Heuneburg divenne tanto potente da attrarre popolazione dagli altri siti. A lungo \u00e8 stato ipotizzato che l'insediamento di Hohenasperg, circa 100\u00a0km a nord di Heuneburg, fu in qualche modo coinvolto nella distruzione di Heuneburg dopo il 500 a.C., e che approfitt\u00f2 della sua scomparsa. Non esistono prove certe di questa interpretazione, soprattutto perch\u00e9 il fatto che Heuneburg sia stato abbandonato \u00e8 dubbio.\nDistruzioni, abbandono e continuit\u00e0.\nL'ipotesi tradizionale che le due principali distruzioni della cittadella siano il risultato di una distruzione violenta, e che Heuneburg fu abbandonata dopo la seconda distruzione nella lotta di potere con Honenasperg, ha recentemente perso consensi. Resta probabile che le mura di mattoni di fango siano state distrutte violentemente, ma non ci sono prove che si tratti del risultato di una guerra esterna o di difficolt\u00e0 interne. L'economia nuovamente fiorente dopo questo evento potrebbe far pensare ad una distruzione del sito su larga scala. \nLa seconda distruzione, nel V secolo a.C., \u00e8 ancora pi\u00f9 problematica. \u00c8 stato ipotizzato che il fuoco o i fuochi possano essere stati accidentali. \u00c8 anche importante notare che nonostante il pianoro di Heuneburg sia stato abbandonato in questo periodo, come Aussensiedlung, gli insediamenti pi\u00f9 piccoli si svilupparono nell'area circostante e l'attivit\u00e0 funeraria prosegu\u00ec. Forse queste cose fanno ipotizzare un cambio del focus dell'attivit\u00e0 locale, possibilmente legato ai cambiamenti socio-politici del tempo.\nClima.\n\u00c8 stato anche ipotizzato che la fiorente attivit\u00e0 della cultura celtica tra il VII ed il V secolo a.C. sia legata alla fase calda che coincise con quel periodo. Un clima pi\u00f9 mite potrebbe aver permesso un'agricoltura pi\u00f9 fiorente, che avrebbe potuto, a sua volta, aver permesso una popolazione pi\u00f9 numerosa e quindi lo sviluppo di specializzazioni politiche, sociali ed artigianali. La fine di questo periodo mite avrebbe portato a perdite della popolazione ed al collasso dei sistemi economici costituiti. L'abbandono di centri quali Heuneburg, ma anche le migrazioni celtiche del IV secolo, potrebbero essere legate a questo fatto.\nIl commercio ed i contatti col mondo classico.\nL'importanza di Heuneburg, come quella di altri centri contemporanei, \u00e8 molto legata alla sua posizione rispetto a molte importanti rotte commerciali. Posta subito a nord delle Alpi e sul Danubio, il sito aveva accesso alle importanti rotte che attraversavano le montagne dall'Italia e dalla Francia meridionale (soprattutto dalla colonia greca di Marsiglia) e, via fiume, da Balcani e mar Nero. Fu coinvolto nel commercio a lungo raggio tra nord e sud Europa, gestendo anche beni di lusso (come quelli rinvenuti nei tumuli funerari) e probabilmente vino dal sud, ed ambra, metalli e beni deperibili come cuoio e pelli dal nord.\nL'influenza mediterranea (greca/fenicia della Sicilia) su Heuneburg \u00e8 fortemente presente nelle fortificazioni in mattoni di fango, e nelle mura in pietra scoperte pi\u00f9 recentemente.\nPyrene?\nA met\u00e0 del V secolo a.C., lo storico greco Erodoto (Libro 2.33) fece un breve accenno ad una citt\u00e0 celtica chiamata dai greci \"Pyrene\": \"L'Ister scorre dalla terra dei Celti e dalla citt\u00e0 di Pyrene fino al centro dell'Europa...\". Dato che Heuneburg \u00e8 approssimativamente alla posizione corretta ,e che al tempo era un centro importante, \u00e8 possibile che si tratti dello stesso insediamento.\nMusei.\nL'Heuneburgmuseum si trova nel fienile ristrutturato del vecchio monastero di Heiligkreuztal a Hundersingen. La mostra spiega l'importanza del sito ed esibisce alcuni degli originali reperti rinvenuti nel sito e nei vicini centri funerari.\nAlcuni anni fa \u00e8 stato costruito un museo all'aria aperta proprio ad Heuneburg. Comprende numerose case ricostruite ed una parte del muro in mattoni di fango. Alcuni reperti della tomba di Hohmichele sono parzialmente esposti presso il museo statale di W\u00fcrttemberg (Stoccarda)."}
{"id": "3710279", "revid": "205197", "url": "https://it.wikipedia.org/wiki?curid=3710279", "title": "Unit\u00e0 periferica di Karpathos", "text": ""}
{"id": "3710284", "revid": "205197", "url": "https://it.wikipedia.org/wiki?curid=3710284", "title": "Karpathos (unit\u00e0 periferica)", "text": ""}
{"id": "3710285", "revid": "1305772", "url": "https://it.wikipedia.org/wiki?curid=3710285", "title": "Scarpanto (disambigua)", "text": "Scarpanto (in greco \"Karpathos\") pu\u00f2 riferirsi a:"}
{"id": "3710287", "revid": "288232", "url": "https://it.wikipedia.org/wiki?curid=3710287", "title": "Michael D\u00e4twyler", "text": ""}
{"id": "3710289", "revid": "92723", "url": "https://it.wikipedia.org/wiki?curid=3710289", "title": "Kremlin Cup 2011 - Doppio maschile", "text": "Il doppio maschile del Kremlin Cup 2011 \u00e8 stato un torneo di tennis facente parte dell'ATP World Tour 2011.\nIgor' Kunicyn e Dmitrij Tursunov erano i detentori del titolo ma sono stati sconfitti al primo turno da Alex Bogomolov, Jr. e Michail Kuku\u0161kin.\nFranti\u0161ek \u010cerm\u00e1k e Filip Pol\u00e1\u0161ek hanno sconfitto in finale Carlos Berlocq e David Marrero per 6-3, 6-1."}
{"id": "3710291", "revid": "767487", "url": "https://it.wikipedia.org/wiki?curid=3710291", "title": "Fernando Pascoal Neves", "text": "Il suo soprannome (Pavone) era dovuto all'abitudine di aprire le braccia nell'atto di dribblare l'avversario. Mor\u00ec prematuramente, a 26 anni, durante una partita, per ragioni non del tutto chiarite. Gioc\u00f2 per tutta la sua breve carriera da professionista col Porto, con cui vinse una Coppa nazionale nel 1968."}
{"id": "3710292", "revid": "1543377", "url": "https://it.wikipedia.org/wiki?curid=3710292", "title": "Kremlin Cup 2011 - Doppio femminile", "text": "Il doppio femminile del Kremlin Cup 2011 \u00e8 stato un torneo di tennis facente parte del WTA Tour 2011.\nGisela Dulko e Flavia Pennetta erano le detentrici del titolo ma hanno deciso di non difenderlo e quindi di non partecipare al torneo.\nVania King e Jaroslava \u0160vedova hanno sconfitto in finale Anastasija Rodionova e Galina Voskoboeva per 7-63, 6-3."}
{"id": "3710295", "revid": "287204", "url": "https://it.wikipedia.org/wiki?curid=3710295", "title": "Chinnamast\u0101", "text": "Chinnamast\u0101 (devanagari \u091b\u093f\u0928\u094d\u0928\u092e\u0938\u094d\u0924\u093e) \u00e8 una divinit\u00e0 dell'Induismo, quinta Dea delle Mah\u0101vidy\u0101, la Decapitata.\nIl nome.\nIl significato del termine \"chinnamast\u0101\" \u00e8 \"decapitata\": Chinnamast\u0101 \u00e8 infatti colei che si \u00e8 tagliata la testa da sola. \u00c8 anche nota col nome di Praca\u1e47\u1e0daca\u1e47\u1e0dik\u0101, con riferimento a un mito che narra di una battaglia fra d\u00e8i e demoni, battaglia nella quale la Dea fu invocata per sconfiggere questi ultimi: dopo la battaglia, Praca\u1e47\u1e0dca\u1e47\u1e0dik\u0101, ancora inferocita, si tagli\u00f2 la propria testa.\nUn altro mito spiega che Chinnamast\u0101 si tolse la vita, decapitandosi, dopo aver bevuto la parte di nettare dell'immortalit\u00e0 destinata ai demoni. Ella si era immolata per non dare modo a questi di riprendersi il nettare.\nIconografia e simbolismi.\nChinnamast\u0101, divinit\u00e0 tantrica, \u00e8 colei che regna sul sacrificio, quel sacrificio vedico che consiste nel decapitare la vittima:\nda questo ne vengono il nome e la tipica raffigurazione: una donna nuda che tiene nella mano destra la scimitarra (o un coltello) e nella sinistra la propria testa recisa dal corpo, mentre dal collo zampilla ancora il sangue che lei stessa beve: Chinnamast\u0101 offre la propria testa in sacrificio.\nNel \"Chinnamast\u0101tantr\u0101\" \u00e8 descritta sensuale mentre si tiene ritta sul Dio dell'amore in eccitamento, un gioiello \u00e8 assicurato alla fronte con un serpente, un fiore di loto spicca fra i seni e la sua pelle \u00e8 rossa \"come la rosa rossa di Cina\". In altre raffigurazioni K\u0101ma \u00e8 insieme alla consorte Rati mentre sono in copula; in altre ancora al posto di K\u0101ma c'\u00e8 il dio \u015aiva. La coppia delle due assistenti della Dea, D\u0101kin\u012b e Var\u1e47in\u012b, \u00e8 invece sempre presente nelle varie raffigurazioni.\nKinsley mette in evidenza un altro simbolismo (oltre quello relativo al sacrificio), osservando la presenza di elementi che rimandano al sesso e alla morte: Chinnamast\u0101, simbolo di morte, sembra caricarsi dell'energia erotica della coppia sotto i suoi piedi, il suo sangue nutre le assistenti, le assistenti calcano anch'esse la coppia in amore. La vita, dunque, si alimenta con la morte, da questa trae nuova linfa, e compito di entrambi, del sesso e della morte, \u00e8 perpetuare la vita.\nLo stesso Kinsley offre un'altra interpretazione dell'autodecapitazione: l'abbandono delle false credenze radicate nella mente, e in senso esteso, anche dell'ignoranza e dell'egoismo.\nUn altro nome della Dea, Madan\u0101tur\u0101, che significa \"Colei che non si lascia travolgere dal desiderio\", d\u00e0 luogo a un'ulteriore interpretazione: Chinnamast\u0101 \u00e8 la \"yogin\u012b\" (seguace dello Yoga) che controlla il proprio appetito sessuale, cosa che ben si adatta al suo aspetto eroico, battagliero. Quindi, in questa visione, Chinnamast\u0101 sovrasta la coppia in amore non per trarne energia, ma per distaccarsene.\nQuinto Oggetto della conoscenza trascendente.\nNella ciclicit\u00e0 del tempo (concetto nucleare nell'Induismo, dove tutto continua a ripetersi), lo stadio che corrisponde a Chinnamast\u0101 \u00e8 la \"Notte-del-coraggio\", con riferimento alla notte che precede il sacrificio; cos\u00ec, fra le dieci Mah\u0101vidy\u0101, le dieci dee della conoscenza trascendente, Chinnamast\u0101 \u00e8 la conoscenza della \"Potenza del Sacrificio\". L\"'agnihotra\" (l'offerta al fuoco), il tipico sacrificio vedico che consiste nell'offrire al fuoco, \u00e8, nel simbolismo della combustione, ci\u00f2 che divora, cio\u00e8 distrugge, rendendo cos\u00ec possibile il ritornare della vita. Chinnamast\u0101, rossa come il fuoco, che beve il suo stesso sangue dopo essersi offerta in sacrificio autodecapitandosi, si fa simbolo del coraggio di assumere in s\u00e9 stessa il potere dell'atto sacrificale.\nIl culto di Chinnamast\u0101.\nAttualmente esistono pochissimi templi dedicati alla Dea, e i rispettivi adoratori eseguono perlopi\u00f9 culti privati."}
{"id": "3710296", "revid": "287204", "url": "https://it.wikipedia.org/wiki?curid=3710296", "title": "Chinnamasta", "text": ""}
{"id": "3710297", "revid": "506294", "url": "https://it.wikipedia.org/wiki?curid=3710297", "title": "Chhinnamasta", "text": ""}
{"id": "3710298", "revid": "81195", "url": "https://it.wikipedia.org/wiki?curid=3710298", "title": "Campionati mondiali di ginnastica artistica 2011 - Volteggio femminile", "text": ""}
{"id": "3710299", "revid": "506294", "url": "https://it.wikipedia.org/wiki?curid=3710299", "title": "Prachanda Chandika", "text": ""}
{"id": "3710302", "revid": "506294", "url": "https://it.wikipedia.org/wiki?curid=3710302", "title": "Chinnamunda", "text": ""}
{"id": "3710303", "revid": "767487", "url": "https://it.wikipedia.org/wiki?curid=3710303", "title": "Asbj\u00f8rn Helgeland", "text": "Carriera.\nGiocatore.\nClub.\nHelgeland cominci\u00f2 la carriera con la maglia del Djerv, per poi giocare nel V\u00e5lerengen nel 1987. Gioc\u00f2 nuovamente nel Djerv, per passare successivamente al Fyllingen.\nNel 1994 divent\u00f2 un calciatore dell'Haugesund. Nel 1999 pass\u00f2 agli svedesi dell'\u00d6rebro, ma nel 2000 torn\u00f2 all'Haugesund, ricoprendo anche il ruolo di assistente dell'allenatore, fino al 2002.\nLa sua carriera continu\u00f2 nel Djerv, dove nel 2007 raggiunse quota 200 reti segnate con quella maglia.\nDopo il ritiro.\nA dicembre 2008 divent\u00f2 un dirigente dell'Haugesund."}
{"id": "3710304", "revid": "125063277", "url": "https://it.wikipedia.org/wiki?curid=3710304", "title": "Jesse L. Lasky", "text": "\u00c8 stato uno dei pionieri di Hollywood. Insieme a Adolph Zukor, fond\u00f2 la casa di produzione Paramount Pictures.\nBiografia.\nNipote di emigrati tedeschi, figlio di Sarah Platt e di Isaac Lasky, Jesse L. Lasky nacque a San Francisco nel 1880. Crebbe a San Jose, diplomandosi al liceo di Santa Clara.\nNel 1897, a 17 anni, trova il suo primo lavoro, diventando reporter per il San Francisco Post. Questa esperienza lavorativa non dura che un anno. Passa quindi alla musica e viene assunto al teatro cittadino come cornettista nell'orchestra. Nel 1900, suo padre muore e la famiglia trova 3000 dollari per finanziargli un viaggio in Alaska, dove \u00e8 scoppiata la corsa all'oro. Il tentativo non ha una grande riuscita e Lasky si trova a riprendere la sua carriera di musicista a Honolulu.\nL'inizio della carriera cinematografica.\nNegli anni seguenti, lavora nel vaudeville insieme alla sorella Blanche con la quale forma un duo musicale. Insieme alla sorella compie alcune tourn\u00e9e negli Stati Uniti e una anche in Europa. \u00c8 nell'ambiente teatrale che si creano i presupposti per la sua futura carriera cinematografica. Nel 1912, diviene agente artistico e produce l'operetta di Cecil B. DeMille \"California\". Da qui, nasce la collaborazione artistica tra i due.\nSua sorella Blanche si era sposata nel 1910 con Samuel Goldwyn. Questi, nel 1913, riesce a convincere il cognato, DeMille e Oscar Apfel a unirsi a lui per formare la Jesse L. Lasky Feature Play Company: con mezzi limitati, il gruppo affitta un fienile nei pressi di Los Angeles e si getta nell'impresa di realizzare il loro primo film che sar\u00e0 anche il primo lungometraggio girato a Hollywood. \"The Squaw Man\", il cui soggetto \u00e8 basato su un testo teatrale, \u00e8 un western atipico, che racconta di un inglese costretto a lasciare il suo paese per ritrovarsi a vivere nelle grandi praterie del West, sposato a un'indiana che \u00e8 interpretata da una vera nativa, l'attrice Red Wing. Con questo film, Cecil B. DeMille esordisce come regista cinematografico in coppia con Apfel, inaugurando una lunga e proficua carriera. Il fienile dove viene girato il film \u00e8 conosciuto oggi come il \"Lasky-DeMille Barn\" e accoglie l'Hollywood Heritage Museum.\nNascita di una grande azienda.\nDal 1914, Lasky distribuisce i film della sua compagnia attraverso la Paramount Pictures Corporation, una compagnia di distribuzione creata da William Wadsworth Hodkinson. Anche la Famous Players Film Company, una casa di produzione fondata da Adolph Zukor, usa il canale distributivo della Paramount. Nel 1916, l'ambizioso Zukor, che vuole un ruolo di primo piano in quella che \u00e8 la nascente industria hollywoodiana che si sta rivelando come uno dei pi\u00f9 promettenti settori industriali degli Stati Uniti, convince Lasky e Hodkinson a pensare pi\u00f9 in grande: le tre compagnie dovranno fondersi per poterne crearne una sola che prende il nome di Famous Players-Lasky Corporation. Hodkinson, battuto in sede direttiva, deve lasciare la societ\u00e0: il suo posto viene preso da Hiram Abrams, un membro del consiglio direttivo della Paramount. Zukor e Lasky adesso hanno il controllo non solo del settore produttivo, ma anche di quello distributivo che era appartenuto a Hodkinson.\nLa nuova societ\u00e0 che \u00e8 appena nata, per ampliarsi, ha bisogno anche di nuovi studi cinematografici: vengono trovati ad Astoria, nel quartiere del Queens, a New York.\nDal 1916 al 1932, Lasky - che \u00e8 vicepresidente della compagnia, assume il compito di responsabile delle produzioni che vengono realizzate tra Hollywood e New York. Sotto di lui, la Famous Players-Lasky Corporation passa di successo in successo. Per assicurare la prosperit\u00e0 dello studio, mette a punto un metodo per cui i film prodotti dalla compagnia vengano proiettati in tutte le sale del circuito. I proprietari dei cinema, che desiderano un suo film, devono impegnarsi a proiettare per un anno anche le altre pellicole dello studio.\nLasky \u00e8 considerato come uno dei pi\u00f9 importanti produttori di Hollywood del cinema muto. Malgrado i suoi metodi di uomo d'affari senza piet\u00e0, Hollywood lo apprezza. Lasky incoraggia i cineasti a rendersi pi\u00f9 indipendenti e non interferisce nelle loro scelte artistiche.\nLa casa di produzione ha un posto in cima alla gerarchia dell'industria cinematografica americana. Lasky controlla le pi\u00f9 grandi stelle del cinema. Cosa che non gli impedisce di scoprire nuovi talenti,\n\u00c8 uno dei 36 fondatori dell'Academy of Motion Picture Arts and Sciences che nasce nel 1927, un'organizzazione per il miglioramento e la promozione mondiale del cinema. L'accademia, nel 1929, crea il Premio Oscar.\nAll'inizio degli anni trenta, lo studio conta una miriade di stelle che \u00e8 formata da nomi quali quelli di Mary Pickford, Marlene Dietrich, Gary Cooper, Gloria Swanson, Roscoe \"Fatty\" Arbuckle, Mae West, Carole Lombard, Marx Brothers, W. C. Fields, Claudette Colbert e Maurice Chevalier.\nFine di carriera.\nIn seguito alla Grande Depressione, l'industria del cinema \u00e8 colpita dalla crisi finanziaria e la Famous Players-Lasky Corporation \u00e8 messa sotto commissariamento giudiziario nel 1932. In seguito a ci\u00f2, la compagnia cambia nome, diventando la Paramount Pictures. Nel medesimo anno, Lasky \u00e8 destituito dalle sue funzioni dal nuovo uomo forte della Paramount, Sam Katz. A partire da questo periodo, Lasky inizia una nuova carriera come produttore indipendente. Lavora per i grandi studi, per la 20th Century Fox, la Warner Bros. e la RKO Pictures.\nCollabora anche con Mary Pickford: insieme, i due creano la Pickford-Lasky Company. Una societ\u00e0 che si sfalda qualche anno dopo.\nDal 1938 al 1940, diventa produttore di una trasmissione radiofonica alla CBS, \"Gateway to Hollywood\". Nel 1941, produce il suo pi\u00f9 grande successo come produttore indipendente, \"Il sergente York\", interpretato da Gary Cooper e diretto da Howard Hawks.\nAlla fine della seconda guerra mondiale, rejoint la SIMPP. Crea, quindi, nel 1945 la Jessy L. Lasky Production che produce il suo ultimo film, \"Il grande Caruso\" nel 1951.\nTorna alla Paramount a met\u00e0 anni cinquanta, appoggiato dai vecchi soci, l'amico Cecil B. DeMille e il cognato Samuel Goldwyn, ma non vedr\u00e0 realizzarsi i suoi ultimi progetti. Lasky muore nel 1958 per una crisi cardiaca a Beverly Hills. Viene sepolto all'Hollywood Forever Cemetery, adiacente agli studi della Paramount e a quelli della RKO. Nel 1957, aveva pubblicato la sua autobiografia, \"I Blow My Own Horn\".\nRiconoscimenti.\nPer il suo contributo all'industria cinematografica, gli \u00e8 stata assegnata una stella sulla Hollywood Walk of Fame al 6433 Hollywood Boulevard.\nBeverly Hills gli ha dedicato una strada, la \"Lasky Drive\".\nLa famiglia.\nFiglio di Isaac Lasky e di Sarah Platt, ha una sorella, Blanche Lasky, moglie dal 1910 al 1915 di Samuel Goldwyn.\nSi \u00e8 sposato nel 1909 con Bessie Ginzberg, da cui ha avuto tre figli: Jesse L. Lasky Jr. (19 settembre 1910 - 11 aprile 1988), che diventer\u00e0 sceneggiatore; William Raymond Lasky (24 marzo 1921 - 21 gennaio 1985) e Bessie Dorothy Lasky, nata l'11 ottobre 1922.\n\u00c8 cugino del regista Mervyn LeRoy"}
{"id": "3710306", "revid": "1013865", "url": "https://it.wikipedia.org/wiki?curid=3710306", "title": "Calimno (unit\u00e0 periferica)", "text": "L'unit\u00e0 periferica di Calimno () \u00e8 una delle tredici unit\u00e0 periferiche in cui \u00e8 divisa la periferia dell'Egeo Meridionale. Il capoluogo \u00e8 la citt\u00e0 di Calimno.\nIl territorio comprende le isole di Calimno, Gaidaro, Stampalia, Lisso, Lero, Patmo oltre a numerose isole dell'Egeo.\nSuddivisione amministrativa.\nL'unit\u00e0 periferica \u00e8 stata istituita il 1\u00ba gennaio 2011 a seguito dell'entrata in vigore della riforma amministrativa detta \"programma Callicrate\". Precedentemente era parte della prefettura del Dodecaneso ed \u00e8 suddivisa nei seguenti comuni (i numeri si riferiscono alla posizione del comune nella mappa qui a fianco):"}
{"id": "3710307", "revid": "33689", "url": "https://it.wikipedia.org/wiki?curid=3710307", "title": "Celio Aureliano", "text": "Nato a Sicca in Numidia, visse a Roma intorno alla met\u00e0 del V secolo, e fu medico di grande fama. L'opera pi\u00f9 importante che va sotto il suo nome con il titolo di \"Genetia\" non \u00e8 che una traduzione latina, con poche aggiunte, della \"Ginecologia\" di Sorano di Efeso (\"\u03a0\u03b5\u03c1\u1f76 \u03b3\u03c5\u03bd\u03b1\u03b9\u03ba\u03b5\u03af\u03c9\u03bd \u03c0\u03b1\u03d1\u1ff6\u03bd\") e cos\u00ec pure il libro \"De morbis acutis et chronicis\" si attiene pedestremente a quello del medesimo autore che porta lo stesso titolo (\"\u03a0\u03b5\u03c1\u1f76 \u1f40\u03be\u03ad\u03c9\u03bd \u03ba\u03b1\u1f76 \u03ba\u03c1\u03bf\u03bd\u03af\u03c9\u03bd \u03ba\u03b1\u03d1\u1ff6\u03bd\"). Ci\u00f2 nondimeno l'opera di Celio \u00e8 importante perch\u00e9 in essa sono raccolte e conservate le dottrine della celebre scuola medica dei metodici derivante dalla scuola filosofica degli epicurei.\nCon Aureliano si ha, per la prima volta, una descrizione sistematica delle patologie, con \u00abenfasi alla problematica della diagnostica differenziale\u00bb. Aureliano si interess\u00f2 anche di malattie mentali; propose di abbandonare le cure coercitive in voga alla sua epoca e sostenne l'idroterapia. \u00c8 il primo autore a citare l'angina pectoris."}
{"id": "3710308", "revid": "1543377", "url": "https://it.wikipedia.org/wiki?curid=3710308", "title": "Scherma ai XVI Giochi panamericani", "text": "La scherma ai XVI Giochi panamericani si \u00e8 svolta al Multipurpose Gymnasium di Guadalajara, in Messico, dal 24 al 29 ottobre 2011. Per la prima volta tutte e dodici le specialit\u00e0 sono inserite nel programma. Schiacciante il dominio degli Stati Uniti, vincitori di tutte le specialit\u00e0 in programma, ad eccezione della sciabola individuale maschile, appannaggio del Canada."}
{"id": "3710312", "revid": "1305772", "url": "https://it.wikipedia.org/wiki?curid=3710312", "title": "Maddalena Campiglia", "text": "Viene ricordata per essere stata lodata da Torquato Tasso per la composizione della favola pastorale \"Flori\", ispirata all\"'Aminta\" .\nBiografia.\nMaddalena Campiglia nacque a Vicenza il 13 aprile 1553, dalla relazione tra Polissena Verlato e Carlo Campiglia. Entrambi nobili e vedovi, genitori di due figli maschi, maggiori di Maddalena, i due regolarizzarono la loro unione solo nel 1565.\nNel corso dei suoi studi, la giovane Campiglia dimostr\u00f2 particolare interesse per la letteratura, la filosofia e la musica . Fondamentale per la sua formazione risult\u00f2 inoltre la frequentazione della societ\u00e0 culturale del Cinquecento che si riuniva nella provincia di Vicenza presso la villa di propriet\u00e0 della cugina Elena, sposata con il marchese Guido Sforza Gonzaga. Qui conobbe Curzio Gonzaga - marchese di Palazzolo, poeta e diplomatico, amico di letterati ed artisti - depositario della fiducia della poetessa al punto di essere da lei designato nel testamento come curatore dei suoi scritti .\nPresumibilmente, in questa sede, conobbe Dionisio da Colz\u00e8, suo sposo dal 1576 al 1580, anno in cui si separ\u00f2 e inizi\u00f2 a vivere da sola. Il loro fu - per imposizione della Campiglia - un matrimonio bianco , come si pu\u00f2 dedurre dagli atti di separazione dai quali si pu\u00f2 dedurre anche la sua mancanza di predisposizione nei confronti della maternit\u00e0 in quanto sian nostri figli le cose create, dal Divin nostro pelegrino ingegno.\nIn quello stesso anno, inizi\u00f2 la sua produzione letteraria, con scritti di carattere religioso in cui per\u00f2 gi\u00e0 si intravedeva lo spirito anticonformista. Secondo la scrittrice, la verginit\u00e0 doveva essere vissuta non come una costrizione ma come un efficace mezzo per ottenere l'indipendenza femminile dal genere maschile. Come incarnazione per antonomasia di questo principio, indica la Vergine Maria la quale, secondo la sua interessante rilettura, si era votata spontaneamente alla castit\u00e0 e proprio per la grandezza di questa scelta era stata scelta da Dio.\n\"\u201cO eccellissima donna, Vergine sopra le Vergini, saggia e felice, adorna di fregi cos\u00ec sublimi, e riplendenti. Non dcinta ti veggo di catena di ferro grave, e pesante, come le maritate, che sotto l'insopportabil peso del matrimonio in modo son gravate, ch'in modo son gravate, ch'in dispetto di lor medesme tal'hor ne vengono, e bene spesso odiano quest'aria che le spira d'intorno. Nemmeno di collare d'argento fino, e terso ti miro adorna o Sacra Regina mia, qual ne va altero lo stato vedovile, ma di purissimo oro freggiata ti scorgo qual merto della Verginit\u00e0 tua ricerca\u201d\" (brano tratto dal componimento Sopra l'annonciazione della Beata Vergine e la incarnazione del Signor Nostro Ges\u00f9 Christo).\nL'opera maggiormente riconosciuta della Campiglia fu Flori, una favola boscareccia ispirata all\u2019\"Aminta\" di Torquato Tasso che le valse i complimenti del poeta stesso. Flori \u00e8 una ninfa vergine votata al culto di Diana, che affranta dalla morte dell'amata amica Amaranta viene destinata ad innamorarsi del primo uomo che incontra. Seppur innamorata del pastore che incontra la ninfa accetta solo un matrimonio casto.\nOltre al tema della verginit\u00e0 in questa opera viene introdotto un tema delicato, l'amore tra donne. Questo argomento trova la massima espressione nel significato della frase \"Donna amando pur Donna essendo\".\nLa donna amata da Flori \u00e8 Calisa, dietro il cui nome si cela quello di Isabella Pallavicini Lupi, marchesa di Soragna, protettrice di Maddalena e beneficiaria di Flori e di numerosi altri sonetti.\nMaddalena Campiglia mor\u00ec a Vicenza il 28 gennaio 1595, in seguito ad una lunga malattia che la priv\u00f2 della vista. Negli ultimi anni, la poetessa si avvicin\u00f2 agli ambienti monacali e nelle disposizioni testamentarie espresse l'insolita volont\u00e0, che venne rispettata, di essere sepolta nel medesimo sepolcro dell'abbadessa Giulia Cisotta, presso la chiesa di Santa Maria d'Araceli a Vicenza."}
{"id": "3710313", "revid": "1305772", "url": "https://it.wikipedia.org/wiki?curid=3710313", "title": "Calimno (disambigua)", "text": ""}
{"id": "3710318", "revid": "1013865", "url": "https://it.wikipedia.org/wiki?curid=3710318", "title": "Ceo-Citno", "text": "L'unit\u00e0 periferica di Ceo-Citno ( \"Kea-Kythnos\") \u00e8 una delle tredici unit\u00e0 periferiche in cui \u00e8 divisa la periferia dell'Egeo Meridionale.\nIl territorio comprende le isole di Ceo, Citno oltre a numerose isole dell'Egeo.\nSuddivisione amministrativa.\nL'unit\u00e0 periferica \u00e8 stata istituita il 1\u00ba gennaio 2011 a seguito dell'entrata in vigore della riforma amministrativa detta \"programma Callicrate\". Precedentemente era parte della prefettura delle Cicladi ed \u00e8 suddivisa nei seguenti comuni (i numeri si riferiscono alla posizione del comune nella mappa qui a fianco):"}
{"id": "3710321", "revid": "1522738", "url": "https://it.wikipedia.org/wiki?curid=3710321", "title": "Gary Chalmers", "text": "Gary Chalmers \u00e8 un personaggio della serie televisiva animata \"I Simpson\". Fa la sua prima apparizione nell'episodio \"La festa delle mazzate\".\nIl personaggio.\nIl Sovrintendente Chalmers \u00e8 un uomo stempiato e quasi calvo (anche se nell'episodio Rimpiazzabile te dimostra di essere completamente calvo), veste sempre con giacca blu, camicia bianca e cravatta rossa. Non si sa per certo da dove venga, poich\u00e9 ha affermato in diverse occasioni di essere originario di Utica, New York, ma ha anche detto che viene dal Queens, New York, dal Messico (in una scena tagliata) e da Intercourse, Pennsylvania. Ha frequentato la Ball State University ed \u00e8 un orgoglioso proprietario di una Honda Accord rossa del 1979. Nell'episodio \"La conquista del test\", Skinner accenna al fatto che Chalmers ha una figlia di nome Shauna.\nNell'episodio \"Bart infartato\", dichiara che il suo segno zodiacale \u00e8 il sagittario, cosa che implica la sua nascita tra novembre e dicembre. Sebbene il suo segno zodiacale sia stato confermato, la sua effettiva data di nascita \u00e8 tuttora ignota. In \"Il buio oltre casa Simpson\" si apprende che Chalmers e sua figlia sono di fede ebraica.\nChalmers \u00e8 un uomo rigoroso, senza fronzoli, e assolutamente privo di senso dell'umorismo, con un temperamento forte e una bassa tolleranza per il chiasso e la trasgressivit\u00e0. Ogni volta che visita la scuola elementare di Springfield, essa versa quasi sempre in una situazione disastrata e caotica. Egli \u00e8 specializzato nel mettere un'ansia estrema al direttore Seymour Skinner che chiama urlando il suo cognome con fare innervosito e perentorio prima di chiedere spiegazioni, le quali sono sempre pi\u00f9 improbabili per spiegare cosa sta succedendo. Tuttavia la competenza di Chalmers e la sua dedizione al lavoro sono piuttosto discutibili, tant'\u00e8 che permise a Ned Flanders di far precipitare la scuola nella pi\u00f9 totale anarchia quando lo fece preside. In seguito lo licenzi\u00f2 perch\u00e9 aveva introdotto la preghiera a scuola.\nCi\u00f2 che sconcerta di pi\u00f9 \u00e8 il fatto che Chalmers frequenti la madre di Skinner, Agnes, e si diano appuntamento a casa del preside. Nell'episodio \"Future-Drama\" Chalmers \u00e8 diventato pazzo e siede su una sedia a rotelle con una sirena rossa e gira su se stesso urlando il nome del preside Skinner. Nell'episodio 21x26 spiega di odiare Skinner per via del suo nome, perch\u00e9 da bambino il padre, psicologo, ogni mattina lo sottoponeva alla 'Skinner box' per dargli la colazione.\nNonostante l'apparente astio provato verso il preside Skinner, talvolta dimostra il suo apprezzamento per quest'ultimo, arrivando pi\u00f9 volte a complimentarsi per i suoi lavori (arrivando spesso a ricredersi dopo eventi inevitabilmente tragici) e con lui ha avviato una casa di produzione cinematografica di scarso successo, la \"ChalmSkin\" (il cui logo sono le rispettive teste del duo) e che ha prodotto i film indipendenti di Lisa e Nelson nell'episodio \"Ogni maledetto Sundance\"."}
{"id": "3710323", "revid": "36426", "url": "https://it.wikipedia.org/wiki?curid=3710323", "title": "Pavimento del Duomo di Siena", "text": "Il pavimento del Duomo di Siena \u00e8 uno dei pi\u00f9 vasti e pregiati esempi di un complesso di tarsie marmoree, un progetto decorativo che \u00e8 durato sei secoli, dal Trecento all'Ottocento. Come per la fabbrica della cattedrale, anche il pavimento si intreccia indissolubilmente con la storia stessa della citt\u00e0 e della sua arte: per questo nei secoli i senesi non hanno lesinato risorse per la sua creazione prima e per la sua conservazione poi. Composto da pi\u00f9 di sessanta scene, \u00e8 generalmente coperto nelle zone di maggior frequentazione da fogli di masonite, tranne una volta all'anno, per circa due mesi, tra la fine di agosto e la fine di ottobre\nStoria.\nLa tradizione vuole che l'invenzione della decorazione marmorea spetti al caposcuola della pittura senese Duccio di Buoninsegna, anche se non esiste alcuna prova documentaria di ci\u00f2. Le pi\u00f9 antiche testimonianze legano l'inizio dei lavori al pavimento a un periodo successivo, verso il 1369, quando sono ricordati dei pagamenti ad artefici pressoch\u00e9 sconosciuti (Antonio di Brunaccio, Sano di Marco, Francesco di ser Antonio) per la realizzazione dei primi episodi figurati nel pavimento. In via ipotetica si crede che le prime rappresentazioni possano essere legate a riquadri della navata centrale come la \"Ruota della Fortuna\" e la \"Lupa senese circondata dai simboli delle citt\u00e0 alleate\" (del 1373), poi completamente rifatti nei secoli successivi.\nPer trovare una notizia certa su un pannello ancora oggi identificabile si deve attendere il 13 marzo 1406, quando vennero pagati un certo Marchese di Adamo da Como e i suoi aiuti per l'esecuzione di una \"ruota\" davanti alla porta della sagrestia, ovvero del tondo raffigurante la \"Fortezza\" (che pure venne completamente rifatto nel 1839). Gi\u00e0 da quel periodo si ha testimonianza del fatto che artisti di fama fornissero cartoni ai maestri specialisti che realizzavano poi la tarsia; tra questi: Domenico di Niccol\u00f2, intagliatore e capomastro del Duomo, il Sassetta e Domenico di Bartolo. Seguirono poi, nel corso del Quattrocento, Pietro del Minnella, pure capomastro della cattedrale, Antonio Federighi, Urbano da Cortona, Francesco di Giorgio Martini, Neroccio di Bartolomeo de' Landi, Matteo di Giovanni, Giovanni di Stefano (figlio del Sassetta), Benvenuto di Giovanni e, segnatamente, Luca Signorelli. Nel Cinquecento si registrano ancora i contributi di Guidoccio Cozzarelli, Pinturicchio e, soprattutto, Domenico Beccafumi.\nQuest'ultimo lavor\u00f2 alacremente ai cartoni per le tarsie del presbiterio tra il settembre 1521 e il febbraio 1547, introducendo tecniche espressive di grande innovazione, con un risultato del tutto paragonabile ai grandi cicli pittorici dell'epoca.\nA met\u00e0 del Cinquecento il cantiere del pavimento raggiunse cos\u00ec un quasi completo assetto, esaurendo la fase definibile come \"classica\", a cui seguirono un continuo lavoro di restauro con aggiunte minori e, soprattutto, la sostituzione dei pannelli ormai consunti dall'uso con copie. Nel 1780 la zona davanti alla Cappella del Voto, opera berniniana, venne decorata dalle figure della \"Religione\" e delle \"Virt\u00f9 teologali\" disegnate da Carlo Amidei e messe in opera da Matteo Pini. Tali opere non raggiunsero per\u00f2 un apprezzamento sufficiente e vennero rifatte, circa novant'anni dopo, da Alessandro Franchi.\nIl XIX secolo si produsse con vasti restauri e integrazioni. Nel 1859 Leopoldo Maccari rifece in parte la \"Storia della Fortuna\" di Pinturicchio e il riquadro del Federighi con le \"Sette et\u00e0 dell'uomo\", sotto la direzione di Luigi Mussini, massimo esponente in Italia della corrente purista. Nel 1878 il Franchi, coadiuvato ancora dal Mussini, disegn\u00f2 i cartoni per alcuni episodi integrativi, sotto l'esagono della cupola, sostituendo \"Tre parabole\" e le \"Storie di Elia\" ormai pressoch\u00e9 cancellate. Si tratta di aggiunte che generalmente godono del favore della critica, per la loro \"puristica lindura\", come le defin\u00ec Enzo Carli, efficaci nel disegno e nella misurata forza drammatica.\nTema generale.\nIl tedesco Friedrich Ohly (1977, tradotto nel 1979) fu il primo ad occuparsi del pavimento nel suo insieme, ricercando una tematica comune che legasse i vari episodi, ipotizzando la presenza di un programma figurativo portato avanti nei secoli dai diversi artisti succedutisi alla decorazione. Arriv\u00f2 alla conclusione che ogni scena fa parte di una rappresentazione della Salvezza nei vari aspetti. Il tutto ha inizio dalle figure sul sagrato esterno (simbolo di ebrei e pagani), che sono escluse dalla salvezza e quindi restano fuori dall'edificio sacro, e dai tre ordini dei presbiteri che introducono il fedele mediando la sua partecipazione alla rivelazione divina.\nAll'interno, davanti al portale centrale, Ermete Trismegisto simboleggia l'inizio della conoscenza terrena, quella del mondo antico, con un libro che simboleggia Oriente e Occidente, nonch\u00e9 riporta parole legate alla creazione del mondo. Segue un richiamo alla storia e al luogo, con le storie che simboleggiano Siena e le sue imprese, oltre che i suoi alleati, e una rappresentazione della Fortuna che regge le sorti umane (\"Allegoria del colle della Sapienza\" e \"Ruota della Fortuna\"). Nelle navate laterali le \"Sibille\" prefigurano la venuta di Cristo, e ricordano le varie zone del mondo conosciuto.\nUna nuova fase del mondo \u00e8 rappresentata nel transetto, con le storie bibliche che sono gi\u00e0 ambientate nell'epoca della rivelazione. L'esagono centrale mostra scene di sacrificio, in stretta connessione con la rievocazione eucaristica che viene celebrata sull'altare. Ai lati invece le imprese militari del popolo ebraico, con l'inclusione della \"Strage degli Innocenti\" per il contenuto cruento assimilabile.\nVarie partizioni numerologiche vennero segnalate dall'Ohry (sette, cinque), che alluderebbero a vari significati teologici. Seguono poi le storie di Elia, il profeta, e di Mos\u00e9, il legislatore, con il popolo ebraico in cammino che simboleggia il pellegrinaggio del visitatore della cattedrale. Le \"Storie di Davide\" concludono le serie bibliche, e prefigurano simbolicamente Ges\u00f9, il pacificatore.\nNon rientrano nel disegno generale le \"Virt\u00f9\" nel transetto destro, opere tardo-settecentesche, nate quando ormai l'intero significato dello svolgimento delle storie si era evidentemente perso.\nDescrizione.\nSagrato.\nSulla piattaforma al culmine dei gradini di piazza del Duomo, davanti ai portali, si trovano i primi intarsi marmorei, con la rappresentazione del \"Fariseo\" e del \"Pubblicano\" simbolo, rispettivamente, di ebrei e pagani, cio\u00e8 i non-cristiani, che non hanno diritto di entrare nel tempio ed assicurarsi la Salvezza. Davanti ai portali si trovano poi le \"Cerimonie dell'iniziazione\" di Nastagio di Gaspare (1450 circa, oggi in copia), con un diacono, un sacerdote e un vescovo, depositari dell'ordinazione, che anticipano la sacralit\u00e0 dell'edificio.\nLe Sibille.\nNell'antichit\u00e0 classica, la Sibilla era una vergine dotata di virt\u00f9 profetiche in quanto ispirata da un dio, di solito Apollo. Le loro rappresentazioni si trovano lungo le navate laterali, come simboli della rivelazione di Cristo attraverso loro per l'umanit\u00e0 antica. Esse sono originarie dei vari paesi del mondo conosciuto (sono divise in tre gruppi, ioniche, italiche e orientali), e indicano l'universalit\u00e0 del messaggio cristiano.\nLa commissione delle loro figure risale al biennio 1482-1483 da parte del rettore Alberto Alberighi, e vi attesero vari artisti, rispettando uno stile comune, con le figure lavorate generalmente in marmo bianco su sfondo scuro e incorniciate da un motivo a scacchiera. Poggiano su un piano color mattone e sono accompagnate ciascuna da iscrizioni che ne facilitano l'identificazione e da simboli che chiariscono le loro rivelazioni su Cristo e sulla sua vita. Le profezie sono spesso tratte dall'opera apologetica dei primi secoli cristiani, il \"Divinae institutiones\" di Lattanzio.\nStilisticamente le sibille rappresentano un insieme omogeneo e ricordano statue classicheggianti, che contornano elegantemente le allegorie pi\u00f9 complesse della navata centrale. Solo alcune hanno subito rifacimenti nel corso dei secoli.\nNavata centrale.\nLa zona sotto le arcate della navata centrale fu probabilmente la prima ad essere decorata, forse dapprima a mosaico e poi col sistema del commesso in marmo (\"opus sectile\") che si afferm\u00f2 per tutto il pavimento della cattedrale.\nOltre agli intarsi in marmi di diverso colore, le figure venivano poi solcate a graffito lungo i contorni poi riempiti di pece, per far risaltare piccoli segni scuri.\nLa consunzione lungo il passaggio centrale ha fatto s\u00ec che nessuna delle figure sia oggi originale, ma i rifacimenti nei secoli dovettero essere piuttosto fedeli, se venne mantenuta anche la tecnica originaria del mosaico in quella che \u00e8 forse la scena pi\u00f9 antica, la \"Lupa senese attorno ai simboli delle citt\u00e0 alleate\".\nQuesta zona, a parte la figura dell'\"Ermete Trismegisto\", stilisticamente affine alle sibille, \u00e8 caratterizzata da rappresentazioni allegoriche, piuttosto che figure o scene narrative, a sottolineare l'ampio respiro del messaggio di questa importante parte dell'edificio.\nTransetto sinistro.\nNel vano della crociera, l'ispirazione per le rappresentazioni non sono pi\u00f9 i personaggi dell'antichit\u00e0 e le allegorie, ma temi della storia ebraica, quindi del periodo \"sub lege\", dopo la rivelazione divina. Si tratta di grandi scene, per dimensioni e ricchezza della narrazione, affollata da molti, a volte moltissimi, personaggi, una qualit\u00e0 comune alla maggioranza delle scene della crociera.\nNelle storie bibliche sono presenti precisi riferimenti alla storia locale, un tema particolarmente caro ai senesi. Tale stretta connessione tra vita civile e vita religiosa si manifest\u00f2 precocemente a Siena, come dimostrano gli affreschi a soggetto storico contemporaneo nel Palazzo Pubblico o, ad esempio, l'invocazione rivolta a Maria \"sis causa Senis requiei\" (\"garantisci la pace a Siena\") sull'iscrizione nella \"Maest\u00e0\" di Duccio di Buoninsegna, gi\u00e0 sull'altare maggiore della cattedrale.\nAnche su un'opera chiave come il pavimento del Duomo, quindi, non mancano riferimenti al sogno di potenza e grandezza dei senesi, all'epoca il pi\u00f9 grande stato in terra toscana, tramite le scene di battaglia del popolo ebraico in cui trasfigurare le proprie vicende.\nLa presenza della scena evangelica della \"Strage degli innocenti\" fu scelta probabilmente per il contenuto cruento analogo alle altre scene, ma \u00e8 stato notato anche come getti quasi un'ombra di consapevolezza sulla fine gloriosa ma traumatica dell'indipendenza di Siena.\nTransetto destro.\nNel transetto destro la decorazione pavimentale non \u00e8 legata prevalentemente alle storie dell'Antico Testamento e presenta una certa variet\u00e0 di stili e di tecniche usate. A parte le \"Storie di Assalonne\" e \"di Iefte\", si incontra infatti la singolare rappresentazione dell'Imperatore Sigismondo, inoltre la zona davanti alla berniniana cappella del Voto (o Cappella Chigi) presenta figure allegoriche risalenti al 1780 (rifatte novant'anni dopo con soggetto identico). L'intera zona, come nel braccio sinistro della crociera, \u00e8 divisa in tre fasce: quella superiore, divisa a sua volte in due parti, mostra la scena dell'imperatore e la \"Morte di Assalonne\"; quella centrale le complesse storie del \"Sacrificio di Iefte\", ricchissime di figure, e quella inferiore \u00e8 occupata dalle piccole allegorie antistanti la Cappella del Voto, importantissimo santuario cittadino, che per questo sono rivolte verso di esso, non verso la navata come il resto delle storie. All'altezza di quest'ultima fascia, in corrispondenza dell'esagono centrale, si trova un triangolo con decorazioni geometriche.\nEsagono centrale.\nIl grande esagono centrale, sotto la cupola, \u00e8 diviso in altri sei esagoni pi\u00f9 un settimo centrale, tutti di dimensioni uguali; inoltre per riempire gli angoli dell'esagono maggiore sono necessari sei riquadri a forma di losanga, variamente orientati. Ogni riquadro \u00e8 circondato da un'elegante fregio a spirale, con motivi vegetali, e un'ulteriore fascia a intreccio, dovuta al disegno beccafumiano. La lettura delle scene non segue un rigoroso schema logico, ma va da un riquadro all'altro con interruzioni e cambi di senso. Vi si narra il trionfo del profeta sui sacerdoti del dio Baal protetti da re Acab (I Re, 18, 1-40). In base al testo biblico si inizia nella losanga pi\u00f9 a destra (\"Elia nutrito da un corvo nel deserto\"), per proseguire in senso antiorario nelle losanghe inferiori (\"Incontro con la vedova\" e \"Resurrezione di suo figlio\"), per poi riprendere nelle losanghe superiori, sempre da destra a sinistra (\"Elia manda Abdia a chiamare re Acab\" e \"Arrivo del messaggero da Acab\") e continuare nell'esagono centrale col \"Patto tra Elia e e Acab\". Le storie entrano dunque nel vivo con la sfida tra i sacerdoti di Baal e Elia (esagoni a sinistra superiore e centrale in alto), seguendo l'ultima losanga, quella a sinistra, in cui \"Elia unge Iehu re d'Israele\" su indicazione divina. Si riprende quindi con l'esagono destro inferiore (\"Elia predice la morte di Acab\") e quello sinistro inferiore (\"Acab ferito a morte in battaglia\"), per terminare in quello centrale inferiore, con \"Elia rapito dal carro di fuoco\".\nLa storia della decorazione di questa zona \u00e8 abbastanza complessa: qui anticamente si trovava l'altare principale della cattedrale che gi\u00e0 nel XIV secolo venne arretrato e in seguito rifatto da Baldassarre Peruzzi (1532). Al 15 marzo 1375 doveva gi\u00e0 essere presente in questa zona del pavimento la \"Parabola della trave\" entro una nicchia di forma ogivale a sua volta dentro una cornice esagonale, affiancata dai triangoli della \"Parabola dei due ciechi\" di Antonio Federighi (1459) e dell\"'Obolo della vedova\" di Domenico di Niccol\u00f2 (1433). Le precarie condizioni di queste scene richiesero la loro sostituzione nel 1878, quando si prese la decisione di completare piuttosto le \"Storie di Elia\" del Beccafumi presenti nelle altre parti dell'esagono. L'incarico venne affidato ad Alessandro Franchi, che rifece anche le altre storie del profeta, opera dell'allievo di Beccafumi Giovan Battista Sozzi (1562).\nLa presenza di Beccafumi nel cantiere del pavimento inizia dal 1519 proprio con le storie di Elia. Stilisticamente queste scene mostrano influenze di Raffaello (composizioni che ricordano gli arazzi per Leone X) e di Michelangelo (movimenti vigorosi delle figure che appaiono ispirati dalla volta della Cappella Sistina), per cui sono messe in relazione al ritorno dal secondo viaggio a Roma dell'artista.\nSe quasi incondizionata \u00e8 l'ammirazione per le scene di Beccafumi, anche l'opera di Alessandro Franchi ha iniziato a ricevere la dovuta attenzione negli ultimi anni, per l'indubbia qualit\u00e0 compositiva e disegnativa, nonch\u00e9 per la dote di inserirsi senza fratture eccessive nel complesso rinascimentale delle decorazione.\nStorie di Mos\u00e9.\nIl grande riquadro sopra l'esagono centrale, posto tra la \"Cacciata di Erode\" a sinistra e la scena dell\"'Imperatore Sisismondo\" a destra, \u00e8 decorato dalle \"Storie di Mos\u00e9\", superba opera disegnata da Beccafumi, che vi lavor\u00f2 dal 1525 al 1547.\nSotto il riquadro maggiore, nel quale sono composte pi\u00f9 scene senza soluzione di continuit\u00e0, si trova poi una fascia, lunga e stretta, dove \u00e8 rappresentato \"Mos\u00e9 che fa scaturire l'acqua dalla rupe di Horeb\". L'opera di Beccafumi, nata nel periodo della sua piena maturit\u00e0, era solo uno dei prestigiosi lavori che l'artista teneva in citt\u00e0 in quel periodo come, tanto per restare nella cattedrale, gli affreschi dell'abside, purtroppo danneggiati dal terremoto del 1798 e oggi per lo pi\u00f9 ridipinti o sostituiti.\nL'opera di Beccafumi in questo riquadro e nella zona attorno all'altare maggiore si distingue molto da tutte le altre scene, comprese quelle realizzate in precedenza nell'esagono, per l'espediente tecnico di non eseguire pi\u00f9 le ombre tramite il tratteggio, ma piuttosto con l'inserimento di marmi di diverse tonalit\u00e0, ottenendo un effetto di grande plasticismo ed espressivit\u00e0, grazie alle migliori possibilit\u00e0 di creare effetti di luce e d'ombra e, quindi, di volume.\nQueste scene destarono la pi\u00f9 esorbitante ammirazione e l'onore degli scrittori dei secoli XVII, XVIII e inizi del XIX secolo. Anche il fregio che le circonda fu disegnato da Beccafumi.\nPrima fascia del presbiterio.\nDavanti all'altare maggiore, all'altezza delle cappelle di Sant'Ansano e del Santissimo Sacramento, si trova una fascia rialzata di un gradino. Qui si trovano tre riquadri principali e quattro figure di profeti che le intervallano. Si tratta di scene derivate dall'Antico Testamento di non facile lettura, anche per lo stato di conservazione precario dei marmi, essendo una zona destinata ad essere ampiamente usata durante le funzioni liturgiche.\nPresbiterio e coro.\nAttorno al fregio a riquadri se ne trova un altro a figure continue, spezzate in tre tronconi (uno per lato), che mostra una movimentata processione composta d'uomini e donne d'ogni et\u00e0, dagli accesi contrasti luministici, che rappresentano probabilmente i figli d'Israele in cerca della terra promessa. Essi convergono verso un altare sacrificale, al centro in basso, segnando la conclusione ideale delle \"Storie di Mos\u00e8\"."}
{"id": "3710327", "revid": "767487", "url": "https://it.wikipedia.org/wiki?curid=3710327", "title": "Serie C 1982-1983", "text": "La Serie C 1982-1983 \u00e8 stata la terza divisione del campionato italiano di pallamano maschile per la stagione sportiva 1982-1983."}
{"id": "3710331", "revid": "212348", "url": "https://it.wikipedia.org/wiki?curid=3710331", "title": "Dirt 2", "text": ""}
{"id": "3710336", "revid": "212348", "url": "https://it.wikipedia.org/wiki?curid=3710336", "title": "Fiabe (fratelli Grimm)", "text": ""}
{"id": "3710337", "revid": "298229", "url": "https://it.wikipedia.org/wiki?curid=3710337", "title": "Tuffi ai XVI Giochi panamericani", "text": "La competizione di tuffi ai XVI Giochi panamericani ha avuto luogo allo Scotiabank Aquatics Center di Guadalajara, in Messico, dal 24 al 29 ottobre 2011. Schiacciante il dominio dei padroni di casa del Messico, vincitore di tutte le specialit\u00e0 in programma oltre a tre argenti e un bronzo."}
{"id": "3710341", "revid": "1318658", "url": "https://it.wikipedia.org/wiki?curid=3710341", "title": "Ludovico Limentani", "text": "Biografia.\nDi formazione positivista, fu critico verso le sue forme pi\u00f9 schematiche e deterministiche. Nella sua formazione, a partire dagli studi universitari a Padova, furono determinanti, oltre l'incontro con Roberto Ardig\u00f2 quelli con Giovanni Vailati e Giovanni Marchesini.\nI frutti maggiori del suo lavoro li diede nell'insegnamento di filosofia morale a Firenze, dove ebbe colleghi come Alessandro Levi e Francesco De Sarlo e allievi importanti quali Kurt Heinrich Wolff, Eugenio Garin e Aurelio Pace storico dell'Africa Contemporanea dell'UNESCO e padre dell'artista Joseph Pace.\nFondamentali sono i suoi studi su \"La previsione dei fatti sociali\" e \"La morale di Giordano Bruno\".\nIn particolare negli studi su Giordano Bruno aveva dato un deciso rilievo alla biografia del nolano, essendo da questo punto di vista un innovatore, rispetto agli studi di un idealista come Giovanni Gentile che davano principale - per non dire esclusivo - risalto alla sua opera scritta.\nLimentani fu allontanato dall'insegnamento universitario in quanto ebreo con le leggi razziali fasciste del 1938."}
{"id": "3710343", "revid": "47767", "url": "https://it.wikipedia.org/wiki?curid=3710343", "title": "Rosamund", "text": ""}
{"id": "3710360", "revid": "599013", "url": "https://it.wikipedia.org/wiki?curid=3710360", "title": "Viktor Lundberg", "text": "Carriera.\nHa svolto tutta la trafila delle giovanili nell'AIK, con cui ha vinto il torneo svedese junior nel 2007.\nNel 2008 ha disputato l'intero campionato di seconda serie tra le file del V\u00e4sby United, squadra satellite dell'AIK.Nella stagione successiva si \u00e8 diviso fra un nuovo prestito al V\u00e4sby United e alcune partite disputate nella massima serie con l'AIK, che scelse poi di inserirlo stabilmente nella rosa della prima squadra. L'ultimo gol segnato dall'AIK nel campionato svedese allo stadio R\u00e5sunda porta la firma di Lundberg (AIK-Malm\u00f6 2-0): l'impianto fu demolito dopo altre due partite, ma di Europa League.\nNel giugno 2013 \u00e8 stato ceduto a titolo definitivo ai danesi del Randers dove \u00e8 rimasto per quattro anni.\nScaduto il contratto con i danesi, nell'estate 2017 si \u00e8 trasferito in Portogallo per firmare un triennale con il Mar\u00edtimo, ma la parentesi portoghese si \u00e8 rivelata deludente dato che in campionato \u00e8 sceso in campo in sole tre apparizioni estemporanee.\nNel gennaio 2018, Lundberg \u00e8 tornato ad essere tesserato per una squadra svedese con il passaggio a titolo definitivo all'H\u00e4cken, dove ha ritrovato il suo vecchio tecnico Andreas Alm che lo aveva allenato ai tempi dell'AIK. \u00c8 rimasto tre anni, poi in scadenza di contratto ha annunciato la sua partenza al termine della stagione 2020, complice anche una diminuzione del suo utilizzo visto che nell'ultima stagione \u00e8 partito titolare in sole 5 partite di campionato.\nIn vista della stagione 2021 \u00e8 sceso nel campionato di Superettan con l'ingaggio triennale da parte dell'Helsingborg."}
{"id": "3710364", "revid": "33689", "url": "https://it.wikipedia.org/wiki?curid=3710364", "title": "Valila Teodosio", "text": "Valila era di origine gotica, ma latinizz\u00f2 il proprio nome in Flavio Teodosio. Fu \"magister militum\" (forse \"per Illyricum\") sotto il generale Ricimero. Durante il pontificato di papa Simplicio (468-483), Valila dedic\u00f2 una chiesa a san Felice a Tivoli (471); entr\u00f2 anche in possesso della \"domus\" e della basilica di Giunio Basso (console del 331), le ristruttur\u00f2 trasformandole in una chiesa dedicata a sant'Andrea, lasciandola in eredit\u00e0 al pontefice."}
{"id": "3710370", "revid": "481666", "url": "https://it.wikipedia.org/wiki?curid=3710370", "title": "Jack Buchanan", "text": "Biografia.\nFiglio di Walter John Buchanan Sr. e di Patricia McWatt, Jack Buchanan fu educato alla Glasgow Academy ed ebbe le prime esperienze artistiche recitando a Glasgow. Trasferitosi a Londra all'et\u00e0 di circa vent'anni, assunse lo pseudonimo di \"Chump Buchanan\" e debutt\u00f2 al West End nel settembre del 1912 nell'opera comica \"The Grass Widow\", messa in scena all'Apollo Theatre. Esonerato dal servizio militare per la salute delicata, Buchanan non partecip\u00f2 alla prima guerra mondiale e nella seconda met\u00e0 degli anni dieci continu\u00f2 la gavetta sui palcoscenici del West End, facendosi un certo nome come attore brillante e conquistando la definitiva consacrazione nel 1921 grazie alla rivista \"A to Z\" di Andr\u00e9 Charlot, nella quale apparve accanto alla stella del teatro inglese Gertrude Lawrence e che lo port\u00f2 nel 1924 in tourn\u00e9e negli Stati Uniti fino a Broadway.\nIl 9 gennaio 1924 appare nella prima assoluta di \"Andre Charlot's Revue of 1924\" di Eubie Blake, Philip Braham ed Ivor Novello per il Broadway theatre con la Lawrence e Beatrice Lillie arrivando a 298 recite.\nIl 10 novembre 1925 cura la coreografia ed \u00e8 Jack/Aubrey/mr. B. nella prima assoluta di \"Charlot's Revue of 1926\" di Blake, Braham e Novello con la Lawrence e la Lillie a Broadway arrivando a 138 recite.\nNel frattempo Buchanan aveva debuttato nel cinema nel 1917 e durante gli anni venti apparve in alcuni film muti, ma sostanzialmente la prima parte della sua carriera lo vide protagonista del teatro leggero inglese in ruoli di cantante e ballerino in frac e cravatta bianca, capace di muoversi sul palcoscenico con impareggiabile disinvoltura e leggerezza. Dal 1922, oltre a recitare, inizi\u00f2 a mettere in scena spettacoli scritti da lui, curandone sia la regia che la produzione, e raggiunse la notoriet\u00e0 anche sul grande schermo come elegante interprete di commedie musicali. Tra i film interpretati negli anni trenta sono da ricordare \"Montecarlo\" (1930) di Ernst Lubitsch, sofisticata commedia in cui Buchanan interpret\u00f2 brillantemente l'aristocratico che si finge un modesto parrucchiere per avvicinare la contessa di cui si \u00e8 innamorato (Jeanette MacDonald), \"La fioraia di Vienna\" (1932) con Anna Neagle (con la quale era apparso in un precedente successo teatrale, \"Stand Up and Sing\"), \"Brewster's Millions\" (1935) e \"Vogliamo la celebrit\u00e0\" (1938). Di alcuni film fu di volta in volta anche sceneggiatore, produttore e regista, come \"That's a Good Girl\" (1933) e \"The Sky's the Limit\" (1938).\nDurante gli anni quaranta l'attore fu pressoch\u00e9 assente dagli schermi e si concentr\u00f2 verso molteplici attivit\u00e0 di management in ambito teatrale, con ruoli direzionali in diversi teatri in Inghilterra e nella natia Scozia, oltre a realizzare un partenariato con i produttori cinematografici J. Arthur Rank e Charles Woolf per la gestione dei Riverside Studios di Hammersmith.\nSpettacolo di variet\u00e0.\nDopo diversi anni di lontananza dal grande schermo, Buchanan ebbe un inatteso e brillante rilancio grazie al film per il quale \u00e8 oggi maggiormente ricordato, il musical \"Spettacolo di variet\u00e0\" (1953) di Vincente Minnelli, in cui apparve accanto a Fred Astaire (nei panni di una vedette di Broadway ormai sul viale del tramonto), Cyd Charisse (la ballerina scritturata come sua partner), Oscar Levant e Nanette Fabray (un'allegra coppia di scrittori). Buchanan completa la compagnia di artisti, che uniscono le loro forze per produrre un musical, vestendo i panni di Jeffrey Cordova, un regista-impresario di grande talento ma dall'ego altrettanto esplosivo. Con la sua alta e signorile figura, la raffinata gestualit\u00e0 e il gradevole timbro vocale, Buchanan ebbe modo di dimostrarsi perfettamente all'altezza dei brillanti e scanzonati numeri musicali nei quali apparve nel film, musicati da Howard Dietz e Arthur Schwarz. Tornando a indossare il frac e la cravatta bianca dei bei tempi, duett\u00f2 amabilmente con Astaire in \"I Guess I'll Have to Change My Plans\", cantando e danzando con la consueta grazia, mentre seppe dosare gigioneria e vivacit\u00e0 affiancando Astaire e la Fabray in \"Tiplets\", in cui tutti e tre gli interpreti trotterellano nei panni dei lattanti in pannolini e cirip\u00e0, e cantano scatenandosi sui rispettivi seggioloni. A coronamento di un'intensa e matura interpretazione, Buchanan e gli altri protagonisti si producono infine nel numero \"That's Entertainment!\", vero e proprio inno alla macchina dello spettacolo, che conclude trionfalmente il film.\nGli ultimi anni.\nLa maturit\u00e0 e i crescenti problemi di salute non consentirono a Buchanan di proseguire sulla strada tracciata dal grande successo di \"Spettacolo di variet\u00e0\". L'attore apparve ancora sullo schermo nelle commedie inglesi \"La pace torna in casa Bentley\" (1955) e \"Josephine and Men\" (1955), e nel film di produzione francese \"Il carnet del maggiore Thompson\" (1955). Sofferente per un tumore alla spina dorsale, mor\u00ec a Londra nel 1957, all'et\u00e0 di sessantasei anni.\nVita privata.\nJack Buchanan spos\u00f2 nel 1915 la cantante Saffo Arnau, ma il matrimonio fu annullato nel 1920. Dopo una relazione con l'attrice australiana Coral Browne, Buchanan si rispos\u00f2 nel 1947 con l'americana Susan Bassett, adottandone il figlio Theo, che la moglie aveva avuto da un precedente matrimonio.\nDoppiatori italiani.\nNelle versioni in italiano dei suoi film, Jack Buchanan \u00e8 stato doppiato da:"}
{"id": "3710377", "revid": "1977442", "url": "https://it.wikipedia.org/wiki?curid=3710377", "title": "Coppa Italia Lega Nazionale Pallacanestro", "text": "La Coppa Italia Lega Nazionale Pallacanestro \u00e8 una competizione ufficiale cestistica italiana istituita nel 1998 e organizzata da tale data fino al 2013 dalla Lega Nazionale Pallacanestro e, a seguire, dall'Associazione Lega Nazionale Pallacanestro.\nAl 2017 \u00e8 suddivisa in due categorie: per squadre di Serie A2 e di Serie B. Dal 2016 \u00e8 prevista una fase finale a 8 squadre per la serie A2 (le prime quattro al termine del girone di andata dei due gironi in cui \u00e8 strutturato il torneo) e per la serie B (le due al termine del girone di andata dei quattro gironi in cui \u00e8 strutturato il torneo).\nDal 2013-14 integra e sostituisce la soppressa Coppa Italia di Legadue e fino al 2016 era prevista anche una manifestazione per le squadre di Serie C."}
{"id": "3710379", "revid": "729019", "url": "https://it.wikipedia.org/wiki?curid=3710379", "title": "John Pope", "text": "Fu un ufficiale di carriera dell'esercito degli Stati Uniti e un generale dell'esercito dell'Unione durante la Guerra di secessione americana. \u00c8 noto soprattutto per la sua disfatta durante la Seconda battaglia di Bull Run.\nPope si diplom\u00f2 presso l'Accademia Militare degli Stati Uniti nel 1842, partecipando poi alla Guerra messicano-statunitense e ad altre missioni in qualit\u00e0 di topografo in Florida, Nuovo Messico e Minnesota. Il decennio antecedente allo scoppio della Guerra di secessione americana lo trascorse sorvegliando le future rotte della ferrovia transcontinentale in costruzione.\nSul campo di battaglia ottenne i primi successi contro il generale di brigata Sterling Price in Missouri e in seguito condusse una campagna di successo che port\u00f2 alla conquista dell'Isola N\u00b010 sul fiume Mississippi.\nI successi militari conquistati sul fronte occidentale convinsero l'amministrazione Lincoln a inviare Pope sul difficile fronte orientale alla guida della neonata armata della Virginia. Giunto sul luogo, Pope lanci\u00f2 subito un'offensiva contro le truppe confederate del generale Robert E. Lee, dando vita alla Seconda battaglia di Bull Run: le sue scelte strategiche durante i combattimenti si rivelarono un fallimento e in seguito Pope scaric\u00f2 ingiustamente la responsabilit\u00e0 della disfatta sul generale di brigata Fitz John Porter, accusato di aver disobbedito agli ordini. Nel 1879 Porter verr\u00e0 esonerato dai suoi incarichi militari.\nA seguito degli insuccessi militari, Pope venne spedito in Minnesota, dove guid\u00f2 le truppe statunitensi nella Guerra dei Dakota del 1862. In seguito si occup\u00f2 attivamente della ricostruzione di Atlanta e per il resto della sua carriera militare combatt\u00e9 contro Apache e Sioux nelle Guerre Indiane.\nBiografia.\nDato alla luce a Louisville dalla moglie di Nathaniel Pope, un importante giudice federale grande amico di Abramo Lincoln, Pope era cognato di Manning Force e un suo lontano cugino spos\u00f2 la sorella di Mary Todd Lincoln. Diplomatosi a West Point nel 1842, combatt\u00e9 agli ordini di Zachary Taylor nelle battaglie di Monterrey e di Buena Vista nel corso della Guerra messicano-statunitense, in cui ottenne sul campo i gradi di luogotenente prima e capitano poi. Nel 1850 Pope dimostr\u00f2 la navigabilit\u00e0 del Red River.\nGuerra di secessione.\nQuando Abramo Lincoln venne eletto presidente degli Stati Uniti, Pope fu uno dei quattro ufficiali scelti per scortare Lincoln fino a Washington Si offr\u00ec di lavorare come assistente per Lincoln, ma nel 1861 ricevette l'incarico di reclutare volontari per la guerra in Illinois. \nNei territori occidentali controllati dal maggior generale John C. Fr\u00e9mont, Pope assunse il comando del distretto nordoccidentale del Missouri nel luglio 1861. I suoi rapporti con Fr\u00e9mont furono burrascosi, al punto che Pope tram\u00f2 per farlo rimuovere dal suo incarico e non rispett\u00f2 i suoi comandi durante un'offensiva in Missouri. Il 18 dicembre 1861, a Blackwater, Pope cattur\u00f2 1.200 soldati confederati guidati da Sterling Price. Pope, che si era gi\u00e0 costruito una certa fama di sbruffone, fu capace di generare un forte interesse della stampa intorno alla sua piccola vittoria militare, in modo da attirare su di s\u00e9 l'attenzione di Henry W. Halleck, che aveva rimpiazzato Fr\u00e9mont al comando del Dipartimento occidentale. \nHalleck assegn\u00f2 a Pope il comando dell'Armata del Mississippi il 23 febbraio 1862. Alla guida di 25.000 uomini ricevette l'incarico di ripulire il fiume Mississippi dalla presenza dei Confederati. Marci\u00f2 poi fino a New Madrid (Missouri) conquistandola il 14 marzo 1862. Poi orchestr\u00f2 un piano per occupare l'Isola N\u00b0 10, un accampamento fortificato difeso da 12.000 soldati e 58 cannoni. Con un'abile mossa strategica Pope costrinse i Confederati alla resa il 7 aprile 1862, rendendo libera la navigazione del Mississippi meridionale per le imbarcazioni dell'Unione. Questo successo garant\u00ec la promozione di Pope al grado di maggior generale. In seguito a Pope venne assegnato il comando dell'Armata della Virginia.\nPope a questo punto poteva contare su circa 70.000 soldati, ma la sua attitudine aggressiva superava le sue reali abilit\u00e0 militari, e questo si rivel\u00f2 un grosso problema soprattutto quando dovette affrontare sul campo il generale confederato Robert E. Lee. Lee, comprendendo che Pope era indeciso sul da farsi, divise i suoi 55.000 uomini in due truppe: assegn\u00f2 24.000 soldati a Thomas J. \"Stonewall\" Jackson per creare un diversivo nella Battaglia di Cedar Mountain, in cui Jackson sconfisse Nathaniel Banks, un subordinato di Pope. Lee avanz\u00f2 verso le truppe di Pope con i soldati rimasti, mentre Jackson, arrivando da nord, riusc\u00ec a prendere il controllo di Manassas Station, dove si trovavano i rifornimenti per l'Armata della Virginia. Il 29 agosto 1862 Pope sub\u00ec un doppio attacco frontale da parte di Lee e Jackson, nonch\u00e9 un attacco laterale a sorpresa da parte delle truppe del maggior generale James Longstreet. \nA seguito della disfatta, Pope venne sollevato dal suo incarico il 12 settembre 1862. Trascorse il resto della guerra in Minnesota e occupandosi dei combattimenti contro gli indiani dakota santee. Il 13 marzo 1865 venne promosso Maggiore Generale dell'esercito regolare per il suo servizio presso l'Isola N\u00b0 10.\nDopo che Robert E. Lee si era arreso alla Appomattox Court House, Pope scrisse una lettera a Edmund Kirby Smith per offrire ai Confederati in Louisiana delle buone condizioni per la resa. Kirby-Smith rifiut\u00f2, ma cinque settimane dopo il Generale confederato Simon Bolivar Buckner firm\u00f2 la resa a New Orleans.\nDopo la guerra.\nNell'aprile 1867, Pope fu nominato governatore del Terzo Distretto Militare per la ricostruzione, e scelse come quartier generale la citt\u00e0 di Atlanta. Il presidente degli Stati Uniti Andrew Johnson lo sollever\u00e0 dall'incarico il 28 dicembre 1867. \nTornato a ovest, si distinse nelle Guerre Apache, ma la sua reputazione sub\u00ec un colpo decisivo quando nel 1879 una commissione d'inchiesta guidata da John Schofield concluse che Fitz John Porter era stato ingiustamente accusato della disfatta di Bull Run. La commissione sanc\u00ec che Pope era pericolosamente non informato sulla situazione reale del campo di battaglia e la scelta di Porter di non obbedirgli era cos\u00ec pi\u00f9 che giustificata.\nPromosso maggior generale dell'esercito regolare nel 1882, Pope si ritir\u00f2 nel 1886. Mor\u00ec a Ohio Soldiers' Home vicino a Sandusky. \u00c8 sepolto nel cimitero di Bellefontaine, a St. Louis."}
{"id": "3710382", "revid": "416175", "url": "https://it.wikipedia.org/wiki?curid=3710382", "title": "Hideko Takamine", "text": "Biografia.\nIniziata la carriera all'et\u00e0 di 5 anni nel film \"Haha\" del 1929, Hideko Takamine divenne subito molto popolare in patria diventando la pi\u00f9 celebre attrice bambina del suo paese, venendo spesso paragonata alle statunitensi Shirley Temple o a Judy Garland.\nCon il passare dell'et\u00e0 ha saputo confermare il suo talento, e nel 1937 ricevette molti consensi con la sua interpretazione drammatica di \"Tsuzurikata ky\u014dshitsu\" di Kajir\u014d Yamamoto, riuscendo quindi a conquistare un'immagine di attrice matura, nonostante la giovane et\u00e0, e liberarsi dall'immagine di bambina prodigio. La coppia attrice-regista ha poi ripetuto il successo quattro anni dopo con \"Uma\", consentendo alla Takamine di confermare il proprio successo. Negli anni seguenti prese ad interpretare ruoli di vario genere, dalla ragazza dolce e sensibile alla donna adulta costretta a sopportare le avversit\u00e0 della vita.\nNel corso della sua lunga carriera ha interpretato 177 film tra il 1929 e il 1979 lavorando con colleghi del calibro di Toshir\u014d Mifune e Kinuyo Tanaka, \u00e8 stata diretta da registi del calibro di Yasujir\u014d Ozu, Keisuke Kinoshita e Akira Kurosawa.\nNegli 1979 ha scelto di ritirarsi dal mondo del cinema e nel 1996 ha ricevuto l'Awards of the Japanese Academy alla carriera. \u00c8 morta il 28 dicembre 2010 a 86 anni per un cancro ai polmoni."}
{"id": "3710388", "revid": "339392", "url": "https://it.wikipedia.org/wiki?curid=3710388", "title": "Battaglione di supporto psicologico tattico &quot;Monte Grappa&quot;", "text": ""}
{"id": "3710391", "revid": "72396", "url": "https://it.wikipedia.org/wiki?curid=3710391", "title": "John Filan", "text": ""}
{"id": "3710393", "revid": "287204", "url": "https://it.wikipedia.org/wiki?curid=3710393", "title": "Radhi Jaidi", "text": ""}
{"id": "3710394", "revid": "231580", "url": "https://it.wikipedia.org/wiki?curid=3710394", "title": "Jerusalem Post", "text": ""}
{"id": "3710397", "revid": "729019", "url": "https://it.wikipedia.org/wiki?curid=3710397", "title": "Softball ai XVI Giochi panamericani", "text": "Il softball ai XVI Giochi panamericani si \u00e8 svolto a Guadalajara, in Messico, dal 17 al 23 ottobre 2011. Campione in carica era la nazionale statunitense, vincitrice ininterrottamente dal 1987, che si \u00e8 confermata campione anche in questa edizione.\nHanno partecipano al torneo otto squadre incluse in un unico girone, le prime quattro sono state promosse alle semifinali ad eliminazione diretta. Ogni squadra poteva iscrivere un massimo di 17 giocatrici per un totale di 136 atlete. Nei Giochi panamericani il softball \u00e8 sport dedicato esclusivamente alle donne, mentre agli uomini \u00e8 dedicato il simile sport del baseball.\nFase finale.\nLe prime 2 classificate del girone unico si scontrano tra loro in una partita dove, il vincitore, andr\u00e0 direttamente alla finalissima, mentre la perdente accede alla semifinale unica. La vincente del confronto tra la 3\u00b0 e la 4\u00b0 accede alla semifinale unica, dove la vincente avr\u00e0 accesso alla finalissima mentre la perdente sar\u00e0 medaglia di bronzo."}
{"id": "3710399", "revid": "92723", "url": "https://it.wikipedia.org/wiki?curid=3710399", "title": "Chiesa di San Francesco d'Assisi (Santa Cruz de Tenerife)", "text": "Iglesia de San Francisco de As\u00eds (\"Chiesa di San Francesco d'Assisi\") \u00e8 una chiesa di culto cattolico nella citt\u00e0 di Santa Cruz de Tenerife (Isole Canarie, Spagna). Questo tempio era in origine un convento francescano ed \u00e8 la seconda chiesa pi\u00f9 importante della citt\u00e0 di Santa Cruz de Tenerife, dopo la Chiesa della Concezione.\nLa chiesa conserva tre cappelle: la cappella maggiore, la cappella della Virgen del Retiro, e la cappella del Se\u00f1or de las Tribulaciones (\"Signore delle Tribolazioni\"). Conserva anche alcune pale d'altare, l'altare maggiore sono le immagini di San Francesco d'Assisi, la Immacolata Concezione e San Domenico.\nVi si trovano anche rappresentazioni di Santa Rita da Cascia (\u00e8 un'immagine molto venerata in tutta la citt\u00e0 e l'isola), San Antonio di Padova e del Signore delle Tribolazioni. Questa immagine, rappresentazione dell'Ecce Homo, \u00e8 fatta di pasta di mais che viene dall'Ecuador. Divenne famosa in seguito al miracolo che salv\u00f2 la citt\u00e0 da un'epidemia nel 1893. \u00c8 anche salutata con il titolo di \"Signore di Santa Cruz\" (\"Se\u00f1or de Santa Cruz\"), perch\u00e9 \u00e8 una delle immagini pi\u00f9 amate della citt\u00e0."}
{"id": "3710400", "revid": "1516566", "url": "https://it.wikipedia.org/wiki?curid=3710400", "title": "HMS Dido", "text": "HMS \"Dido\" pu\u00f2 riferirsi a varie navi della Royal Navy:"}
{"id": "3710401", "revid": "1305772", "url": "https://it.wikipedia.org/wiki?curid=3710401", "title": "HMS Dorsetshire", "text": "HMS Dorsetshire pu\u00f2 riferirsi a varie navi della Royal Navy:"}
{"id": "3710402", "revid": "1305772", "url": "https://it.wikipedia.org/wiki?curid=3710402", "title": "HMS Dragon", "text": "HMS Dragon pu\u00f2 riferirsi a varie navi della Royal Navy:"}
{"id": "3710403", "revid": "1305772", "url": "https://it.wikipedia.org/wiki?curid=3710403", "title": "HMS Duchess", "text": "HMS Duchess pu\u00f2 riferirsi a varie navi della Royal Navy:"}
{"id": "3710405", "revid": "1516566", "url": "https://it.wikipedia.org/wiki?curid=3710405", "title": "HMS Duke of York", "text": "HMS \"Duke of York\" pu\u00f2 riferirsi a varie navi della Royal Navy:"}
{"id": "3710408", "revid": "174925", "url": "https://it.wikipedia.org/wiki?curid=3710408", "title": "Vidy\u0101", "text": "Vidy\u0101, vocabolo sanscrito dal significato di \"conoscenza\".\nVidy\u0101, nell'Induismo, \u00e8 anche un epiteto della dea Sarasvat\u012b, Dea del Sapere."}
{"id": "3710411", "revid": "62921946", "url": "https://it.wikipedia.org/wiki?curid=3710411", "title": "Campionati mondiali di ginnastica artistica 2011 - Parallele asimmetriche", "text": ""}
{"id": "3710412", "revid": "118261305", "url": "https://it.wikipedia.org/wiki?curid=3710412", "title": "Rally Dakar 1989", "text": "Il Rally Dakar 1989 \u00e8 stata la 11\u00aa edizione del Rally Dakar (partenza da Parigi, arrivo a Dakar).\nA questa edizione della Dakar non hanno gareggiato i camion, anche se 77 veicoli di assistenza erano presenti ma senza competizione.\nTappe.\nNelle 20 giornate del rally raid furono disputate 17 tappe ed una serie di trasferimenti (circa 10.831\u00a0km), con 15 prove speciali per un totale di 6.605\u00a0km.\nClassifiche.\nMoto.\nHanno finito la gara 60 delle 155 moto iscritte.\nAuto.\nHanno finito la gara 100 delle 241 auto iscritte."}
{"id": "3710416", "revid": "363629", "url": "https://it.wikipedia.org/wiki?curid=3710416", "title": "Campionati mondiali di ginnastica artistica 2011 - Trave di equilibrio", "text": ""}
{"id": "3710417", "revid": "1566286", "url": "https://it.wikipedia.org/wiki?curid=3710417", "title": "Kajir\u014d Yamamoto", "text": "Biografia.\nNato a Tokyo, frequent\u00f2 la Keio University e proprio durante gli anni universitari nacque la sua passione per il cinema. La sua prima esperienza cinematografica fu una partecipazione di attore nel 1921, che caus\u00f2 l'ira e il rinnego della sua famiglia che per lui aveva altri progetti. Continu\u00f2 a lavorare come attore e saltuariamente come aiuto regista per la Nikkatsu fino al 1924, quando fece il suo esordio in regia.\nNel 1934 pass\u00f2 alla PCL dove si fece un nome dirigendo le commedie interpretate da Kenichi Enomoto, in seguito la PCL cambi\u00f2 nome diventando l'attuale Toho e Yamamoto ebbe l'opportunit\u00e0 di girare gli apprezzati \"Tsuzurikata ky\u014dshitsu\" e \"Uma\" con la famosa attrice Hideko Takamine, entrambi grandi successi di critica e pubblico.\nNegli anni seguenti si specializz\u00f2 nei film di guerra dirigendone diverse decine, nel corso della sua carriera ha diretto 62 film tra il 1926 e il 1967.\nIl rapporto con Akira Kurosawa.\nAkira Kurosawa ha sempre avuto un grande rispetto per l'opera di Yamamoto, arrivando a definirlo il suo mentore, infatti tra il 1936 e il 1943 Kurosawa fu assistente regista di Yamamoto in 17 pellicole prima di iniziare una propria carriera. Nel 1946 il maestro e l'allievo dirigeranno insieme il film \"Asu o tsukuru hitobito\", scritto da Yamamoto.\nSi consiglia la lettura del libro scritto da A.Kurosawa \"L'ultimo samurai - Quasi un'autobiografia\", dove spicca la figura di K. Yamamoto anche come grande addestratore dei suoi assistenti alla regia, tanto da definirlo il pi\u00f9 grande dei suoi maestri (Capitolo \"Una lunga storia - parte 1\" pg.142). Un metodo usato da Yama-san (il signor Yama), racconta Kurosawa, era portare i propri assistenti a vedere i film, una volta usciti nelle sale, \"...e, indicando con il dito quello che avevamo fatto, ci diceva: \"Non sarebbe stato meglio farlo in quest'altro modo? \" e pazientemente ci spiegava perch\u00e9...\"."}
{"id": "3710418", "revid": "287204", "url": "https://it.wikipedia.org/wiki?curid=3710418", "title": "Kajiro Yamamoto", "text": ""}
{"id": "3710425", "revid": "125987687", "url": "https://it.wikipedia.org/wiki?curid=3710425", "title": "Ponte San Pietro", "text": "Ponte San Pietro (\"P\u00f9t San Piero\" o \"P\u00f9t San Peder\" in dialetto bergamasco) \u00e8 un comune italiano di abitanti della provincia di Bergamo in Lombardia.\nGeografia fisica.\nPonte San Pietro sorge sulle rive del fiume Brembo, che divide il paese in due zone ben distinte.\nDistante circa 7 chilometri a ovest dal capoluogo orobico, viene considerato il primo paese provenendo da Bergamo dell'area chiamata Isola, zona geografica comprendente 21 comuni e delimitata dalle acque dei due principali fiumi, Adda e Brembo, e dalla netta divisione delle valli e montagne orobiche antistanti. Il comune confina a nord con Brembate di Sopra e Valbrembo, a sud con Presezzo e Bonate Sopra, a ovest con Mapello e di nuovo Presezzo e a est con Curno e Mozzo.\nStoria.\nSi ritiene che il nome prenda origine dalla presenza di un piccolo ponte sul Brembo e dell'annessa piccola chiesa dedicata a San Pietro nell'881, tramite una scrittura notarile riportante \"Basilica Sancti Petri sita ad pontem Brembi\".\nPonte San Pietro, sin dalle origini, restava comunque una zona di passaggio in un punto del letto del Brembo difficile da attraversare in barca: pertanto solo 200 anni dopo incominciarono i primi insediamenti da una parte del fiume (\"S. Petri de l\u00e0\") all'altra (\"S. Petri de za\").\nManfredino De' Melioratis, negli ultimi anni del XIII secolo, costru\u00ec un castello nel centro storico, insediamento poi distrutto dai veneziani agli inizi del Settecento. Parte dei materiali demoliti furono riutilizzati per erigere la primissima chiesetta campestre, quella che dal popolo sar\u00e0 sempre ricordata come \"chiesa vecchia\". Il verbale per la costruzione della chiesa sussidiaria, dedicata a san Pietro, venne approvato nel 1708 e i lavori iniziarono nello stesso anno, per terminare poi nel 1722.\nQuesta chiesa ha permesso di ricostruire alcune vicende storiche del paese, avendo conservato per secoli alcuni scritti e sepolture soprattutto nel periodo della peste.\nSempre nel Settecento a Sottoriva di Locate contrada di Locate fu eretta la villa Mapelli Mozzi, una residenza di stile neoclassico molto simile alla pi\u00f9 famosa Villa Reale di Monza; venne ampliata nella sua attuale forma (il cantiere per la costruzione era pienamente attivo e perci\u00f2 il progetto completamente definito) nel 1773 (il Conte Enrico Mozzi \"alzava\"), antecedentemente, quindi, alla Villa Reale di Monza. All'interno si possono ammirare decorazioni ad affresco di Vincenzo Angelo Orelli, ad esempio l'\"Homo faber suae fortunae\", e di Paolo Vincenzo Bonomini.\nNel corso dell'Ottocento avvenne la costruzione di alcune opere pubbliche. Nel 1809, a seguito di un decreto reale emanato nel 1806, venne costruito il cimitero pubblico fuori dalle zone cittadine (nella zona adiacente la stazione). Nel 1864, a seguito della costruzione della ferrovia, il cimitero venne spostato nella sua posizione attuale. A partire dal 1825 venne invece richiesta una restaurazione del ponte cittadino. Solo nel 1834 venne approvata la costruzione di un nuovo ponte sul fiume Brembo, ma in quel momento nessuna offerta fu presentata per ottenere l'incarico dei lavori. Il contratto definitivo fu stipulato nel 1835 e i lavori iniziarono l'anno seguente, per terminare nel 1837.\nNel 1930 vennero costruiti il parco delle Rimembranze e il Famedio, il monumento dedicato ai caduti. Nel 1934 fu invece completata, in un altro punto del paese, la nuova chiesa dedicata ai santi Pietro e Paolo.\nTale chiesa si differenzia da quella vecchia soprattutto per le dimensioni e per il campanile molto alto (la cui costruzione avvenne tra il 1955 e il 1957), che divenne in quel periodo il centro di incontro cristiano sia per la popolazione del posto, sia per tutta l'Isola bergamasca.\nSia nella prima sia nella seconda guerra mondiale, Ponte San Pietro fu spesso bombardata a causa dei suoi ponti (ferroviari e stradali) che permettevano l'approvvigionamento di materiale bellico tra Bergamo e Milano. I ponti vennero danneggiati da una serie di incursioni (nel novembre 1944 venne danneggiato il ponte stradale, mentre il 1\u00ba gennaio 1945 venne gravemente danneggiata un'arcata del ponte ferroviario) e gran parte del territorio circostante fu devastato delle bombe lanciate dagli aerei.\nDal 28 aprile 1916 era la sede della 1\u00aa Sezione della 37\u00aa Squadriglia che vi rimane fino al 25 agosto 1917 e dal 26 ottobre 1917 era il campo volo di una Sezione della 122\u00aa Squadriglia fino al 30 novembre 1918.\nIl 31 ottobre 1918 vi nasce la 65\u00aa Squadriglia restando fino al 15 febbraio 1919. Durante la seconda guerra mondiale, il primo bombardamento avvenne nel luglio del 1944 mentre un secondo avvenne in ottobre e fu pi\u00f9 letale, in quanto distrusse un gran numero di edifici cittadini. L'ultima incursione aerea avvenne il 22 aprile 1945, a pochi giorni dalla fine del conflitto bellico in territorio italiano.\nNella notte di Natale 2009 a causa di un malfunzionamento, la diga sul fiume Brembo fu travolta e distrutta dall'acqua per cui venne in seguito sostituita da una nuova, con un meccanismo completamente diverso.\nSociet\u00e0.\nEvoluzione demografica.\nAl 31 dicembre 2019, la popolazione residente era di 11.490 abitanti.\nEtnie e minoranze straniere.\nSecondo i dati ISTAT al 31 dicembre 2010 la popolazione straniera residente era di 1.996 persone, pari al 17,3% della popolazione. Al 31 dicembre 2019, la popolazione straniera residente contava 2.008 persone. Le nazionalit\u00e0 maggiormente rappresentate in base alla loro percentuale sul totale della popolazione residente erano:\nGeografia antropica.\nQuartieri.\nClinica.\nCentro urbano molto piccolo e tranquillo. All'interno di esso \u00e8 locato lo storico \"Policlinico San Pietro\", ospedale costruito all'inizio degli anni 1950.\nBriolo.\nLocalizzato nella parte nord-est del paese, fino all'anno 2004 contava una popolazione di circa 1000 persone ed era separato dal paese da una piccola area verde incolta. Da questo periodo il parco \u00e8 stato sostituito per intero con nuove costruzioni che hanno elevato il numero di abitanti del quartiere a circa 2000 persone. Sul suo territorio si contano due piccole chiese con due storie completamente differenti. San Marco, la pi\u00f9 piccola, era in origine una piccola cappella immersa nei campi nella quale, in tempi antichi, venivano sepolte le vittime delle grandi infezioni di peste. Gran parte degli affreschi di questa cappella sono dedicati al tema della danza macabra. Dagli anni ottanta questa \u00e8 stata recuperata dal locale distaccamento del Corpo Alpini, che effettuandone una ristrutturazione e un ampliamento, l'hanno resa alla comunit\u00e0 come una vera e propria casa di culto. Il 25 aprile di ogni anno, festa del patrono a cui \u00e8 dedicata, viene effettuata una celebrazione alla presenza dei rappresentanti degli alpini ormai indissolubilmente legati a questo luogo di culto. La seconda chiesa, offerta al culto di San Michele Arcangelo, si trova incastonata nel pi\u00f9 vecchio casolare di Briolo, il quale risale ai primi dell'Ottocento, quando tutto il quartiere non era che una grande distesa di campi. La celebrazione del patrono in questa chiesa, il 29 settembre, \u00e8 il fulcro di due settimane di feste che si svolgono per le vie del quartiere, coinvolgendo tutti i suoi abitanti. Briolo \u00e8 confinante a nord col comune di Valbrembo, a ovest, separato dal fiume Brembo, col comune di Brembate di Sopra e a est con il comune di Mozzo.\nVillaggio Caproni.\nIl rione Caproni (oggi chiamato rione di Santa Maria) avrebbe dovuto essere un villaggio operaio per i lavoratori dell'azienda \"Cantieri Aeronautici Bergamaschi\" (entrata a far parte del grande gruppo Caproni nel 1929). Il nuovo proprietario di questi terreni, Giovanni Caproni, immagin\u00f2 e fece edificare assieme al fratello Federico nel 1934 una sorta di insediamento di natura industriale, dove a fianco dell'azienda si costruivano anche la chiesa, la scuola e l'ospedale, oltre a case di diversa ampiezza e finitura a seconda dello status sociale di chi le abitava. Purtroppo la cittadina non venne mai ultimata per via della seconda guerra mondiale. Alla fine di quest'ultima venne costituita una cooperativa atta a terminare i lavori. Venne in seguito deciso di assegnare gli appartamenti Caproni ai sinistrati: persone che persero le loro abitazioni durante le incursioni aeree. \nFrazioni.\nLocate Bergamasco.\nIn origine Locate era stato dichiarato comune della provincia di Bergamo. Il suo territorio comprendeva i territori di Sottoriva, le aree circostanti l'ospedale (comunemente chiamato \"clinica\") Anche la stazione ferroviaria faceva parte del territorio di Locate. Nel 1863 prese il nome di Locate Bergamasco. Nel 1927 Locate Bergamasco con tutti i suoi territori venne accorpato al comune di Ponte San Pietro.\nEconomia.\nLa breve distanza dal capoluogo ha fatto s\u00ec che Ponte San Pietro diventasse punto di transito e zona di mercato per il commercio per tutta l'isola.\nMolte aziende hanno scelto quindi di insediarsi in Ponte San Pietro sin dai primi anni del Novecento. In particolare, anche se non in attivit\u00e0, la Legler, stabilimento industriale manifatturiero tessile che copre parecchi chilometri quadrati di superficie del paese, e che ha permesso, soprattutto nel dopoguerra, di fornire lavoro e benessere alla popolazione del luogo. Parte del complesso ex Legler \u00e8 stato venduto ad Aruba e a ottobre del 2017 \u00e8 stato inaugurato il Global Cloud Data Center a Ponte San Pietro (BG), terzo data center del gruppo in Italia.\nAltre industrie che hanno reso vitale il paese sono state le industrie aeronautiche nella prima e seconda guerra mondiale, tra le quali la Cantieri Aeronautici Bergamaschi (CAB) del gruppo (Carlos Alessandro Mapelli Mozzi Parodi) Caproni (trasformate in quartieri residenziali), industrie metallurgiche e produzione di lavatrici ed elettrodomestici in genere.\nA differenza di altri paesi limitrofi, gli abitanti di Ponte San Pietro non potevano permettersi di vivere di agricoltura: il paese, nato in un avvallamento naturale del fiume Brembo, non permetteva di avere grossi appezzamenti di terreno a uso agricolo. Pertanto il paese ha cambiato sin dalla seconda guerra mondiale trasformando i pochi campi coltivati in aree commerciali e residenziali, grazie e soprattutto ai servizi forniti dal capoluogo (mobilit\u00e0 con treni e autobus, servizi ospedalieri e sanitari, svariati uffici pubblici).\nL'economia del paese si basa prevalentemente sul commercio e sulla produzione tessile e metallurgica. Dal 2017 Ponte San Pietro \u00e8 diventato sede del campus principale di Aruba, colosso italiano di servizi internet.\nInfrastrutture e trasporti.\nPonte San Pietro \u00e8 situato lungo la SS 342, nota come \"Briantea\" che collega la citt\u00e0 di Bergamo con Como.\nLa stazione di Ponte San Pietro, situata alla congiunzione delle linee Lecco-Brescia e Seregno-Bergamo, \u00e8 servita da treni regionali operati da Trenord nell'ambito del contratto di servizio stipulato con la Regione Lombardia.\nIl trasporto pubblico urbano e suburbano \u00e8 garantito da un'autolinea esercita da (ATB) che ricalca il percorso della precedente tranvia, parte della rete urbana di Bergamo, attivata nel 1925 e rimasta in esercizio fino al 1958.\nSport.\nHa sede nel comune la societ\u00e0 di calcio Associazione Calcio Ponte-Isola militante nella Serie D 2020-2021."}
{"id": "3710426", "revid": "132266", "url": "https://it.wikipedia.org/wiki?curid=3710426", "title": "Battaglione di supporto psicologico &quot;Monte Grappa&quot;", "text": ""}
{"id": "3710428", "revid": "1833487", "url": "https://it.wikipedia.org/wiki?curid=3710428", "title": "Infinitum Nihil", "text": "La Infinitum Nihil \u00e8 una casa di produzione cinematografica fondata da Johnny Depp nel 2004.\nJohnny Depp ricopre la carica di amministratore delegato, mentre sua sorella Christie Dembrowki ricopre la carica di presidente. Il direttore dello sviluppo \u00e8 Sam Sarkar, un ex attore molto amico di Depp.\nIl primo film realizzato, uscito nel 2011 nelle sale cinematografiche statunitensi \u00e8 \"The Rum Diary - Cronache di una passione\". Il film \u00e8 basato sul romanzo omonimo di Hunter S. Thompson (edito in Italia con il titolo \"Cronache del Rum\"). Depp interpreta il ruolo del giornalista Paul Kemp in una sceneggiatura diretta e adattata da Bruce Robinson.\nL'11 maggio 2012 \u00e8 uscito nelle sale, invece, un altro film prodotto dalla Infinitum Nihil con Depp come protagonista e Tim Burton alla regia: Dark Shadows."}
{"id": "3710431", "revid": "287204", "url": "https://it.wikipedia.org/wiki?curid=3710431", "title": "Tamas Sandor", "text": ""}
{"id": "3710435", "revid": "1305772", "url": "https://it.wikipedia.org/wiki?curid=3710435", "title": "Coppa Italia Lega Nazionale Pallacanestro 2010-2011", "text": "La Coppa Italia Lega Nazionale Pallacanestro 2010-2011 \u00e8 stata organizzata per squadre di Serie A Dilettanti, B Dilettanti e C Dilettanti.\nLa Lega Nazionale Pallacanestro ha organizzato le fasi finali presso il PalaMadigan di Montecatini Terme, dal 18 al 20 marzo 2011. Alcuni incontri validi per le final-eight di Coppa Italia di B e C Dilettanti sono stati disputati presso il PalaFermi di Pistoia."}
{"id": "3710437", "revid": "287204", "url": "https://it.wikipedia.org/wiki?curid=3710437", "title": "Szabolcs Safar", "text": ""}
{"id": "3710440", "revid": "118363712", "url": "https://it.wikipedia.org/wiki?curid=3710440", "title": "Mageina Tovah", "text": "Biografia.\nNata alle Hawaii, la sua famiglia si \u00e8 poi trasferita a Clarksville, in Tennessee, e quindi a Nashville, dove si \u00e8 diplomata al \"Martin Luther King Junior Magnet High School\" e in seguito si \u00e8 laureata al \"California Institute of the Arts\".\nHa preso parte a molte serie televisive degli anni Duemila: il ruolo probabilmente pi\u00f9 noto \u00e8 quello di Glynis Figliola in \"Joan of Arcadia\" (23 episodi dal 2003 al 2005).\nSul grande schermo \u00e8 da segnalare la partecipazione nel ruolo di Ursula Ditkovich nel secondo e terzo film della saga di Sam Raimi di \"Spider-Man\"."}
{"id": "3710441", "revid": "306856", "url": "https://it.wikipedia.org/wiki?curid=3710441", "title": "Giovanni Alessio", "text": "Biografia.\nParente dell'omonimo Giovanni Alessio, fu uno dei maggiori linguisti italiani del secondo dopoguerra, autore di numerose pubblicazioni. Si occup\u00f2 in prevalenza dello studio sull'origine delle lingue indoeuropee, di dialettologia italiana (in particolare quella concernente le parlate dell'Italia meridionale) e dell'etimologia dei toponimi.\nInizi\u00f2 la sua carriera universitaria come docente di glottologia all'Universit\u00e0 di Venezia, per poi passare a Trieste. Dal 1939 al 1943 svolse per incarico corsi di lingua italiana in Universit\u00e0 straniere, come in quella ucraina di \u010cernivci. Al termine della seconda guerra mondiale insegn\u00f2 all'Universit\u00e0 di Firenze e dal 1952 all'Universit\u00e0 di Bari. Dal 1959 fu docente ordinario all'Universit\u00e0 di Napoli dove fu anche direttore dell'Istituto di glottologia.\nAssieme al suo maestro Carlo Battisti fu autore del \"Dizionario etimologico italiano\", opera in cinque volumi pubblicata tra il 1950 e il 1957, a tutt'oggi ritenuta fondamentale per gli studiosi del settore."}
{"id": "3710448", "revid": "124853414", "url": "https://it.wikipedia.org/wiki?curid=3710448", "title": "Principio di tipicit\u00e0", "text": "Il principio di tipicit\u00e0 (tipico deriva dal termine greco \"typikos\" che significa modello) \u00e8 un principio giuridico generale che assume significati diversi nei contesti. \nDiritto penale.\nNel diritto penale il \"Principio di tipicit\u00e0\" , anche definito come \"divieto di analogia\", indica il fatto che la norma penale si applica unicamente agli accadimenti reali che effettivamente si riconnettono alla fattispecie astratta, senza che si possa ricorrere al principio di analogia.\nIl principio di tipicit\u00e0 prevede che per ciascun reato debbano essere definiti gli elementi essenziali, che andranno a comporre la fattispecie astratta; e di conseguenza il disvalore necessario ad individuare, attraverso il principio di proporzionalit\u00e0, la pena adeguata.\nDiritto commerciale.\nNel diritto commerciale il \"Principio di tipicit\u00e0\" indica il fatto che i diritti reali sono predeterminati dalla legge in un certo numero di figure, per questo dette tipiche, che non possono essere ulteriormente incrementate sulla base della volont\u00e0 dei privati.\nDiritto amministrativo.\nNel diritto amministrativo il \"Principio di tipicit\u00e0\" indica il fatto che gli atti amministrativi sono da considerarsi un \"numerus clausus\" (numero chiuso) e proprio per questo motivo si identificano solo con quelli previsti per legge dall'ordinamento amministrativo italiano.\nSecondo il principio di tipicit\u00e0 le uniche fonti normative possibili sono quelle espressamente previste dalla Costituzione"}
{"id": "3710455", "revid": "339392", "url": "https://it.wikipedia.org/wiki?curid=3710455", "title": "Domenico dei cori", "text": ""}
{"id": "3710458", "revid": "1305772", "url": "https://it.wikipedia.org/wiki?curid=3710458", "title": "HMS Edinburgh", "text": "HMS Edinburgh pu\u00f2 riferirsi a varie navi della Royal Navy:"}
{"id": "3710460", "revid": "834", "url": "https://it.wikipedia.org/wiki?curid=3710460", "title": "HMS Effingham (D98)", "text": ""}
{"id": "3710462", "revid": "729019", "url": "https://it.wikipedia.org/wiki?curid=3710462", "title": "Isola Vega", "text": "L'isola Vega \u00e8 una piccola isola situata a nord-ovest dell'isola di James Ross, nella Penisola Antartica.\nRilevanza paleontologica.\nL'isola Vega ha un ricco patrimonio di fossili in depositi risalenti a un periodo compreso tra il Cretacico e il Paleogene, pertanto comprendente anche l'estinzione di massa del Cretaceo-Paleocene, che vide la scomparsa di tutti i dinosauri non volatili. Proprio in quanto testimonianza delle conseguenze di tale evento, l'isola Vega \u00e8 considerata un sito paleontologico molto importante.\nIl primo dinosauro scoperto nell'Antartide fu un esemplare di Ankylosaurus magniventris, i cui resti furono rinvenuti nel 1986 sull'Isola di James Ross. Il secondo fu trovato sull'Isola Vega nello stesso anno dal \"British Antarctic Survey\". Anche resti di ipsilofodontide, un tipo di dinosauro erbivoro di piccole dimensioni, furono trovati in uno strato di \"mudstone\" nella formazione \"L\u00f3pez de Bertodano\". Tutti questi dinosauri sono vissuti nel tardo Cretacico.\nIl vegave (appartenente all'ordine degli anseriformi), scoperto nel 1992 ma studiato solamente anni dopo, forn\u00ec la conferma definitiva che degli uccelli moderni hanno vissuto insieme ai loro \"cugini\" dinosauri non-volatili.\nSolamente tre dinosauri terrestri cretacei sono stati trovati in Antartide. Anche l'ultimo \u00e8 stato rinvenuto sull'isola Vega nel 1998 dai paleontologi dell\"'Instituto Antartico Argentino\" e del \"Saint Mary's College of California\". Pi\u00f9 precisamente, si tratta di un dente di un adrosauride, un erbivoro semi-quadrupede, caratterizzato da meccanismi di masticazione molto complessi, simili a quelli dei moderni ungulati.\nPrima di questa scoperta, nessun adrosauro era stato scoperto al di fuori delle Americhe; ci\u00f2 dimostra che 66-67 milioni di anni fa (periodo a cui risale il dente) esisteva ancora un ponte continentale che collegava l'America meridionale all'Antartide.\nRivendicazioni territoriali.\nVi sono delle controversie per quanto riguarda l'amministrazione del territorio dell'isola Vega: L'Argentina lo considera incluso nel \"Departamento Ant\u00e1rtida Argentina\" e quindi facente parte della \"Provincia di Terra del Fuoco, Antartide e Isole dell'Atlantico del Sud\"; il Cile ne rivendica l'appartenenza al comune di Ant\u00e1rtica nella Provincia dell'Antartica Cilena dall'interno della Regione di Magellano e dell'Antartide Cilena; secondo il Regno Unito, invece, l'isola rientra Territorio antartico britannico."}
{"id": "3710463", "revid": "1305772", "url": "https://it.wikipedia.org/wiki?curid=3710463", "title": "HMS Emerald", "text": "HMS Emerald pu\u00f2 riferirsi a varie navi della Royal Navy:"}
{"id": "3710469", "revid": "834", "url": "https://it.wikipedia.org/wiki?curid=3710469", "title": "HMS Emperor of India (1913)", "text": ""}
{"id": "3710471", "revid": "1305772", "url": "https://it.wikipedia.org/wiki?curid=3710471", "title": "HMS Enterprise", "text": "HMS Enterprise pu\u00f2 riferirsi a varie navi della Royal Navy:"}
{"id": "3710472", "revid": "1305772", "url": "https://it.wikipedia.org/wiki?curid=3710472", "title": "HMS Exmouth", "text": "HMS Exmouth pu\u00f2 riferirsi a varie navi della Royal Navy:"}
{"id": "3710476", "revid": "1305772", "url": "https://it.wikipedia.org/wiki?curid=3710476", "title": "HMS Falmouth", "text": "HMS Falmouth pu\u00f2 riferirsi a varie navi della Royal Navy:"}
{"id": "3710478", "revid": "834", "url": "https://it.wikipedia.org/wiki?curid=3710478", "title": "HMS Fiji (58)", "text": ""}
{"id": "3710480", "revid": "1516566", "url": "https://it.wikipedia.org/wiki?curid=3710480", "title": "HMS Forester", "text": "HMS \"Forester\" pu\u00f2 riferirsi a varie navi della Royal Navy:"}
{"id": "3710481", "revid": "1305772", "url": "https://it.wikipedia.org/wiki?curid=3710481", "title": "HMS Formidable", "text": "HMS Formidable pu\u00f2 riferirsi a varie navi della Royal Navy:"}
{"id": "3710482", "revid": "124629497", "url": "https://it.wikipedia.org/wiki?curid=3710482", "title": "HMS Galatea", "text": "HMS Galatea pu\u00f2 riferirsi a otto diverse navi della Royal Navy:"}
{"id": "3710483", "revid": "1305772", "url": "https://it.wikipedia.org/wiki?curid=3710483", "title": "HMS Gallant", "text": "HMS Gallant pu\u00f2 riferirsi a varie navi della Royal Navy:"}
{"id": "3710484", "revid": "1305772", "url": "https://it.wikipedia.org/wiki?curid=3710484", "title": "HMS Gipsy", "text": "HMS Gipsy pu\u00f2 riferirsi a varie navi della Royal Navy:"}
{"id": "3710485", "revid": "834", "url": "https://it.wikipedia.org/wiki?curid=3710485", "title": "HMS Glorious (77)", "text": ""}
{"id": "3710488", "revid": "1305772", "url": "https://it.wikipedia.org/wiki?curid=3710488", "title": "HMS Glory", "text": "HMS Glory pu\u00f2 riferirsi a varie navi della Royal Navy:"}
{"id": "3710489", "revid": "765341", "url": "https://it.wikipedia.org/wiki?curid=3710489", "title": "HMS Grafton", "text": "HMS Grafton \u00e8 stato il nome utilizzato da nove navi da guerra della Royal Navy britannica. Un'ulteriore unit\u00e0 venne progettata ma non costruita."}
{"id": "3710490", "revid": "1305772", "url": "https://it.wikipedia.org/wiki?curid=3710490", "title": "HMS Grenville", "text": "HMS Grenville pu\u00f2 riferirsi a varie navi della Royal Navy:"}
{"id": "3710491", "revid": "1305772", "url": "https://it.wikipedia.org/wiki?curid=3710491", "title": "HMS Gurkha", "text": "HMS Gurkha pu\u00f2 riferirsi a varie navi della Royal Navy:"}
{"id": "3710493", "revid": "88740", "url": "https://it.wikipedia.org/wiki?curid=3710493", "title": "HMS Hardy", "text": "HMS Hardy pu\u00f2 riferirsi a varie navi della Royal Navy:"}
{"id": "3710495", "revid": "834", "url": "https://it.wikipedia.org/wiki?curid=3710495", "title": "HMS Havant (H32)", "text": ""}
{"id": "3710497", "revid": "834", "url": "https://it.wikipedia.org/wiki?curid=3710497", "title": "HMS Hereward (H93)", "text": ""}
{"id": "3710499", "revid": "1310927", "url": "https://it.wikipedia.org/wiki?curid=3710499", "title": "Ewerton", "text": "Carriera.\nClub.\nNel 2011 ha esordito in prima squadra grazie all'allenatore Leonardo Jardim."}
{"id": "3710500", "revid": "1305772", "url": "https://it.wikipedia.org/wiki?curid=3710500", "title": "HMS Hero", "text": "HMS Hero pu\u00f2 riferirsi a varie navi della Royal Navy:"}
{"id": "3710501", "revid": "834", "url": "https://it.wikipedia.org/wiki?curid=3710501", "title": "HMS Hostile (H55)", "text": ""}
{"id": "3710505", "revid": "834", "url": "https://it.wikipedia.org/wiki?curid=3710505", "title": "HMS Hyperion (H97)", "text": ""}
{"id": "3710507", "revid": "106908", "url": "https://it.wikipedia.org/wiki?curid=3710507", "title": "KNVB Beker", "text": ""}
{"id": "3710509", "revid": "834", "url": "https://it.wikipedia.org/wiki?curid=3710509", "title": "Chasing Harry Winston", "text": ""}
{"id": "3710513", "revid": "28592", "url": "https://it.wikipedia.org/wiki?curid=3710513", "title": "Giardini zoologici", "text": ""}
{"id": "3710515", "revid": "599013", "url": "https://it.wikipedia.org/wiki?curid=3710515", "title": "Chiesa di San Giovanni Battista (Porto Venere)", "text": "La chiesa di San Giovanni Battista \u00e8 un edificio religioso cattolico situato nella frazione di Fezzano, in via Emilio Rossi, nel comune di Porto Venere in provincia della Spezia. La chiesa \u00e8 sede dell'omonima parrocchia del vicariato della Spezia I della diocesi della Spezia-Sarzana-Brugnato.\nStoria e descrizione.\nI lavori per la costruzione del tempio furono intrapresi nel 1729 per concludersi circa dieci anni dopo, tra il 1739 e il 1740.\nNell'insieme delle opere che abbelliscono la chiesa, oltre agli altari laterali in stile barocco, \u00e8 il pregevole organo del genovese Filippo Piccaluga, che fu comprato per 1.800 lire genovesi dai massari della chiesa a Genova su interessamento di un abate del convento degli Olivetani delle Grazie.\nTra le altre opere sono custodite cinque dipinti del locale pittore Giuseppe Tori, una statua in legno dello scultore genovese Anton Maria Maragliano e una dello scultore russo Stepan Erzia."}
{"id": "3710527", "revid": "1458896", "url": "https://it.wikipedia.org/wiki?curid=3710527", "title": "Storia del Vietnam", "text": "La storia del Vietnam copre un periodo di pi\u00f9 di 2.700 anni. Le relazioni storiche pi\u00f9 importanti del Vietnam sono avvenute con la Cina. La preistoria del Vietnam comprende resoconti leggendari su un regno conosciuto come V\u0103n Lang (III millennio a.C.) che comprendeva quelle che oggi sono la regione autonoma del Guangxi e la provincia di Guangdong, cos\u00ec come la parte settentrionale del Vietnam. In seguito, le dinastie cinesi governarono in Vietnam per la maggior parte del periodo che va dal 207 a.C. fino al 938 quando il Vietnam riacquist\u00f2 la sua indipendenza. Il Vietnam \u00e8 rimasto uno stato tributario del suo vicino pi\u00f9 potente, la Cina, per gran parte della sua storia ma respinse diverse invasioni dei cinesi e tre invasioni dei Mongoli tra il 1255 e il 1285. Il periodo di indipendenza si concluse nella seconda met\u00e0 del XIX secolo, quando il paese fu colonizzato dalla Francia, che conquist\u00f2 anche la Cambogia e i vicini regni del Laos formando l'Indocina francese.\nVerso la fine della seconda guerra mondiale, il Giappone imperiale espulse i francesi e occup\u00f2 il Vietnam, dando modo al movimento di liberazione Viet Minh di organizzarsi. Con la resa del Giappone e la successiva rivoluzione di agosto, il 2 settembre 1945 fu proclamata l'indipendenza della neonata Repubblica Democratica del Vietnam. La Francia ristabil\u00ec subito il suo dominio coloniale ma nel 1954 fu sconfitta dai Viet Minh nella guerra d'Indocina. I successivi accordi di Ginevra divisero in due il Paese con la promessa di elezioni democratiche e di una prossima riunificazione. A nord fu riconosciuta la Repubblica Democratica del Vietnam, che divenne nota come Vietnam del Nord, mentre il filo-occidentale Vietnam del Sud entr\u00f2 nella sfera d'influenza degli Stati Uniti, che si sostituirono ai francesi nella lotta al comunismo. La divisione, invece di portare ad una riunificazione pacifica, port\u00f2 alla guerra del Vietnam, durante la quale la Repubblica Popolare Cinese e l'Unione Sovietica sostennero il Nord mentre gli Stati Uniti appoggiarono il Sud. Il conflitto si concluse con la caduta di Saigon nell'aprile del 1975, che sanc\u00ec la riunificazione del Paese da parte dei vincitori comunisti.\nDopo la riunificazione nel 1975, il Vietnam soffr\u00ec la repressione e l'isolamento della comunit\u00e0 internazionale a causa della guerra fredda e dell'invasione vietnamita della Cambogia. Nel 1986, il Partito Comunista del Vietnam cambi\u00f2 la sua politica e inizi\u00f2 le riforme economiche del settore privato simili a quelli perseguite in Cina. Dalla fine degli anni ottanta, il Vietnam ha goduto cos\u00ec di una notevole crescita economica.\nPrimi regni.\nProve di una prima societ\u00e0 costituitasi nella regione dell'odierno Vietnam, diverse da quelle preistoriche dell'et\u00e0 del ferro, sono quelle relative alla cultura \u0110\u00f4ng S\u01a1n, rinvenute a C\u1ed5 Loa, nel nord del Vietnam, un'antica citt\u00e0 situata nei pressi dell'odierna Hanoi.\nSecondo la mitologia, i primi vietnamiti discendevano dal Signore Dragone L\u1ea1c Long Qu\u00e2n e dallo spirito \u00c2u C\u01a1. L\u1ea1c Long Qu\u00e2n e \u00c2u C\u01a1 ebbero cento figli prima di decidere di separarsi. 50 bambini si trasferirono con la loro madre nelle zone di montagna, gli altri 50 con il padre nelle zone costiere. Il figlio maggiore divenne il primo di una serie di re vietnamiti, noti collettivamente come i re H\u00f9ng (H\u00f9ng V\u01b0\u01a1ng o dinastia H\u1ed3ng B\u00e0ng). I re Hung chiamavano il loro paese, situato sul fiume Rosso nell'attuale nord del Vietnam, V\u0103n Lang. Le genti di V\u0103n Lang erano conosciute come i L\u1ea1c Vi\u1ec7t.\nSi pensa che la cultura di V\u0103n Lang fosse basata su una societ\u00e0 matriarcale, simile a molte altre societ\u00e0 matriarcali nel Sud-est asiatico e nelle isole del Pacifico del periodo. In vari siti archeologici nel nord del Vietnam sono state rinvenute armi in metallo e vari strumenti di questo periodo. I pi\u00f9 noti manufatti sono grandi tamburi di bronzo, utilizzati per scopi cerimoniali, con sofisticate incisioni sulla superficie raffiguranti scene di vita con guerrieri, barche, case, uccelli e animali in cerchi concentrici intorno a un sole radiante.\nMolte leggende di questo periodo offrono uno scorcio della vita quotidiana. La leggenda del dolce di riso, che tratta di un principe che ha vinto una gara culinaria con la sua creazione, la torta di riso, riflette la profonda importanza della coltivazione del riso come base dell'economia e del sostentamento. La leggenda di Giong, che parla di un giovane che va in guerra per salvare il paese indossando un'armatura di ferro, cavalcando su un cavallo corazzato e armato di una mazza di ferro, mostra l'importanza della lavorazione dei metalli e quanto essa fosse sofisticata. La leggenda della balestra magica, che poteva scoccare migliaia di frecce all'unisono, mostra quanto fondamentale fosse la pratica del tiro con l'arco nella guerra.\nRecenti ricerche hanno portato alla luce mutamenti del livello del suolo circolari nelle aree del Vietnam meridionale, ai confini con la Cambogia. I resti archeologici ritrovati appartengono ad un'entit\u00e0 culturale e sociale del I millennio a.C.\nDal terzo secolo a.C., un altro gruppo Viet, gli \u00c2u Vi\u1ec7t, emigr\u00f2 dall'odierna Cina meridionale al delta del Fiume Rosso e si mescol\u00f2 con la popolazione indigena di V\u0103n Lang. Nel 258 a.C., un nuovo regno, \u00c2u L\u1ea1c, emerse come unione interetnica degli \u00c2u Vi\u1ec7t con i L\u1ea1c Vi\u1ec7t e Th\u1ee5c Ph\u00e1n fu proclamato \"re An D\u01b0\u01a1ng V\u01b0\u01a1ng\". Intorno alla sua capitale, C\u1ed5 Loa, egli costru\u00ec muri concentrici a scopo difensivo. Queste mura, insieme agli abili arcieri di \u00c2u L\u1ea1c, tennero al sicuro la capitale dagli invasori.\nNel 207 a.C., il signore della guerra cinese Tri\u1ec7u \u0110\u00e0 sconfisse il re An D\u01b0\u01a1ng V\u01b0\u01a1ng dopo che suo figlio Tr\u1ecdng Th\u1ee7y aveva fatto da spia grazie al fatto che era unito in matrimonio con la figlia di un Duong Vuong. Tri\u1ec7u \u0110\u00e0 un\u00ec \u00c2u L\u1ea1c ai suoi domini, che si trovavano nell'attuale Guangdong, nella Cina meridionale, poi si dichiar\u00f2 re di un nuovo regno indipendente, Nam Vi\u1ec7t (cinese: \u5357\u8d8a, \"Nan Yue\"). Tr\u1ecdng Th\u1ee7y, il principe ereditario, si suicid\u00f2 annegandosi a C\u1ed5 Loa per il rimorso dopo la morte della moglie nella guerra.\nAlcuni vietnamiti ritengono quello intercorso sotto la dinastia Tr\u1ecdng Th\u1ee7y un periodo di dominazione cinese, dal momento che Tri\u1ec7u \u0110\u00e0 era un ex generale della dinastia Qin. Altri lo considerano un periodo di indipendenza vietnamita, dato che la famiglia Tri\u1ec7u nel Nam Vi\u1ec7t fu assimilata alla cultura locale. La dinastia govern\u00f2 in maniera indipendente da quel regno che allora costituiva la Cina (dinastia Han). Ad un certo punto, Tri\u1ec7u \u0110\u00e0 si dichiar\u00f2 imperatore al pari dell'imperatore cinese Han nel nord.\nPeriodo di dominazione cinese (111 a.C. - 938 d.C.).\nNel 111 a.C., le truppe cinesi invasero il Nam Vi\u1ec7t e stabilirono nuovi territori, suddividendo il Vietnam in Giao Ch\u1ec9 (cinese: \u4ea4\u8dbepinyin: Jiaozhi, ora il delta del Fiume Rosso); C\u1eedu Ch\u00e2n, odierno territorio da Thanh Ho\u00e1 a H\u00e0 T\u0129nh; e Nh\u1eadt Nam, odierno territorio da Qu\u1ea3ng B\u00ecnh a Hu\u1ebf. Mentre i governatori e gli alti funzionari erano cinesi, i nobili originali vietnamiti (L\u1ea1c H\u1ea7u, L\u1ea1c T\u01b0\u1edbng) riuscirono comunque a ricoprire ruoli di rilievo.\nNel 40 d.C., le sorelle Trung condussero una vittoriosa rivolta contro il governatore Han T\u00f4 \u0110\u1ecbnh (\u82cf\u5b9a; pinyin: S\u016b D\u00ecng) e riconquistarono 65 stati (tra cui l'attuale Guangxi). Tr\u01b0ng Tr\u1eafc divenne la regina. Nel 42 d.C., l'imperatore cinese Guangwu mand\u00f2 il suo famoso generale M\u00e3 Vi\u1ec7n (cinese: Ma Yuan) a sedare la rivolta. Dopo una campagna tortuosa, Ma Yuan sconfisse la regina, che si suicid\u00f2 per evitare la cattura. Oggi le sorelle Trung sono venerate in Vietnam come simbolo nazionale delle donne vietnamite. A seguito della rivolta delle sorelle Trung, i cinesi presero provvedimenti per eliminare il potere dei nobili vietnamiti tentando di costringere questi ad assimilare la cultura cinese. Nel 225 d.C. un'altra donna, Tri\u1ec7u Th\u1ecb Trinh, popolarmente conosciuta come \"la signora Tri\u1ec7u\" (B\u00e0 Tri\u1ec7u), innesc\u00f2 un'altra rivolta che dur\u00f2 fino al 248 d.C..\nDurante la dinastia Tang, il Vietnam fu dai cinesi denominato Annam (Giao Ch\u00e2u) fino all'inizio del X secolo d.C. Giao Ch\u00e2u (con la sua capitale nei pressi dell'attuale provincia di B\u1eafc Ninh) divent\u00f2 un avamposto commerciale fiorente che riceveva merci dai mari del sud. Secondo il \"Libro degli Han posteriori\", il primo convoglio dall'Antica Roma in Cina arriv\u00f2 attraverso questa rotta commerciale nel 166 d.C., e numerosi mercanti presto la seguirono. I \"Racconti di Wei\" (Ng\u1ee5y L\u1ee5c, \"Weilue\", III secolo d.C.) menziona un \"percorso d'acqua\" (il Fiume Rosso) da Jiaozhi fino a quello che ora \u00e8 lo Yunnan del sud. Da l\u00ec, via terra le merci venivano spedite al resto delle regioni della Cina attraverso Kunming e Chengdu.\nAllo stesso tempo, nell'attuale Vietnam centrale, ci fu una rivolta delle nazioni Ch\u0103m che ebbe successo e che stabilirono un nuovo territorio. Le dinastie cinesi lo chiamarono Lin-Yi (villaggio di Lin). In seguito divenne un regno potente, il regno del Champa, che si estendeva da Qu\u1ea3ng B\u00ecnh a Phan Thi\u1ebft (B\u00ecnh Thu\u1eadn).\nNel periodo tra l'inizio dell'et\u00e0 della frammentazione cinese fino alla fine della dinastia Tang, diverse rivolte furono organizzate contro il dominio cinese, come quella di L\u00fd B\u00f4n e del suo erede e generale Tri\u1ec7u Quang Ph\u1ee5c, e quella di Mai Th\u00fac Loan e Ph\u00f9ng H\u01b0ng. Tutte alla fine fallirono, ma le pi\u00f9 notevoli furono le rivolte di L\u00fd B\u00f4n e Tri\u1ec7u Quang Ph\u1ee5c, la cui precedente dinastia (dinastia L\u00fd) aveva regnato per quasi mezzo secolo, dal 544 d.C. al 602 d.C., prima della riconquista, da parte dei cinesi della dinastia Sui, del loro regno di V\u1ea1n Xu\u00e2n.\nPrima indipendenza (938 d.C. - 1009 d.C.).\nAll'inizio del X secolo, quando la Cina divent\u00f2 politicamente frammentata, i Signori della famiglia Kh\u00fac, seguiti da D\u01b0\u01a1ng \u0110\u00ecnh Ngh\u1ec7, governarono autonomamente Giao Ch\u00e2u sotto il titolo della dinastia Tang di \"Ti\u1ebft \u0110\u1ed9 S\u1ee9\", \"signore virtuoso\".\nNel 938, l'Han del Sud invi\u00f2 le proprie truppe a conquistare Giao Ch\u00e2u. Ng\u00f4 Quy\u1ec1n, genero di D\u01b0\u01a1ng \u0110\u00ecnh Ngh\u1ec7, sconfisse la flotta dell'Han del Sud nella battaglia del fiume B\u1ea1ch \u0110\u1eb1ng (938). Poi si proclam\u00f2 re Ng\u00f4 e diede il via al periodo di effettiva indipendenza del Vietnam.\nLa morte prematura di Ng\u00f4 Quy\u1ec1n dopo un breve regno port\u00f2 a una lotta di potere per il trono, la prima grande guerra civile del paese, la ribellione dei dodici signori della guerra (\"Lo\u1ea1n 12 S\u1ee9 Qu\u00e2n\"). La guerra dur\u00f2 dal 945 d.C al 967 d.C., quando il clan guidato da \u0110inh B\u1ed9 L\u0129nh sconfisse gli altri signori della guerra, unificando il paese. \u0110inh fond\u00f2 la dinastia \u0110inh e si proclam\u00f2 primo imperatore (\"Ti\u00ean Ho\u00e0ng\") di \u0110\u1ea1i C\u1ed3 Vi\u1ec7t (H\u00e1n t\u1ef1: \u5927\u77bf\u8d8a; letteralmente \"Grande Territorio del Viet\"), con capitale a Hoa Lu (attuale Ninh B\u00ecnh). La dinastia cinese Song lo riconobbe ufficialmente solo come principe di Jiaozhi (\"Giao Ch\u1ec9 Qu\u1eadn V\u01b0\u01a1ng\"). L'imperatore Dinh introdusse rigidi codici penali per prevenire il caos e cerc\u00f2 di stringere alleanze garantendo il titolo di regina a cinque donne delle cinque famiglie pi\u00f9 influenti.\nNel 979 d.C., l'imperatore \u0110inh B\u1ed9 L\u0129nh e il suo principe ereditario \u0110inh Li\u1ec5n furono assassinati, cosicch\u00e9 il solo figlio superstite, di sei anni, \u0110inh To\u00e0n, fu portato al trono. Approfittando della situazione, i cinesi della Dinastia Song vietnamita invasero \u0110\u1ea1i C\u1ed3 Vi\u1ec7t. Di fronte ad una grave minaccia per l'indipendenza nazionale, il Comandante dei Dieci Eserciti (\"Th\u1eadp \u0110\u1ea1o T\u01b0\u1edbng Qu\u00e2n\") L\u00ea Ho\u00e0n sal\u00ec al trono, fondando la prima dinastia L\u00ea. Arguto stratega militare, L\u00ea Hoan comprese i rischi di uno scontro frontale con le potenti truppe cinesi, cos\u00ec ingann\u00f2 l'esercito invasore nel passo si Chi L\u0103ng, tendendo loro un agguato, uccidendo il loro comandante e mettendo rapidamente fine alla minaccia per la sua giovane nazione nel 981 d.C.. Le truppe della dinastia Song si ritirarono ma i cinesi non riconobbero L\u00ea Ho\u00e0n come principe di Jiaozhi fino a 12 anni pi\u00f9 tardi; tuttavia, egli \u00e8 indicato come imperatore \u0110\u1ea1i H\u00e0nh (\"\u0110\u1ea1i H\u00e0nh Ho\u00e0ng \u0110\u1ebf\"). L\u00ea Ho\u00e0n fu il primo monarca vietnamita ad iniziare il processo di espansione verso sud contro il regno del Champa.\nLa morte dell'imperatore L\u00ea Ho\u00e0n nel 1005 d.C. port\u00f2 a lotte interne tra i suoi figli per il trono. Il vincitore finale, L\u00ea Long \u0110\u0129nh, divenne il tiranno pi\u00f9 noto nella storia vietnamita. Ide\u00f2 punizioni sadiche per i prigionieri per puro divertimento e indulse in devianti attivit\u00e0 sessuali. Verso la fine della sua breve vita (mor\u00ec a 24 anni) L\u00ea Long \u0110\u0129nh si ammal\u00f2 cos\u00ec gravemente che doveva restare sdraiato durante gli incontri con i suoi funzionari di corte.\nPeriodo di indipendenza del \u0110\u1ea1i Vi\u1ec7t (1010 d.C. \u2013 1527 d.C.).\nQuando il re L\u00ea Long \u0110\u0129nh mor\u00ec nel 1009 d.C., i nobili di corte assegnarono il trono al comandante delle guardie del palazzo reale L\u00fd C\u00f4ng U\u1ea9n, che fond\u00f2 la dinastia L\u00fd. Questo evento \u00e8 considerato come l'inizio di un'epoca d'oro nella storia vietnamita, con grandi dinastie. Le modalit\u00e0 con le quali L\u00fd C\u00f4ng U\u1ea9n era salito al trono erano piuttosto rare nella storia vietnamita. Come alto comandante militare, aveva avuto diverse opportunit\u00e0 di prendere il potere negli anni tumultuosi dopo la morte dell'imperatore L\u00ea Ho\u00e0n, ma aveva preferito non venire meno al proprio senso del dovere. Fu posto al potere dagli influenti monaci buddhisti che lo avevano allevato nel loro tempio quando era fanciullo.\nL\u00fd C\u00f4ng U\u1ea9n, poi chiamato L\u00fd Th\u00e1i T\u1ed5, cambi\u00f2 il nome del Paese in \u0110\u1ea1i Vi\u1ec7t (in cinese: \u5927\u8d8a, traslitterato \"H\u00e1n t\u1ef1\"; letteralmente \"Grande Viet\"). La dinastia L\u00fd \u00e8 ricordata per aver dato al Vietnam una solida base organizzativa e un'acuta visione strategica. Dopo aver lasciato Hoa L\u01b0, una fortificazione naturale circondata da montagne e fiumi, L\u00fd C\u00f4ng U\u1ea9n trasfer\u00ec la corte nella nuova capitale Th\u0103ng Long, l'attuale Hanoi. L\u00fd C\u00f4ng U\u1ea9n si discost\u00f2 cos\u00ec dalla mentalit\u00e0 militare difensiva dei suoi predecessori e garant\u00ec l'indipendenza del Paese grazie al rafforzamento dell'economia. I successivi sovrani L\u00fd continuarono a compiere imprese di vasta portata: costruirono un sistema di argini per proteggere la zona di produzione del riso; fondarono nella capitale il Qu\u1ed1c T\u1eed Gi\u00e1m (letteralmente: Accademia imperiale), il primo ateneo del Paese conosciuto oggi come Tempio della Letteratura; tennero una volta ogni tre anni esami regolari per selezionare tra i comuni cittadini quelli pi\u00f9 dotati e adatti a ricoprire cariche governative; organizzarono un nuovo sistema di tassazione; stabilirono nuove leggi per un trattamento pi\u00f9 equo dei prigionieri. Le donne ebbero importanti ruoli nella societ\u00e0 L\u00fd; le dame di corte erano incaricate della riscossione delle imposte. La dinastia L\u00fd promosse il buddhismo ma mantenne un atteggiamento pluralistico e permissivo verso gli altri due principali sistemi filosofici del tempo, il confucianesimo e il taoismo.\nDurante la dinastia L\u00fd, la dinastia cinese Song riconobbe ufficialmente il monarca del \u0110\u1ea1i Vi\u1ec7t come sovrano di Giao Ch\u1ec9 (\"Giao Ch\u1ec9 Qu\u1eadn V\u01b0\u01a1ng\"). I sovrani L\u00fd combatterono due grandi guerre contro la dinastia cinese Song e conquistarono territori a sud, nel regno del Champa. La battaglia pi\u00f9 notevole si svolse in territorio cinese nel 1075 d.C.. Dopo aver appreso che un'invasione dei Song era imminente, l'esercito e la marina dei L\u00fd, per un totale di circa 100.000 uomini sotto il comando di L\u00fd Th\u01b0\u1eddng Ki\u1ec7t, con un'azione preventiva sbarcarono a Yong Zhou, Qin Zhou e Lian Zhou (localit\u00e0 situate nelle attuali province cinesi del Guangdong e Guangxi) e uccisero 100.000 cinesi. La dinastia Song tent\u00f2 di vendicarsi invadendo il \u0110\u1ea1i Vi\u1ec7t nel 1076 ma le truppe cinesi furono respinte nella battaglia del fiume Nh\u01b0 Nguy\u1ec7t (conosciuto oggi come il fiume C\u1ea7u), nell'attuale provincia di Bac Ninh, a circa 40\u00a0km dalla capitale attuale Hanoi. Nessuno dei due eserciti fu in grado di prevalere e il conflitto si concluse con una tregua concordata tra le parti. Della guerra approfittarono i meridionali regni Champa e Khmer, che si impadronirono di vasti territori invadendo il Vietnam nel 1128, nel 1132 e nei decenni successivi.\nVerso la fine della dinastia L\u00fd, il potente ministro Tr\u1ea7n Th\u1ee7 \u0110\u1ed9 costrinse il re L\u00fd Hu\u1ec7 T\u00f4ng a diventare monaco buddhista e fece proclamare regina L\u00fd Chi\u00eau Ho\u00e0ng, giovane figlia di Hu\u1ec7 T\u00f4ng. Organizz\u00f2 poi il matrimonio di Chi\u00eau Ho\u00e0ng con il proprio nipote Tr\u1ea7n C\u1ea3nh, che in seguito si appropri\u00f2 del trono e diede inizio alla dinastia Tr\u1ea7n. Tr\u1ea7n Th\u1ee7 \u0110\u1ed9 elimin\u00f2 brutalmente diversi membri della nobilt\u00e0 L\u00fd, mentre altri fuggirono in Corea, incluso L\u00fd Long T\u01b0\u1eddng, figlio di un precedente sovrano L\u00fd, che sarebbe divenuto uno dei capostipiti della famiglia Lee.\nDopo l'epurazione, la maggior parte dei sovrani Tr\u1ea7n govern\u00f2 il paese in modo simile ai sovrani L\u00fd. Alcune tra le innovazioni di rilievo della dinastia Tr\u1ea7n includono la creazione di un sistema di censimento della popolazione a livello di villaggi, la compilazione di una storia ufficiale del \u0110\u1ea1i Vi\u1ec7t in 30 volumi (\"\u0110\u1ea1i Vi\u1ec7t S\u1eed K\u00fd\", di L\u00ea V\u0103n H\u01b0u) e l'introduzione dell'alfabeto N\u00f4m, un sistema di scrittura per la lingua vietnamita. Fu adottato un nuovo sistema per l'assegnazione del trono ai nuovi sovrani: quando un re invecchiava cedeva il trono al principe ereditario, mantenendo il titolo di Alto Imperatore (\"Th\u00e1i Th\u01b0\u1ee3ng Ho\u00e0ng\"), in qualit\u00e0 di mentore del nuovo sovrano.\nLe invasioni mongole.\nDurante la dinastia Tr\u1ea7n, gli eserciti dell'impero mongolo guidati da Munke e Kublai Khan, il fondatore della dinastia Yuan, invasero il Vietnam nel 1257, 1284 e 1288. Il \u0110\u1ea1i Vi\u1ec7t respinse tutti gli attacchi durante il regno di Kublai Khan, evitando gli scontri frontali nelle battaglie in campo aperto e abbandonando le citt\u00e0 per non subire assedi. I mongoli vennero poi contrastati con decisione nei loro punti deboli, come le battaglie in zone paludose di Ch\u01b0\u01a1ng D\u01b0\u01a1ng, H\u00e0m T\u1eed, V\u1ea1n Ki\u1ebfp e sulle rive di fiumi V\u00e2n \u0110\u1ed3n e B\u1ea1ch \u0110\u1eb1ng. I mongoli soffrirono anche le malattie tropicali oltre ai mancati rifornimenti per le incursioni dell'esercito Tr\u1ea7n. La guerra tra le dinastie Yuan e Tr\u1ea7n raggiunse il culmine quando l'esercito Yuan in ritirata fu decimato nella battaglia sul fiume B\u1ea1ch \u0110\u1eb1ng del 1288. Lo stratega dietro le vittorie vietnamite fu il comandante Tr\u1ea7n Qu\u1ed1c Tu\u1ea5n, pi\u00f9 comunemente conosciuto come Tr\u1ea7n H\u01b0ng \u0110\u1ea1o. Al fine di evitare altre disastrose campagne e ingenti perdite di uomini, i Tr\u1ea7n e il Champa riconobbero poi la supremazia della Cina e ne divennero tributari.\nL'avanzata a sud nel regno del Champa.\nDurante questo periodo i sovrani Tr\u1ea7n condussero guerre anche contro il regno meridionale del Champa, proseguendo la lunga storia di espansione vietnamita nel sud (noto come \"Nam Ti\u1ebfn\") iniziata poco dopo aver ottenuto l'indipendenza dalla Cina. Spesso incontrarono forti resistenze da parte dei Ch\u0103m, soprattutto quando erano guidati dal re Ch\u1ebf B\u1ed3ng Nga (Cham: Po Binasuor o Che Bonguar). Questi uccise il re Tr\u1ea7n Du\u1ec7 T\u00f4ng in battaglia e pose l'assedio a Th\u0103ng Long, capitale del \u0110\u1ea1i Vi\u1ec7t, nel 1377 e nel 1383. La dinastia Tr\u1ea7n riusc\u00ec ad annettersi due province Champa, situate nell'attuale zona di Hu\u1ebf, tramite il matrimonio della principessa vietnamita Huy\u1ec1n Tr\u00e2n con un re Ch\u0103m.\nL'occupazione Ming e l'ascesa della dinastia L\u00ea.\nLa dinastia Tr\u1ea7n fu a sua volta spodestata da H\u1ed3 Qu\u00fd Ly, uno dei suoi funzionari di corte, che costrinse il re ad abdicare e sal\u00ec al trono nel 1400, diventando il capostipite della breve dinastia H\u1ed3. Cambi\u00f2 il nome del paese in \u0110\u1ea1i Ngu (in cinese: \u592a\u865e, traslitterato \"H\u00e1n t\u1ef1\") e trasfer\u00ec la corte a T\u00e2y \u0110\u00f4 (letteralmente: capitale occidentale), l'attuale Thanh H\u00f3a), ad ovest della vecchia capitale Th\u0103ng Long, che fu rinominata \u0110\u00f4ng \u0110\u00f4. Anche se fu accusato di aver provocato la disgregazione del Paese, con la conseguente conquista da parte dei cinesi della dinastia Ming, H\u1ed3 Qu\u00fd Ly introdusse molte riforme ambiziose, tra cui l'aggiunta della matematica per gli esami nazionali, la critica aperta alla filosofia del confucianesimo, l'uso delle banconote al posto delle monete, investimenti nella costruzione di grandi navi da guerra e cannoni, e la riforma agraria. Cedette il trono al figlio H\u1ed3 H\u00e1n Th\u01b0\u01a1ng nel 1401 e assunse il titolo Th\u00e1i Th\u01b0\u1ee3ng Ho\u00e0ng (Alto Imperatore), adottando la tradizione in vigore tra i regnanti Tr\u1ea7n.\nNel 1407, con il pretesto di aiutare a ripristinare la dinastia Tran, i cinesi Ming invasero il \u0110\u1ea1i Ngu e catturarono H\u1ed3 Qu\u00fd Ly e H\u1ed3 H\u00e1n Th\u01b0\u01a1ngg, ponendo fine dopo soli sette anni alla dinastia H\u1ed3. La forza occupante annett\u00e9 il \u0110\u1ea1i Ngu all'impero Ming dichiarando che non vi era un erede al trono vietnamita. I lealisti della dinastia Tr\u1ea7n iniziarono quindi una guerra di resistenza sotto la guida di Tr\u1ea7n Qu\u0129. I successi iniziali ebbero fine dopo che Tr\u1ea7n Qu\u0129 ordin\u00f2 l'esecuzione di due alti ufficiali per sospetto tradimento; si apr\u00ec quindi una spaccatura interna che port\u00f2 alla sconfitta nel 1413.\nNel 1418, il ricco agricoltore L\u00ea L\u1ee3i guid\u00f2 una rivolta contro i Ming dalla sua base di Lam Son, nell'odierna provincia di Thanh H\u00f3a). Con i consigli strategici di Nguy\u1ec5n Tr\u00e3i, il movimento di L\u00ea L\u1ee3i acquist\u00f2 slancio e le sue truppe marciarono verso il nord, cingendo d'assedio \u0110\u00f4ng Quan (attuale Hanoi), la capitale degli occupanti cinesi. L'imperatore Ming invi\u00f2 una legione di rinforzo, ma L\u00ea L\u1ee3i con un'imboscata uccise in un'imboscata a Chi L\u0103ng il comandante cinese Li\u1ec5u Th\u0103ng (cinese: Liu Sheng). Le truppe Ming si arresero a \u0110\u00f4ng Quan. La rivolta di Lam S\u01a1n provoc\u00f2 la morte di oltre 300.000 soldati cinesi. Nel 1428, L\u00ea L\u1ee3i sal\u00ec al trono e inizi\u00f2 la dinastia L\u00ea (o seconda dinastia L\u00ea), il paese riprese il nome \u0110\u1ea1i Vi\u1ec7t e la capitale fu nuovamente trasferita a Th\u0103ng Long.\nLa dinastia L\u00ea effettu\u00f2 riforme agrarie e rilanci\u00f2 l'economia nel dopoguerra. A differenza delle dinastie L\u00fd e Tr\u1ea7n, che erano pi\u00f9 influenzate dal buddhismo, i sovrani L\u00ea favorirono il confucianesimo. Fu introdotto il codice H\u1ed3ng \u0110\u1ee9c, che comprendeva una serie completa di leggi con forti influenze confuciane, tra cui le regolamentazioni che stabilivano i diritti delle donne. L'arte e l'architettura durante la dinastia L\u00ea furono influenzate dagli stili cinesi. La dinastia commission\u00f2 inoltre la realizzazione di mappe nazionali e affid\u00f2 a Ng\u00f4 S\u0129 Li\u00ean il compito di continuare la scrittura della storia del \u0110\u1ea1i Vi\u1ec7t fino all'avvento di L\u00ea L\u1ee3i. Il re L\u00ea Th\u00e1nh T\u00f4ng apr\u00ec infine diverse strutture ospedaliere e avvi\u00f2 la distribuzione di farmaci nelle aree colpite dalle epidemie.\nNel 1471, le truppe guidate dal re L\u00ea Th\u00e1nh T\u00f4ng invasero il Champa e ne conquistarono la capitale Vijaya. Questo evento sanc\u00ec la effettiva fine del potente regno del Champa, anche se un principato Ch\u0103m sopravvisse per alcuni secoli come protettorato vietnamita. Buona parte della popolazione Ch\u0103m fu costretta a rifugiarsi in altri Paesi del sud-est asiatico. Con il regno del Champa annientato ed il popolo Ch\u0103m costretto all'esilio, la colonizzazione vietnamita di quello che oggi \u00e8 il Vietnam centrale procedette senza resistenza. Nonostante siano poi stati superati nel numero dai coloni Kinh (vietnamiti) e abbiano dovuto integrarsi faticosamente nella nazione vietnamita, la maggioranza dei Ch\u0103m rimase nelle proprie terre ed \u00e8 oggi considerata una delle minoranze etniche del Vietnam. La citt\u00e0 di Hu\u1ebf, fondata nel 1600, si trova vicino al punto in cui sorgeva Indrapura, la capitale del Champa.\nNel 1479, il re L\u00ea Th\u00e1nh T\u00f4ng inizi\u00f2 anche una campagna militare contro il vicino regno laotiano di Lan Xang, dove fu saccheggiata la capitale Mueang Sua, espugnata per la prima volta nella sua storia. Nel corso di questa campagna militare, le truppe vietnamite compirono varie incursioni spingendosi oltre il fiume Irrawaddy, nell'attuale Birmania. Furono costrette a ripiegare dall'intervento dell'esercito del Regno Lanna mentre cercavano di conquistare Nan, capitale del regno omonimo. I soldati lasciati a presidiare Mueang Sua furono decimati lungo la via della ritirata dalle truppe laotiane, che si erano riorganizzate. Dei 4.000 ufficiali vietnamiti che presero parte alla spedizione, solo 600 sopravvissero.\nPeriodo delle divisioni (1528\u20131812).\nLa guerra civile tra le dinastie L\u00ea e M\u1ea1c.\nLa dinastia L\u00ea fu rovesciata nel 1527 da M\u1ea1c \u0110\u0103ng Dung, un generale dell'esercito. M\u1ea1c uccise il sovrano L\u00ea e si proclam\u00f2 imperatore, dando il via alla dinastia M\u1ea1c. Dopo aver sedato diverse ribellioni per due anni, M\u1ea1c \u0110\u0103ng Dung adott\u00f2 la pratica di successione della dinastia Tr\u1ea7n e cedette il trono al figlio M\u1ea1c \u0110\u0103ng Doanh e divenne Th\u00e1i Th\u01b0\u1ee3ng Ho\u00e0ng.\nNel frattempo, Nguy\u1ec5n Kim, un ex funzionario della corte dei L\u00ea, si ribell\u00f2 contro i M\u1ea1c e aiut\u00f2 il re L\u00ea Trang T\u00f4ng a ripristinare la vecchia corte L\u00ea nell'area di Thanh H\u00f3a. Si scaten\u00f2 cos\u00ec una guerra civile tra la Corte del Nord (M\u1ea1c) e la Corte del Sud (L\u00ea). Nguy\u1ec5n Kim controll\u00f2 la parte meridionale del \u0110\u1ea1i Vi\u1ec7t (da Thanh H\u00f3a verso sud), lasciando il nord (tra cui \u0110\u00f4ng Kinh-Hanoi) sotto il controllo dei M\u1ea1c. Quando Nguy\u1ec5n Kim fu assassinato nel 1545, il potere militare pass\u00f2 nelle mani del genero, Tr\u1ecbnh Ki\u1ec3m. Nel 1558, il figlio di Nguy\u1ec5n Kim, Nguy\u1ec5n Ho\u00e0ng, sospettando di poter essere ucciso da Tr\u1ecbnh Ki\u1ec3m per assicurarsi il potere, ottenne la carica di governatore delle province all'estremo sud, intorno all'area delle attuali province di Quang Binh e Binh Dinh. Tr\u1ecbnh Ki\u1ec3m accett\u00f2 pensando che relegando il rivale in quelle regioni di frontiera senza legge lo avrebbe estromesso dal potere. Tuttavia, Ho\u00e0ng govern\u00f2 senza particolari traumi la zona mentre Tr\u1ecbnh Ki\u1ec3m ed il figlio Tr\u1ecbnh T\u00f9ng rimasero occupati nella guerra civile contro i M\u1ea1c. Nguy\u1ec5n Ho\u00e0ng inviava solo denaro e soldati a nord per aiutare Tr\u1ecbnh Ki\u1ec3m e divenne gradualmente sempre pi\u00f9 indipendente, trasformando il depresso meridione in un avanzato avamposto commerciale e rotta internazionale per lo scambio di merci nel sud est asiatico.\nLa guerra civile tra le dinastie L\u00ea/Tr\u1ecbnh e M\u1ea1c termin\u00f2 solo nel 1592, quando l'esercito di Tr\u1ecbnh T\u00f9ng conquist\u00f2 Th\u0103ng Long e uccise il re M\u1ea1c M\u1eadu H\u1ee3p. I sopravvissuti della famiglia reale M\u1ea1c fuggirono verso le montagne della provincia settentrionale, nella provincia di Cao B\u1eb1ng, e continuarono a governare in quella zona fino al 1667 quando furono definitivamente sconfitti dalle truppe di Tr\u1ecbnh T\u1ea1c. I re L\u00ea, sin dalla restaurazione di Nguy\u1ec5n Kim, agirono solo come figuranti nella contesa. Dopo la caduta della dinastia M\u1ea1c, il potere nel nord pass\u00f2 in maniera effettiva nelle mani della dinastia Tr\u1ecbnh.\nLa guerra tra le dinastie Tr\u1ecbnh e Nguy\u1ec5n.\nNell'anno 1600, Nguy\u1ec5n Ho\u00e0ng si autoproclam\u00f2 Signore (ufficialmente \"V\u01b0\u01a1ng\", popolarmente \"Ch\u00faa\") del sud e rifiut\u00f2 di inviare altro denaro o soldati per aiutare i Tr\u1ecbnh. Trasfer\u00ec la capitale a Ph\u00fa Xu\u00e2n, l'attuale Hu\u1ebf e mor\u00ec nel 1613 dopo aver governato il sud per 55 anni. Gli succedette il sesto figlio, Nguy\u1ec5n Ph\u00fac Nguy\u00ean che, al pari del padre, rifiut\u00f2 di riconoscere il potere dei Tr\u1ecbnh, dichiarandosi ancora fedele al re L\u00ea.\nTr\u1ecbnh Tr\u00e1ng succedette al padre Tr\u1ecbnh T\u00f9ng, morto nel 1623, e ordin\u00f2 invano a Nguy\u00ean Phuc Nguy\u00ean di sottomettersi alla sua autorit\u00e0. Nel 1627, Tr\u1ecbnh Tr\u00e1ng invi\u00f2 al sud 150.000 soldati in una campagna militare senza successo. I Tr\u1ecbnh erano molto pi\u00f9 forti, con una popolazione e un esercito pi\u00f9 grandi e una pi\u00f9 solida economia, ma non furono in grado di sconfiggere gli Nguy\u1ec5n che avevano costruito due muraglie difensive e investito in artiglieria portoghese.\nLa guerra tra le dinastie Tr\u1ecbnh e Nguy\u1ec5n dur\u00f2 dal 1627 fino al 1672. L'esercito Tr\u1ecbnh scaten\u00f2 almeno sette offensive, ma non riusc\u00ec a conquistare Ph\u00fa Xu\u00e2n. Nel 1651, gli stessi Nguy\u1ec5n si portarono all'offensiva e attaccarono frontalmente il territorio dei Trinh, che affidarono l'esercito a Tr\u1ecbnh T\u1ea1c, costringendo i Nguy\u1ec5n a ritirarsi dal 1655. Dopo un'ultima offensiva nel 1672, Tr\u1ecbnh T\u1ea1c concord\u00f2 una tregua con Nguy\u1ec5n Ph\u00fac T\u1ea7n e il paese fu definitivamente diviso in due. La divisione, che si sarebbe rivelata una barriera sia sotto il profilo culturale che sotto quello commerciale, dur\u00f2 fino agli inizi del XIX secolo e fu la causa delle profonde divergenze che avrebbero portato alla divisione tra Vietnam del Sud e Vietnam del Nord dopo la seconda guerra mondiale.\nL'espansione verso sud.\nI Tr\u1ecbnh e i Nguy\u1ec5n mantennero una relativa pace per i successivi cento anni, durante i quali entrambe le parti si prodigarono in significativi cambiamenti e riforme. I Tr\u1ecbnh crearono uffici governativi centralizzati responsabili del bilancio dello Stato e della produzione di valuta, unificarono le unit\u00e0 di peso in un sistema decimale, istituirono stamperie nazionali per ridurre la necessit\u00e0 di importare materiale stampato dalla Cina, aprirono un'accademia militare, e commissionarono numerosi libri di storia.\nNel frattempo, gli Nguy\u1ec5n continuarono l'espansione verso sud per la conquista dei rimanenti territori Cham. I coloni Vi\u1ec7t giunsero anche nella zona scarsamente popolata nota come \"Acqua Chenla\", la parte pi\u00f9 bassa del delta del Mekong dei Khmer di Cambogia). Tra la met\u00e0 del XVII secolo e la met\u00e0 del XVIII secolo, quando la Cambogia risult\u00f2 indebolita da lotte intestine e invasioni siamesi, gli Nguy\u1ec5n utilizzarono vari mezzi, matrimoni politici, pressioni diplomatiche, favori politici e militari, per ottenere la zona intorno all'attuale Saigon e il Delta del Mekong. L'esercito Nguy\u1ec5n si scontr\u00f2 anche con l'esercito siamese per stabilire la sua influenza su tali territori.\nLa rivolta e la dinastia dei T\u00e2y S\u01a1n.\nNel 1771 scoppi\u00f2 la rivolta dei T\u00e2y S\u01a1n a Quy Nh\u01a1n, che era sotto il controllo dei Nguy\u1ec5n. I leader di questa rivolta furono tre fratelli di nome Nguy\u1ec5n Nh\u1ea1c, Nguy\u1ec5n L\u1eef e Nguy\u1ec5n Hu\u1ec7, non legati alla signoria dei Nguy\u1ec5n. Dal 1776, i T\u00e2y S\u01a1n avevano occupato tutti i territori Nguy\u1ec5n e ucciso quasi tutti i capi del clan. Il principe sopravvissuto Nguy\u1ec5n Ph\u00fac \u00c1nh fugg\u00ec nel vicino Siam e ottenne il sostegno militare da parte del re locale. Torn\u00f2 con 50.000 soldati siamesi per riconquistare il potere, ma fu sconfitto nella battaglia di R\u1ea1ch G\u1ea7m\u2013Xo\u00e0i M\u00fat, nella quale fu quasi ucciso. Nguy\u1ec5n \u00c1nh fugg\u00ec dal Vietnam, ma non si arrese.\nL'esercito T\u00e2y S\u01a1n, comandato da Nguy\u1ec5n Hu\u1ec7, marci\u00f2 poi a nord nel 1786 e sconfisse le truppe di Tr\u1ecbnh Kh\u1ea3i, della dinastia Tr\u1ecbnh, che si suicid\u00f2. I T\u00e2y S\u01a1n conquistarono la capitale in meno di due mesi; l'ultimo imperatore L\u00ea, L\u00ea Chi\u00eau Th\u1ed1ng, fugg\u00ec in Cina e chiese aiuto alla dinastia Qing. L'imperatore Qing Qianlong mise a disposizione di L\u00ea Chi\u00eau Th\u1ed1ng un imponente esercito di circa 200.000 uomini per riconquistare il trono. Nguy\u1ec5n Hu\u1ec7 si proclam\u00f2 imperatore con il titolo Quang Trung e sconfisse le truppe Qing con 100.000 uomini e una campagna a sorpresa durata 7 giorni durante il nuovo anno lunare (T\u1ebft). Durante il suo regno, Quang Trung tent\u00f2 molte riforme, ma mor\u00ec per una causa sconosciuta nel 1792, all'et\u00e0 di 40 anni.\nDurante il regno dell'imperatore Quang Trung, il \u0110\u1ea1i Vi\u1ec7t era di fatto diviso in tre entit\u00e0 politiche. I T\u00e2y S\u01a1n, con Nguy\u1ec5n Nh\u1ea1c, governarono il centro del paese dalla loro capitale Quy Nh\u01a1n. L'imperatore Quang Trung govern\u00f2 il nord dalla capitale Ph\u00fa Xu\u00e2n (Hu\u1ebf). Nel Sud, Nguy\u1ec5n \u00c1nh conquist\u00f2 Gia \u0110\u1ecbnh (attuale Saigon) nel 1788 e costitu\u00ec un solido regno.\nDopo la morte di Quang Trung, la dinastia T\u00e2y S\u01a1n divenne instabile perch\u00e9 i fratelli rimanenti combatterono l'uno contro l'altro e contro coloro che appoggiavano una futura eventuale presa del potere del figlio di Nguy\u1ec5n Hu\u1ec7, al tempo neonato. Nguy\u1ec5n \u00c1nh approfitt\u00f2 della situazione e si spinse a nord nel 1799, conquistando la roccaforte dei T\u00e2y S\u01a1n Quy Nh\u01a1n. Nel 1801, il suo esercito arriv\u00f2 a Ph\u00fa Xu\u00e2n, capitale T\u00e2y S\u01a1n e vinse infine la guerra nel 1802, dopo l'assedio di Th\u0103ng Long (Hanoi) e dopo aver giustiziato il figlio di Nguy\u1ec5n Hu\u1ec7, Nguy\u1ec5n Quang To\u1ea3n, insieme a molti generali e funzionari T\u00e2y S\u01a1n.\nNguy\u1ec5n \u00c1nh ascese al trono e si fece chiamare Imperatore Gia Long. \"Gia\" stava per Gia \u0110\u1ecbnh, l'antico nome di Saigon; \"Long\" stava per Th\u0103ng Long, il vecchio nome di Hanoi. Quindi la denominazione Gia Long richiamava l'unificazione del Paese da lui ottenuta. La dinastia Nguy\u1ec5n dur\u00f2 fino all'abdicazione di Bao \u0110\u1ea1i nel 1945. La Cina per diversi secoli aveva fatto riferimento al \u0110\u1ea1i Vi\u1ec7t come all'Annam (letteralmente: sud pacificato), e Gia Long chiese all'imperatore cinese Qing di rinominare il paese, da Annam a Nam Vi\u1ec7t. Per evitare qualsiasi confusione del regno di Gia Long con l'antico regno di Tri\u1ec7u \u0110\u00e0, l'imperatore cinese invert\u00ec l'ordine delle due parole trasformando il nome in Vi\u1ec7t Nam. Il nome \"Vietnam\" \u00e8 cos\u00ec noto per essere stato utilizzato ufficialmente per la prima volta durante il regno dell'imperatore Gia Long. In seguito, gli storici portarono alla luce alcuni vecchi libri in cui era riportato che i vietnamiti si riferivano al proprio paese, in via non ufficiale, con il nome \"Vietnam\".\nQuesto lungo periodo di divisione, con le sue molte tragedie e i drammatici sviluppi, ispir\u00f2 molti poeti e ha dato luogo ad alcuni dei capolavori della letteratura poetica vietnamita, come il poema epico \"Kim Van Kieu\" o \"Il racconto di Kieu\" (\"Truy\u1ec7n Ki\u1ec1u\") di Nguy\u1ec5n Du, \"Chinh Ph\u1ee5 Ng\u00e2m\" (\"Il lamento della moglie del soldato\"), di \u0110\u1eb7ng Tr\u1ea7n C\u00f4n e Phan Huy \u00cdch, e una raccolta di poemi satirici ed erotici della poetessa H\u1ed3 Xu\u00e2n H\u01b0\u01a1ng.\nXIX secolo.\nL'avanzata dell'Occidente in Vietnam.\nI primi contatti del Vietnam con il mondo occidentale risalgono al 166 d.C. con l'arrivo dei mercanti dall'Impero romano, al 1292 con la visita di Marco Polo, e agli inizi del XVI secolo con l'arrivo dei primi commercianti e missionari portoghesi. Alexandre de Rhodes, un gesuita francese, miglior\u00f2 la precedente opera di assimilazione culturale operata dai missionari portoghesi e svilupp\u00f2 l'alfabeto vietnamita romanizzato (\"qu\u1ed1c ng\u1eef\"), con il suo \"Dictionarium Annamiticum Lusitanam et Latinum\" del 1651.\nTra il 1627 e 1775, quando la signoria dei Nguy\u1ec5n del Sud combatt\u00e9 quella dei Tr\u1ecbnh del Nord, i commercianti europei ebbero l'opportunit\u00e0 di fare grandi affari sostenendo entrambe le fazioni con la vendita di armi e tecnologie: i portoghesi rifornirono i Nguy\u1ec5n nel sud, mentre gli olandesi aiutarono i Tr\u1ecbnh al nord.\nNel 1784, durante il conflitto tra Nguy\u1ec5n \u00c1nh, l'erede sopravvissuto degli Nguy\u1ec5n, e la dinastia T\u00e2y S\u01a1n, il vescovo cattolico francese Pigneaux de B\u00e9haine salp\u00f2 per la Francia per cercare sostegno militare in favore di Nguy\u1ec5n \u00c1nh. Pigneaux redasse un \"Piccolo Trattato di Versailles\", che prometteva agli Nguy\u1ec5n l'aiuto militare francese in cambio di concessioni vietnamite. Ma scoppi\u00f2 la rivoluzione francese e il piano Pigneaux non riusc\u00ec a materializzarsi. Pigneaux si rec\u00f2 quindi nel territorio francese di Pondicherry, in India. Ottenne due navi, un reggimento di truppe indiane, e una manciata di volontari e rientr\u00f2 in Vietnam nel 1788. Uno dei volontari di Pigneaux, il Jean-Marie Dayot, riorganizz\u00f2 la marina di Nguy\u1ec5n \u00c1nh e sconfisse i T\u00e2y S\u01a1n a Quy Nh\u01a1n nel 1792. Pochi anni dopo, Nguy\u1ec5n \u00c1nh conquist\u00f2 Saigon, dove Pigneaux mor\u00ec nel 1799. L'altro volontario Victor Olivier de Puymanel avrebbe poi fatto erigere la fortezza nel centro di Gia \u0110\u1ecbnh.\nDopo che Nguy\u1ec5n \u00c1nh fond\u00f2 la dinastia Nguy\u1ec5n nel 1802, il cattolicesimo venne ampiamente tollerato e diversi europei furono assunti a corte come consiglieri. Tuttavia, Nguy\u1ec5n \u00c1nh e i suoi successori erano stati tutti confuciani conservatori che tentarono di resistere all'occidentalizzazione dilagante. I successivi imperatori Nguy\u1ec5n, Ming M\u1ea1ng, Thi\u1ec7u Tr\u1ecb e T\u1ef1 \u0110\u1ee9c, invece, furono autori di brutali repressioni nei confronti dei cattolici e perseguirono una politica repressiva che percepiva gli occidentali come una minaccia, a seguito di eventi come la rivolta di L\u00ea V\u0103n Kh\u00f4i, in cui il missionario francese Joseph Marchand incoraggi\u00f2 i cattolici locali a ribellarsi nel tentativo di far salire al trono un imperatore cattolico. Decine di migliaia di cristiani, vietnamiti e non, furono perseguitati e il commercio con l'Occidente diminu\u00ec progressivamente durante questo periodo. Negli annali vennero registrati centinaia di episodi di rivolte e ribellioni contro la corte Nguy\u1ec5n. La repressione di queste azioni fu poi usata come scusa dalla Francia per invadere il Vietnam. I primi sovrani della dinastia Nguy\u1ec5n si impegnarono nel tentativo di ammodernare il paese tramite la costruzione di strade, canali, l'emissione di un codice giuridico, strutture di assistenza per i malati, la compilazione di nuove mappe e annali storici, e nel tentativo di estendere l'influenza della cultura vietnamita nella Cambogia e nel Laos. Tuttavia, questi tentativi non portarono ad un sostanziale miglioramento sociale e politico e alla costruzione di una forte identit\u00e0 nazionale vietnamita, soprattutto perch\u00e9 il paese si trovava a contatto diretto con potenze europee tecnologicamente superiori che esercitavano una forte influenza sulla regione. La dinastia Nguy\u1ec5n viene comunemente ricordata come la dinastia che non sfrutt\u00f2 a pieno le potenzialit\u00e0 del paese e il periodo storico favorevole per realizzare un forte e duraturo ammodernamento sociale e politico e per aver favorito la colonizzazione francese nel tardo XIX secolo.\nLa colonizzazione francese del Vietnam.\nSotto gli ordini del Napoleone III di Francia, i francesi, guidati da Rigault de Genouilly attaccarono il porto di \u0110\u00e0 Nang nel 1858, provocando danni significativi, ma non riuscendo a ottenere alcun particolare vantaggio, penalizzati dall'ambiente umido e dalle malattie tropicali e dai mancati rifornimenti. De Genouilly decise di navigare a sud e conquist\u00f2 la citt\u00e0, scarsamente difesa, di Gia \u0110\u1ecbnh (attuale Ho Chi Minh City). Dal 1859 al 1867, le truppe francesi estesero il loro controllo su tutte le sei province del delta del Mekong e formarono una colonia conosciuta come Cocincina. Pochi anni dopo, le truppe francesi sbarcarono nel nord del Vietnam (che chiamarono Tonchino) e assediarono Hanoi due volte, nel 1873 e 1882, conquistandola. I francesi riuscirono a mantenere il dominio sul Tonchino, anche se, due volte, i loro comandanti Francis Garnier e Henri Rivi\u00e8re, furono attaccati e uccisi. La Francia assunse il controllo su tutto il Vietnam dopo la guerra franco-cinese (1884-1885). L'Indocina francese fu costituita nell'ottobre del 1887 dall'Annam (Trung K\u1ef3, Vietnam centrale), Tonchino (B\u1eafc K\u1ef3, nord del Vietnam), Cocincina (Nam K\u1ef3, sud del Vietnam, Cambogia, e il Laos aggiunto nel 1893). All'interno dell'Indocina francese, la Cocincina aveva lo status di colonia, l'Annam, dove la dinastia Nguy\u1ec5n ancora governava, quello di protettorato, e Tonchino si vide assegnato un governatore francese con i governi locali gestiti da funzionari vietnamiti.\nDopo che Gia \u0110\u1ecbnh cadde in mano ai francesi, sorsero molti movimenti di resistenza vietnamita nelle zone occupate, alcuni guidati da ex ufficiali di corte, come Tr\u01b0\u01a1ng \u0110\u1ecbnh, che si alle\u00f2 con Vo Duy Duong e form\u00f2 il Movimento di Autodifesa Popolare (\"Phong Trao Nhan Dan Tu Ve\"), alcuni da contadini, come Nguy\u1ec5n Trung Tr\u1ef1c, che affond\u00f2 la cannoniera francese \"L'Esperance\" usando tattiche di guerriglia. Dopo vani tentativi di catturarlo, i francesi sequestrarono la madre per farlo arrendere e lo giustiziarono nel 1868 a Rach Gia. Nel nord, la maggior parte dei movimenti erano guidati da ufficiali di corte e durarono diversi anni, come quello di Phan \u0110\u00ecnh Ph\u00f9ng che combatt\u00e9 nel Vietnam centrale fino al 1895, quando fu sconfitto dalla dissenteria. Nelle montagne del nord, l'ex bandito Ho\u00e0ng Hoa Th\u00e1m collabor\u00f2 con Phan B\u1ed9i Ch\u00e2u e combatt\u00e9 fino al 1913, prima di essere eliminato da un traditore. Anche l'Imperatore Nguy\u1ec5n adolescente H\u00e0m Nghi lasci\u00f2 il palazzo imperiale di Hu\u1ebf nel 1885 con il reggente T\u00f4n Th\u1ea5t Thuy\u1ebft e form\u00f2 il movimento C\u1ea7n V\u01b0\u01a1ng, con il quale cerc\u00f2 di resistere all'invasore francese. Fu catturato nel 1888 ed esiliato nell'Algeria francese. Decenni dopo, altri due re Nguy\u1ec5n, Th\u00e0nh Th\u00e1i e Duy T\u00e2n, furono esiliati in Africa per le loro tendenze anti-francesi. Il primo fu deposto con il pretesto della pazzia, mentre il secondo fu catturato dopo una sua cospirazione con il mandarino Tran Cao Van con cui aveva tentato di innescare una rivolta.\nXX secolo.\nI movimenti indipendentisti e nazionalisti vietnamiti.\nNel XX secolo, i patrioti vietnamiti si resero conto che non potevano sconfiggere la Francia senza una modernizzazione politica e sociale. Essendo stati esposti alla filosofia occidentale, mirarono a stabilire una repubblica con l'indipendenza, mettendo da parte i sentimenti monarchici di movimenti come il C\u1ea7n V\u01b0\u01a1ng. La sconfitta della Russia ad opera del Giappone nella guerra russo-giapponese serv\u00ec da perfetto esempio di modernizzazione grazie alla quale un paese asiatico aveva sconfitto un potente impero europeo.\nEmersero due movimenti paralleli in tale contesto. Il primo fu il \u0110\u00f4ng Du, formato nel 1905 da Phan B\u1ed9i Ch\u00e2u. Il suo piano era quello di mandare gli studenti vietnamiti in Giappone per apprendere l'istruzione e la cultura necessarie per condurre una vittoriosa rivolta armata contro i francesi. Con il principe C\u01b0\u1eddng \u0110\u1ec3, install\u00f2 due organizzazioni in Giappone: \"Duy T\u00e2n H\u1ed9i\" e \"Vi\u1ec7t Nam C\u00f4ng Hi\u1ebfn H\u1ed9i\". Grazie alla pressione diplomatica francese, il Giappone in seguito deport\u00f2 Ch\u00e2u in Cina.\nPrimi movimenti anti-francesi.\nLe prime organizzazioni anti-colonialiste indocinesi nacquero in Vietnam agli inizi del XX secolo ed erano di stampo monarchico e illuminista. Le prime dimostrazioni ebbero luogo nel 1908 e furono duramente represse dal governo coloniale, che nel disperderle fece diverse vittime. Al termine della prima guerra mondiale, le ribellioni cominciarono anche tra i vietnamiti arruolati nell'esercito coloniale. Vi partecip\u00f2 anche il giovane imperatore vietnamita Duy T\u00e2n, che fu catturato e deportato nella remota isola della Reunion. Tra i pi\u00f9 importanti capi delle rivolte vi fuPhan B\u1ed9i Ch\u00e2u, che prepar\u00f2 l'insurrezione sotto il profilo politico e militare; messo agli arresti domiciliari nel 1925, sarebbe stato di esempio per i rivoluzionari dei periodi successivi. Al suo arresto, larghi strati della popolazione meno abbiente organizzarono dimostrazioni di protesta.[2]\nPhan Chu Trinh, che propugnava una soluzione pacifica, non violenta, per ottenere l'indipendenza, fond\u00f2 il movimento Duy T\u00e2n (\"modernizzazione\") sottolineando la necessit\u00e0 di educare le masse, modernizzare il paese, favorire la comprensione e la tolleranza tra i francesi e i vietnamiti e una transizione pacifica del potere.\nLa prima parte del XX secolo vide anche la crescente diffusione dell'alfabeto \"qu\u1ed1c ng\u1eef\" per la lingua vietnamita. I patrioti vietnamiti compresero il potenziale del \"qu\u1ed1c ng\u1eef\" come strumento utile a ridurre rapidamente l'analfabetismo e ad educare le masse. Gli alfabeti tradizionali, quello cinese o il \"N\u00f4m\", erano considerati troppo difficili da imparare. L'utilizzo di prosa nella letteratura, inoltre, divent\u00f2 popolare con la comparsa di molti romanzi; i pi\u00f9 famosi erano quelli dal circolo letterario \"T\u1ef1 L\u1ef1c V\u0103n \u0110o\u00e0n\".\nQuando i francesi soppressero entrambi i movimenti, e dopo aver assistito alle imprese dei rivoluzionari in Cina e Russia, i rivoluzionari nazionalisti vietnamiti cominciarono a scegliere percorsi di lotta pi\u00f9 radicali. Phan Boi Chau cre\u00f2 il Viet Nam Quang Phuc Hoi a Guangzhou, pianificando la resistenza armata contro i francesi. Nel 1925, alcuni agenti francesi lo catturarono a Shanghai e lo internarono in Vietnam, condannandolo a morte. A causa della sua popolarit\u00e0, Chau fu poi risparmiato e posto agli arresti domiciliari fino alla sua morte nel 1940. Nel 1927, fu fondato il Vi\u1ec7t Nam Qu\u1ed1c D\u00e2n \u0110\u1ea3ng (Partito Nazionalista Vietnamita), sul modello del Kuomintang in Cina. Nel 1930, il partito provoc\u00f2 l'ammutinamento di Yen Bai, una rivolta armata nel Tonchino che port\u00f2 alla condanna a morte di diversi rivoluzionari, tra cui Nguyen Thai Hoc e molti altri leader giustiziati con la ghigliottina.\nIl marxismo fu introdotto anche in Vietnam con la nascita di tre partiti comunisti distinti: il Partito Comunista di Indocina, il Partito Comunista Annamita e l'Unione Comunista Indocinese, uniti in seguito in un unico movimento trotzkista guidato da T\u1ea1 Thu Th\u00e2u. Nel 1930, l'Internazionale Comunista (Comintern) invi\u00f2 Nguy\u1ec5n \u00c1i Qu\u1ed1c a Hong Kong per coordinare l'unificazione dei partiti nel Partito Comunista del Vietnam con Tr\u1ea7n Ph\u00fa come primo Segretario Generale. In seguito il partito fu ribattezzato Partito Comunista Indocinese perch\u00e9 il Comintern, sotto Stalin, non favoriva i sentimenti nazionalistici. Nguy\u1ec5n \u00c1i Qu\u1ed1c era un rivoluzionario di sinistra che aveva vissuto in Francia dal 1911. Partecip\u00f2 alla fondazione del Partito Comunista Francese e nel 1924 si spost\u00f2 in Unione Sovietica per aderire al Comintern. Verso fine del 1920, come agente del Comintern, collabor\u00f2 alla fondazione di diversi movimenti comunisti nel Sud-Est asiatico. Nel corso del 1930, per\u00f2, il Partito Comunista Indocinese risultava decapitato a causa della repressione francese con l'esecuzione di leader del calibro di Tr\u1ea7n Ph\u00fa, L\u00ea H\u1ed3ng Phong, e Nguy\u1ec5n V\u0103n C\u1eeb.\nNel 1940, durante la seconda guerra mondiale, il Giappone dispieg\u00f2 forze armate in Indocina, mantenendo l'amministrazione coloniale francese che dipendeva dall'indebolito governo di Vichy. Nel 1941 Nguy\u1ec5n \u00c1i Qu\u1ed1c, ora conosciuto come Ho Chi Minh, arriv\u00f2 nel nord del Vietnam per formare il fronte Viet Minh, abbreviazione di \"Vi\u1ec7t Nam \u0110\u1ed9c L\u1eadp \u0110\u1ed3ng Minh H\u1ed9i\" (Lega per l'indipendenza del Vietnam). Il fronte Vi\u1ec7t Minh raccolse le forze patriottiche in lotta per l'indipendenza del Vietnam, ma fu dominato dal partito comunista. Il Viet Minh aveva una forza militare modesta e durante la guerra collabor\u00f2 con l'Office of Strategic Services americano per raccogliere informazioni sui giapponesi. Dalla Cina, anche altri partiti non comunisti vietnamiti aderirono al Viet Minh e crearono una forza armata con il sostegno del Kuomintang.\nL'indipendenza, la crisi buddhista e la guerra del Vietnam.\nCon la riorganizzazione della Francia nel movimento anti-nazista France Libre, guidato dal generale de Gaulle, nel marzo del 1945 i giapponesi occuparono l'Indocina francese ed espulsero i colonizzatori, dando modo ai Viet Minh di organizzarsi. Dopo la resa del Giappone e la conseguente rivoluzione di agosto, i Viet Minh approfittarono del momentaneo vuoto di potere per prendere il controllo del Paese. Il 2 settembre 1945, Ho chi Minh proclam\u00f2 ad Hanoi l'istituzione della Repubblica Democratica del Vietnam e l'indipendenza nazionale. Al termine della seconda guerra mondiale, l'amministrazione statunitense era contraria ad un'eventuale riacquisizione da parte della Francia dell'Indocina. Roosevelt offr\u00ec a Chiang Kai-shek tutta la regione dell'Indocina da mettere sotto il dominio cinese. Alla proposta Chiang Kai-shek rispose: \"In nessun caso!\".\nDopo la guerra, 200.000 soldati cinesi agli ordini del generale Lu Han inviati da Chiang Kai-shek invasero l'Indocina settentrionale a nord del 16\u00ba parallelo per disarmare i giapponesi, e vi rimasero fino al 1946. I cinesi usarono il VNQDD, il ramo vietnamita del Kuomintang, per aumentare la loro influenza in Indocina e mettere sotto pressione i Viet Minh. Chiang Kai-shek cerc\u00f2 di costringere i francesi e Ho Chi Minh a trovare un accordo di pace. Prov\u00f2 inoltre a far cedere ai francesi tutte le loro concessioni in Cina rinunciando ai loro privilegi extraterritoriali in cambio del ritiro cinese dal nord dell'Indocina e del ritorno delle truppe francesi affinch\u00e9 rioccupassero la regione a partire da marzo 1946.\nHo Chi Minh, nel mese di agosto e settembre 1945, aveva trasmesso, attraverso i canali OSS, attivi fin dal tempo della resistenza contro i giapponesi, la proposta che al Vietnam fosse accordato \"lo stesso status delle Filippine\", un protettorato per un periodo indeterminato di tutela statunitense, preliminare all'indipendenza. Con lo scoppio delle ostilit\u00e0 francesi nel Vietnam del Sud, tra settembre e ottobre del 1945 i Viet Minh richiesero formalmente l'intervento degli Stati Uniti e delle Nazioni Unite contro l'aggressione francese, citando la Carta Atlantica, la Carta delle Nazioni Unite, e un discorso di politica estera del presidente degli Stati Uniti, Harry Truman, con cui nel mese di ottobre 1945 aveva incoraggiato l'auto-determinazione dei popoli. Da ottobre 1945 a febbraio 1946, Ho Chi Minh scrisse a Truman e al Segretario di Stato James Byrnes almeno otto comunicazioni.\nComunic\u00f2 per l'ultima volta direttamente con gli Stati Uniti nel settembre del 1946, quando visit\u00f2 l'ambasciatore USA a Parigi George Abbot, al quale richiese nuovamente l'assistenza degli Stati Uniti per ottenere l'indipendenza del Vietnam.\nNon vi \u00e8 alcuna traccia di risposta degli Stati Uniti a qualsiasi appello di aiuto di Ho Chi Minh.\nIstruzioni esistenti a un contatto diplomatico statunitense con Ho Chi Minh nel mese di dicembre del 1946, rivelano la preoccupazione degli Stati Uniti per il suo noto retroterra comunista, e di paura che si sarebbe potuto stabilire uno \"stato comunista dipendente, diretto da Mosca\". Due mesi pi\u00f9 tardi, quando era in corso la guerra dei francesi contro i Viet Minh, nel Vietnam del Nord, il segretario di stato Marshall sottolin\u00f2 di \"non perdere di vista il fatto che Ho Chi Minh avesse collegamenti diretti con comunisti e sarebbe stato ovvio che noi non siamo interessati a vedere soppiantate amministrazioni dell'impero coloniale, da organizzazioni politiche e filosofiche, provenienti da o controllate dal Cremlino\".\nTuttavia, i francesi rapidamente ripresero il controllo della zona che avevano ceduto ai giapponesi, e inizi\u00f2 la Prima guerra d'Indocina (1946-1954). Il dominio francese si concluse il 7 maggio 1954, quando le forze vietnamite sconfissero i francesi a Dien Bien Phu. La Conferenza di Ginevra del 1954 stabil\u00ec la divisione territoriale del Vietnam, con il governo comunista di Ho Chi Minh nel Nord e il regime di Ng\u00f4 \u0110\u00ecnh Di\u1ec7m, sostenuto dagli Stati Uniti, nel Sud.\nA seguito della seconda guerra d'Indocina (conosciuta comunemente come \"guerra del Vietnam\", 1954-1975), i Viet Cong e l'Esercito Popolare del Vietnam unificarono il Vietnam sotto il governo comunista. Al termine di questo lungo e sanguinoso conflitto, il Nord, con il supporto logistico della Cina e dell'Unione Sovietica, sconfisse l'Esercito della Repubblica del Vietnam, che aveva cercato di mantenere l'indipendenza del Vietnam del Sud con l'appoggio delle forze armate statunitensi, che avevano messo in campo fino ad un massimo di 540.000 uomini durante l'offensiva del T\u00eat guidata dai comunisti nel 1968. Il Sud non aveva accettato i termini della Conferenza di Ginevra (1954), che prevedevano libere elezioni e una pacifica riunificazione: Ngo Dinh Diem, con un broglio referendario, si era proclamato presidente del Vietnam del Sud, ma in seguito alla crisi buddista del 1963 era stato assassinato. I suoi successori, tutti generali corrotti e incapaci di governare una nazione, avevano perso la fiducia e l'appoggio americano. In seguito alla decisione del Congresso americano di annullare, per l'anno 1975-76, ogni forma di sovvenzione al Vietnam del Sud, il Vietnam del Nord invase nel gennaio del 1975 il Sud.\nDopo il ritiro delle ultime forze statunitensi dal Vietnam, la capitale del Vietnam del Sud Saigon cadde in mano ai comunisti, e l'esercito del Vietnam del Sud si arrese il 30 aprile 1975. Quella che gli americani definiscono la \"caduta di Saigon\" venne salutata dai sudvietnamiti come la \"liberazione\" della loro capitale\". Nel 1976 il governo del Vietnam riunito rinomin\u00f2 Saigon in \"Citt\u00e0 di Ho Chi Minh\", in onore del leader comunista morto nel settembre del 1969 durante la guerra. Il fronte vietnamita stim\u00f2 quasi 3 milioni di morti durante gli anni della guerra mentre quello statunitense oltre 56.000. Robert McNamara, Segretario della Difesa degli Stati Uniti al tempo della guerra, nel documentario ha detto che la guerra del Vietnam \u00e8 stata un errore tremendo.\nIl socialismo dopo il 1975.\nDopo il 1975, fu subito evidente che la popolarit\u00e0 e l'efficacia delle politiche del Partito Comunista del Vietnam non si estendevano anche ad un piano nazionale per la ricostruzione e l'ammodernamento del paese. Dopo aver unificato il Nord e il Sud politicamente, il PCV doveva ancora integrarli socialmente ed economicamente. I responsabili politici si trovarono di fronte ad una forte resistenza del Sud per l'avvento del comunismo. Inoltre vi era una relativamente forte avversione reciproca tra le due popolazioni derivante dalle differenze culturali e storiche tra nord e sud. Pi\u00f9 di un milione di meridionali, di cui circa 560.000 \"boat people\", lasciarono il paese subito dopo l'acquisizione comunista, temendo la persecuzione e la confisca delle loro terre e delle aziende. Circa un milione di vietnamiti furono trasferiti in terreni precedentemente incolti chiamati \"nuove zone economiche\" per la rieducazione.\nLa dura repressione del dopoguerra contro i resti del capitalismo nel Sud port\u00f2 al crollo dell'economia durante i primi anni 80. Con l'economia nel caos, il governo del Vietnam vir\u00f2 la rotta e adott\u00f2 politiche che potevano fungere da ponte tra una visione comunista tradizionalista e una pragmatica. Nel 1986 Nguy\u1ec5n V\u0103n Linh, nominato segretario generale del partito l'anno successivo, lanci\u00f2 una campagna per il rinnovamento politico ed economico (Doi Moi). Le sue politiche furono caratterizzate da sperimentazioni sociali ed economiche simili al programma di riforme intraprese nell'Unione Sovietica. Con il compromesso politico, il Vietnam termin\u00f2 progressivamente i suoi tentativi di rieducazione e la promozione di cooperative agricole e industriali. Gli agricoltori furono autorizzati a coltivare appezzamenti privati accanto ai terreni demaniali, e nel 1990 il governo approv\u00f2 una legge che incoraggiava la creazione di imprese private.\nAd aggravare le difficolt\u00e0 economiche alla fine degli anni 70 furono anche diverse problematiche relazioni di vicinato con la Cambogia e la Cina. Gli scontri tra i comunisti vietnamiti e quelli cambogiani sulla frontiera comune cominciarono quasi subito dopo la riunificazione del Vietnam nel 1975. Per neutralizzare la minaccia, il Vietnam invase la Cambogia nel dicembre del 1978 e conquist\u00f2 Phnom Penh, la capitale cambogiana, scacciando l'incombente regime comunista dei Khmer rossi e avviando una prolungata occupazione militare del paese che si concluse solo nel 1989.\nNel febbraio e nel marzo del 1979, la Cina rispose all'occupazione del Vietnam in Cambogia avviando una limitata invasione del Vietnam, ma l'incursione cinese fu rapidamente respinta. I rapporti tra i due paesi rimasero tesi per un certo tempo. I disaccordi territoriali lungo il confine e nel Mar Cinese Meridionale, che erano rimasti latenti durante la guerra del Vietnam, ritornarono a galla alla fine della guerra, con frequenti combattimenti su piccola scala lungo la linea di frontiera. Inoltre, una campagna progettata nel dopoguerra da Hanoi per limitare il ruolo della comunit\u00e0 etnica cinese del Vietnam nel commercio interno suscit\u00f2 una forte protesta di Pechino.\nDurante l'incursione in Cambogia, nel 1978-79, l'isolamento internazionale del Vietnam fu esteso alle relazioni con gli Stati Uniti. Gli Stati Uniti, oltre ad accusare il Vietnam per la mancata collaborazione nel recupero dei militari \"missing in action\", esclusero ogni normale relazione per tutto il periodo in cui le truppe vietnamite occuparono la Cambogia.\nDurante gli anni 80, il Vietnam continu\u00f2 a ricevere gli aiuti economici e militari dall'Unione Sovietica e condusse la maggior parte dei suoi scambi commerciali con l'URSS e gli altri paesi del Comecon (Consiglio per la Mutua Assistenza Economica).\nLa riabilitazione internazionale e il boom economico.\nNegli anni 90, le relazioni internazionali del Vietnam con gli Stati Uniti sono migliorate e nel 1994 gli americani rimossero l'embargo oltre a ristabilire normali relazioni diplomatiche. Bill Clinton, nel 2000, fu il primo presidente statunitense a visitare il paese. Negli anni duemila il Vietnam \u00e8 stato inserito nell'Organizzazione mondiale del commercio (OMC), segnale di una piena riabilitazione internazionale, mentre nel 2008 \u00e8 stato membro temporaneo del consiglio di sicurezza delle Nazioni Unite. Anche le relazioni con la Cina sono migliorate sensibilmente e oggi i cinesi guardano al Vietnam come ad un'ottima possibilit\u00e0 di sviluppo economico per entrambi i paesi. Il boom economico, iniziato lentamente durante la fine degli anni 80 e negli anni 90, ha continuato la sua corsa facendo segnare, fino al 2007, un tasso superiore all'8% annuo del PIL. Nel 2008 e nel 2009 il crescente tasso di inflazione, lo scoppio di una bolla speculativa e la crisi economica internazionale hanno poi rallentato la corsa."}
{"id": "3710532", "revid": "771017", "url": "https://it.wikipedia.org/wiki?curid=3710532", "title": "Bioparco", "text": ""}
{"id": "3710533", "revid": "287204", "url": "https://it.wikipedia.org/wiki?curid=3710533", "title": "Norgesmesterskapet 1996", "text": "La Norgesmesterskapet 1996 \u00e8 la 91\u00aa edizione della manifestazione. Si concluse il 27 ottobre 1996 con la finale all'Ullevaal Stadion tra Troms\u00f8 e Bod\u00f8/Glimt, vinta dai primi per 2-1. La squadra campione in carica fu il Rosenborg.\nFormula.\nLa competizione fu interamente ad eliminazione diretta. Tutti i turni si svolsero in gara unica, fatta eccezione per le semifinali, e con eventuali tempi supplementari e calci di rigore."}
{"id": "3710535", "revid": "336956", "url": "https://it.wikipedia.org/wiki?curid=3710535", "title": "Puckle Gun", "text": ""}
{"id": "3710537", "revid": "336956", "url": "https://it.wikipedia.org/wiki?curid=3710537", "title": "Puckle (mitragliatrice)", "text": ""}
{"id": "3710538", "revid": "4252", "url": "https://it.wikipedia.org/wiki?curid=3710538", "title": "Fumetto italiano", "text": ""}
{"id": "3710541", "revid": "647919", "url": "https://it.wikipedia.org/wiki?curid=3710541", "title": "United States African Command", "text": ""}
{"id": "3710547", "revid": "284024", "url": "https://it.wikipedia.org/wiki?curid=3710547", "title": "Carlos Alberto Betancourt", "text": ""}
{"id": "3710549", "revid": "28592", "url": "https://it.wikipedia.org/wiki?curid=3710549", "title": "Nicholas Galitzine", "text": ""}
{"id": "3710550", "revid": "1873017", "url": "https://it.wikipedia.org/wiki?curid=3710550", "title": "Karate ai XVI Giochi panamericani", "text": "Il karate ai XVI Giochi panamericani si \u00e8 svolto al Gimnasio San Rafael di Guadalajara, in Messico, dal 27 al 29 ottobre 2011. Tutte le competizioni si sono svolte secondo la disciplina kumite. Fra le dieci categorie totali (cinque maschili e cinque femminili) ben 8 nazioni diverse hanno vinto almeno una medaglia d'oro; sintomo dell'assenza di un dominatore assoluto nella competizione \u00e8 anche dato dal fatto che per piazzarsi in testa al medagliere finale, alla Repubblica Dominicana siano bastati soltanto 2 ori e 3 argenti."}
{"id": "3710551", "revid": "6923", "url": "https://it.wikipedia.org/wiki?curid=3710551", "title": "Baccharidinae", "text": "Baccharidinae \u00e8 una sottotrib\u00f9 di piante spermatofite dicotiledoni appartenenti alla famiglia delle Asteraceae (sottofamiglia Asteroideae, trib\u00f9 Astereae).\nEtimologia.\nIl nome di questa sottotrib\u00f9 deriva dal suo genere pi\u00f9 importante \"Baccharis\" la cui etimologia allude al dio greco/romano Bacco (o Baccharis) Questa etimologia comunque \u00e8 incerta in quanto Linneo non ha spiegato la derivazione di questo nome che \u00e8 stato pubblicato nel suo \"Species Plantarum\" nel 1753.\nll nome scientifico della sottotrib\u00f9 \u00e8 stato definito per la prima volta dal botanico tedesco Christian Friedrich Lessing (Syc\u00f3w, 1809 \u2013 Krasnojarsk, 1862) nella pubblicazione \"Linnaea; Ein Journal f\u00fcr die Botanik in ihrem ganzen Umfange. Berlino - 5: 145. 1830\" nel 1830.\nDescrizione.\nLe specie di questa sottotrib\u00f9 sono piante perenni e arbustive. Sono presenti anche alberi alti fino 6 metri. La riproduzione sessuale di queste piante \u00e8 di tipo dioico (raramente \u00e8 monoica). I fusti (delle specie a portamento erbaceo) sono di solito eretti e ascendenti (raramente sono prostrati). Le superfici delle piante in genere sono glabre.\nLe foglie lungo il caule sono disposte in modo alternato (raramente sono opposte). Sono sia picciolate che sessili. La superficie \u00e8 percorsa da 1 \u2013 3 nervi. La lamina delle foglie pu\u00f2 avere diverse forme: lineare, lanceolata, ovata, oblunga, obovata o romboidale; nella maggioranza delle specie la lamina \u00e8 continua piccola e sottile (lesiniforme come in \"Heterothalamus\"); sono presenti anche lamine a forma pennata.\nL'infiorescenza, formata da capolini, \u00e8 del tipo corimboso (in qualche caso \u00e8 panicolata o tirsoide). La struttura dei capolini \u00e8 quella tipica delle Asteraceae: un peduncolo sorregge l'involucro a forma cilindrica, campanulata o emisferica composto da diverse squame (da 20 a 40) disposte su pi\u00f9 serie (da 2 a 5) che fanno da protezione al ricettacolo nudo (senza pagliette avvolgenti i fiori \u2013 le pagliette sono invece presenti nel genere \"Heterothalamus\") e piano nella parte terminale sul quale s'inseriscono i fiori tubulosi (da 20 a 150) (i fiori ligulati, altro tipo di fiori presenti in questa famiglia, sono assenti). Le brattee sono per lo pi\u00f9 di tipo erbaceo. Diametro degli involucri: 3 \u2013 9\u00a0mm.\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono ermafroditi e actinomorfa. I capolini femminili sono formati da fiori tubulosi, oppure da fiori con corte ligule; quelli centrali sono spesso funzionalmente maschili. Nei capolini maschili i fiori fertili sono assente oppure presenti su 1 - 2 serie.\nCalice: i sepali del calice sono ridotti ad una coroncina di squame.\nCorolla: il colore della corolla \u00e8 giallo, bianco o rosato\nAndroceo: l'androceo \u00e8 formato da 5 stami con dei filamenti liberi; le antere invece sono saldate fra di loro e formano un manicotto che circonda lo stilo.\nGineceo: il gineceo ha uno stilo in genere filiforme; mentre gli stigmi dello stilo sono due e divergenti. L'ovario \u00e8 infero uniloculare formato da 2 carpelli. Le linee stigmatiche dello stilo sono marginali.\nIl frutto \u00e8 un achenio con pappo. L'achenio \u00e8 piccolo e di colore marrone chiaro, la forma \u00e8 cilindrica (o compressa) con alcune coste (o nervi) longitudinali (da 5 a 10). Il pappo \u00e8 peloso composto da 25 \u2013 50 setole disposte su una (o raramente pi\u00f9 serie).\nDistribuzione e habitat.\nLe specie di questo gruppo sono distribuite nell'America Centrale e del Sud. L'habitat preferito sono i luoghi umidi non troppo freddi. Nella tabella sottostante sono indicate in dettaglio le distribuzioni relative ai vari generi della sottotrib\u00f9.\nTassonomia.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Astereae \u00e8 una delle 21 trib\u00f9 della sottofamiglia. La trib\u00f9 Astereae a sua volta \u00e8 suddivisa in 18 sottotrib\u00f9 (Baccharidinae \u00e8 una di queste). \nIl numero cromosomico prevalente in questa sottotrib\u00f9 \u00e8: 2n = 18.\nComposizione della sottotrib\u00f9.\nLa sottotrib\u00f9 comprende 4 generi e circa 364 specie.\nChiave analitica.\nPer meglio comprendere ed individuare i vari generi della sottotrib\u00f9, l'elenco seguente utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue un genere dall'altro):\nFilogenesi.\nSecondo gli ultimi studi la trib\u00f9 Astereae \u00e8 suddivisa in pi\u00f9 linee filogenetiche (lignaggi o gruppi) e/o cladi: (1) gruppo basale (per lo pi\u00f9 lignaggio africano, ma anche eurasiatico), (2) clade paleo-sudamericano, (3) clade della Nuova Zelanda, (4) lignaggio dell'Australasia, (5) lignaggio del Sudamerica, (6) clade nord-americano. La sottotrib\u00f9 Baccharidinae \u00e8 assegnata al lignaggio del Sudamerica. Le analisi attuali indicano che il suo lignaggio si \u00e8 originato pi\u00f9 volte nell'ambito della filogenesi sudamericana. Per essere monofiletica Baccharidinae dovrebbe contenere solamente il genere \"Baccharis\" in \"sensu stricto\". Il cladogramma a lato (tratto dalla pubblicazione citata e semplificato) mostra l'attuale conoscenza filogenetica del gruppo. \nLe principali sinapomorfie della sottotrib\u00f9 (ma anche della relativa trib\u00f9) sono:\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "3710552", "revid": "599013", "url": "https://it.wikipedia.org/wiki?curid=3710552", "title": "Rohnny Westad", "text": "Carriera.\nClub.\nWestad gioc\u00f2 nel Rosenborg nel 1992, per poi passare al Bod\u00f8/Glimt a partire dalla stagione successiva. In questa squadra, fu titolare nella finale dell'edizione 1993 (vinta) e nell'edizione 1996 (persa) della Norgesmesterskapet.\nVest\u00ec poi la maglia del Brann e nuovamente quella del Bod\u00f8/Glimt, ritirandosi nel 2002.\nIn Italia \u00e8 noto per lo scontro di gioco, avvenuto in un incontro della Coppa delle Coppe 1994-1995, che ha causato un gravissimo infortunio all'attaccante blucerchiato Mauro Bertarelli, compromettendone di fatto la prosecuzione della carriera ad alti livelli."}
{"id": "3710553", "revid": "28592", "url": "https://it.wikipedia.org/wiki?curid=3710553", "title": "Georgy Lvov", "text": ""}
{"id": "3710558", "revid": "712828", "url": "https://it.wikipedia.org/wiki?curid=3710558", "title": "Inbetweener", "text": ""}
{"id": "3710560", "revid": "599013", "url": "https://it.wikipedia.org/wiki?curid=3710560", "title": "Avril Williams", "text": "Biografia.\nFacente parte della selezione provinciale di Currie Cup del Western Province, Avril Williams divenne famoso per essere stato, nel 1984, in pieno regime di \"apartheid\" vigente in Sudafrica, il secondo giocatore di colore in assoluto a vestire la maglia degli \"Springbok\".\nAvvenne nel corso di un \"test match\" contro l', e Williams fu schierato insieme a Errol Tobias, altro \"coloured\" che aveva esordito nel 1981 e che disputava, nell'occasione, il suo terzo incontro internazionale.\nFurono due in totale gli incontri di Avril Williams in Nazionale, entrambi contro l'.\nSolo nove anni pi\u00f9 tardi, una volta terminato l\"'apartheid\", fu possibile vedere un altro \"coloured\" schierato negli \"Springbok\" e singolarmente si tratt\u00f2 del nipote di Avril Williams, Chester Williams, che vinse la ."}
{"id": "3710562", "revid": "121780609", "url": "https://it.wikipedia.org/wiki?curid=3710562", "title": "Play at High Level", "text": "Play at High Level \u00e8 l'album di debutto della band italiana Small Jackets.\nL'album \u00e8 prodotto dalla etichetta Go Down Records , che not\u00f2 il gruppo esibirsi in un concerto live nel 2003."}
{"id": "3710564", "revid": "339392", "url": "https://it.wikipedia.org/wiki?curid=3710564", "title": "Mitragliatrici a canne rotanti moderne", "text": ""}
{"id": "3710573", "revid": "1573940", "url": "https://it.wikipedia.org/wiki?curid=3710573", "title": "Santuario del Sant\u00edsimo Cristo de Tacoronte", "text": "Il santuario del Sant\u00edsimo Cristo de Tacoronte y Ex-convento de San Agust\u00edn \u00e8 una chiesa cattolica situata nella citt\u00e0 di Tacoronte, sull'isola di Tenerife. Nel santuario si venera la statua del Cristo di Tacoronte, uno dei simulacri di Ges\u00f9 pi\u00f9 venerati nelle Isole Canarie. Il complesso comprende l'ex monastero di Sant'Agostino, in cui risiedevano i frati agostiniani.\nLa bella facciata in pietra vulcanica nera presenta un portale centrale incorniciato da due colonne binate, sormontate da altre due colonne sempre binate attorno a una monofora. Tre piccoli rosoni disposti a triangolo richiamano in timpano che sormonta la parte centrale della facciata, mentre ai suoi lati si ergono due campanili aperti a bifora. La facciata presenta anche due doccioni a forma di drago. Sopra il portale centrale campeggia l'arme dalle famiglia portoghese Pereyra de Castro, che aveva il patronato della chiesa.\nLa chiesa \u00e8 a tre navate con archi in pietra. Nel presbiterio sono notevoli la parte anteriore dell'altare e il tabernacolo, opere dell'artista canario Juan Dom\u00ednguez, nella seconda met\u00e0 del secolo XVIII."}
{"id": "3710574", "revid": "729019", "url": "https://it.wikipedia.org/wiki?curid=3710574", "title": "8th Military Information Support Group", "text": "L\u20198th Military Information Support Group (Airborne) ovvero 8\u00ba Gruppo informazioni militari di supporto (Aviotrasportato), \u00e8 una componente del sistema delle forze speciali dello United States Army. \u00c8 la seconda unit\u00e0 attiva dell'Esercito Statunitense per lo svolgimento di attivit\u00e0 psicologiche e di propaganda (\"PSYOPS\") anch'essa stanziata a Fort Bragg, Carolina del Nord, sede del Comando Operazioni Speciali dell'Esercito Statunitense \u00e8 stato costituito il 26 agosto 2011.\nOrganizzazione.\nL'8th MISG \u00e8 costituito da pi\u00f9 componenti:\nI 3 battaglioni di strategia sono dislocati in supporto ai Reparti di combattimento regionali in un programma PSYOP."}
{"id": "3710575", "revid": "1305772", "url": "https://it.wikipedia.org/wiki?curid=3710575", "title": "Video virale", "text": "Con il termine video virale ci si riferisce ai filmati che hanno acquisito popolarit\u00e0 attraverso lo scambio su internet, principalmente attraverso siti di condivisione di video, media sociali ed email, mutuando dal termine medico \"virus\" poich\u00e9 si propaga in modo diffuso e rapido.\nTipologia.\nI video virali spesso sono di contenuto umoristico ed includono sketch televisivi comici, come \"The Lonely Island\", Lazy Sunday o Dick in a Box, video amatoriali come Star Wars Kid, i video \"Dramatic Chipmunk\", \"Numa Numa\", Evolution of Dance, Chocolate Rain, i video di Keenan Cahill su YouTube; e produzioni destinate direttamente al web come I Got a Crush... on Obama. Occasionalmente anche video realizzati durante alcuni eventi si sono diffusi a macchia d'olio e sono diventati dei video virali. Il fenomeno si \u00e8 acuito anche grazie al proliferare degli smartphone. Per definizione, il connotato di \"viralit\u00e0\" del video \u00e8 inaspettato e, spesso, accidentale, non pu\u00f2 essere previsto a priori. Proprio per questo motivo, qualora il contenuto sia un cosiddetto video sponsorizzato, realizzato cio\u00e8 da una marca, risulta molto importante l'aspetto della distribuzione per fare in modo che il video riesca a diffondersi capillarmente nel web."}
{"id": "3710579", "revid": "118418522", "url": "https://it.wikipedia.org/wiki?curid=3710579", "title": "Siraci", "text": "I Siraci (greco: \"Sirakoi\", latino: \"Siraci\", o anche Siraces, \"Siraceni\" e \"Seraci\") erano una trib\u00f9 sarmata ellenizzata che abit\u00f2 la Sarmatia Asiatica, ovvero la costa del fiume Achardeus sul mar Nero, a sud della catena del Caucaso.\nStoria.\nSiracena viene citata da Tacito come uno dei loro insediamenti. Si dice che fossero un popolo relativamente piccolo ma con grande morale. Erano vicini della successiva trib\u00f9 nemica degli Aorsi.\nMigrarono dal mar Caspio alla regione del mar Nero. Alla fine del IV secolo occuparono le terre tra la catena del CAucaso ed il fiume Don, diventando i padroni della regione di Kuban. Furono i primi Sarmati ad avere contatti con gruppi ellenici sulla costa del mar Nero.\nNel 310-309 a.C. il loro re Aripharnes prese parte alla guerra di successione del Regno del Bosforo Cimmerio, perdendo una battaglia sul Thates (un affluente del fiume Kuban').\nNel I secolo a.C., durante il regno di Farnace II del Ponto, il re dei Siraces Abeacus organizz\u00f2 20\u00a0000 cavalli per opporsi all'occupazione romana del Ponto (63-62 BC).\nI Siraci e gli Aorsi erano mercanti che commerciavano beni provenienti da Babilonia e dall'India vendendoli ad Armeni e Medi. Ricavarono grandi ricchezze da questo commercio, il che gli permise di decorare i loro abiti con molto oro.\nErano la popolazione pi\u00f9 ellenizzata tra i Sarmati, e mantennero buone relazioni con gli abitanti del Bosforo.\nNel 193, dopo un ulteriore conflitto con gli abitanti del Bosforo, i Siraci sparirono dalla storia."}
{"id": "3710584", "revid": "1700659", "url": "https://it.wikipedia.org/wiki?curid=3710584", "title": "Segnaletica stradale in Svezia", "text": "I segnali stradali in Svezia sono regolati dal \"V\u00e4gm\u00e4rkesf\u00f6rordningen\" (Codice della strada svedese) e sono installati a 2 metri dal ciglio della strada e ad un'altezza di 1,6 metri. Su ogni palo sono installabili al massimo 3 segnali (eccezion fatta per i segnali di identificazione della strada), col pi\u00f9 importante in cima agli altri; tutti i segnali hanno una pellicola retro-riflettente e quelli pi\u00f9 grandi di dimensioni sono auto-illuminati.\nSe vi \u00e8 del testo nei segnali, questo \u00e8 in lingua svedese e non in inglese (tranne il segnale di fermarsi e dare la precedenza riportante la scritta \"STOP\").\nSegnali di pericolo.\nI segnali di pericolo in Svezia, a differenza della maggior parte dei Paesi europei, hanno sfondo giallo e non bianco, mentre hanno una normale forma triangolare. I segnali per gli animali selvatici comprendono anche pittogrammi che non compaiono nei segnali stradali degli altri Paesi europei, come alci o renne.\nSegnali di priorit\u00e0.\nI segnali di priorit\u00e0 in Svezia hanno sfondo giallo, eccezion fatta per il segnale di fermarsi e dare la precedenza che \u00e8 nella classica forma ottagonale con bordi e scritta bianchi.\nSegnali di divieto.\nI segnali di divieto in Svezia sono rotondi con sfondo giallo, eccezion fatta per i segnali di divieto di sosta e quello di divieto di fermata che hanno il classico sfondo blu.\nSegnali di obbligo.\nI segnali di obbligo in Svezia sono rotondi con sfondo blu ed indicazioni bianche."}
{"id": "3710586", "revid": "599013", "url": "https://it.wikipedia.org/wiki?curid=3710586", "title": "Forte Cavour", "text": "Il forte Cavour - gi\u00e0 forte Palmaria - \u00e8 una fortificazione situato sulla vetta dell'isola Palmaria, nel comune di Porto Venere, in provincia della Spezia. Fa parte del sistema fortificato del Golfo della Spezia.\nDi propriet\u00e0 del Ministero della Difesa, se pur in disuso, assieme al forte Umberto I e alla Batteria del Semaforo, fa parte delle postazioni difensive della Palmaria nell'ambito del Sistema fortificato del Golfo della Spezia.\nStoria e descrizione.\nFu durante il periodo napoleonico della Repubblica Ligure, nel 1808, che prese corpo l'ipotesi di edificare un fortilizio a protezione e dominio della Palmaria e dell'Arcipelago Spezzino; un primo abbozzo fu disegnato del generale francese Fran\u00e7ois Chasseloup-Laubat.\nTuttavia il progetto in concreto prese corpo pi\u00f9 tardi, con l'avvento del Regno di Sardegna, che incaric\u00f2 un'apposita commissione (1849) gi\u00e0 impegnata, tra l'altro, di studiare il trasferimento dell'attivit\u00e0 militare della Marina da Genova alla Spezia; il progetto fu presentato dal capitano del Genio sardo Ernesto Belli tra il 1857 e il 1859 e portato al suo compimento edilizio gi\u00e0 nel 1861.\nL'evolversi dell'architettura militare e dei vari armamenti ne modificarono, nel tempo, la struttura primaria costituita (adottando anche caratteristiche del primo progetto francese) una totale copertura della caserma (a prova di bomba) con un buon spessore di calcestruzzo, strati di terra vegetale e canalizzazioni per l'acqua piovana. Prevista come una fortezza a due piani, il forte Cavour, circondato da un fossato e da due cavalieri di levante e ponente come da disegno napoleonico, fu edificato invece in un unico piano mantenendone la capienza di 330 uomini prevista.\nNel 1880 alla struttura venne aggiunta una batteria armata di 6 obici da 28\u00a0cm - a cui se ne aggiunse un'altra agli inizi del XX secolo (obici da 305/17) - e postazioni antiaeree negli anni trenta.\nIl forte presenta un fronte di 450 metri e disponeva come armamento di sei obici da 280/16 GRC, nella batteria centrale, ventuno obici da 240\u00a0mm GRC (dieci sul cavaliere di levante e undici su quello di ponente) e otto cannoni rispettivamente da 120\u00a0mm GR e 90 BR.\nOggi l'ottocentesca fortezza \u00e8 in stato di abbandono e degrado e, in quanto area militare, non \u00e8 visitabile.\nCome altri forti del sistema difensivo del Golfo, anche il forte Cavour \u00e8 incluso nel Catalogo Generale dei Beni Culturali Italiani."}
{"id": "3710590", "revid": "1566286", "url": "https://it.wikipedia.org/wiki?curid=3710590", "title": "Kinuyo Tanaka", "text": "Biografia.\nIntraprese la carriera di attrice fin da piccola debuttando a soli 15 anni nel 1924. Cinque anni dopo venne chiamata da Yasujir\u014d Ozu per il suo film \"Mi sono laureato, ma...\", mentre nel 1931 recit\u00f2 nel primo film sonoro della storia del cinema giapponese, \"Madamu to ny\u014db\u014d\" di Heinosuke Gosho.\nNel corso della sua carriera ha avuto una intensa relazione professionale con il famoso regista Kenji Mizoguchi, che l'ha diretta in quindici pellicole, tra cui le pi\u00f9 celebri sono \"Vita di O-Haru, donna galante\" e \"I racconti della luna pallida d'agosto\".\nNel 1953 divenne la seconda donna giapponese a dirigere un film (la prima era stata Sakane Tazuko); durante la sua carriera cinematografica diriger\u00e0 in totale sei pellicole.\nIl rapporto con Mizoguchi si incrin\u00f2 nel 1955 quando la Tanaka stava realizzando il suo secondo film da regista. In quella occasione Mizoguchi espresse parere negativo a proposito del passaggio dell'attrice al ruolo di regista, criticandone l'opera. Questo non imped\u00ec alla Tanaka di terminare il suo film e proseguire la carriera di regista, ma cre\u00f2 una frattura insanabile tra i due, al punto che la Tanaka non perdon\u00f2 mai il suo vecchio amico, nonostante i due torneranno a lavorare insieme in alcune occasioni.\nNel 1975 vinse l'Orso d'argento per la migliore attrice per il film \"Sandokan numero 8\". In oltre 50 anni di carriera ha interpretato pi\u00f9 di 150 film. Il regista Masaki Kobayashi era un suo cugino di secondo grado."}
{"id": "3710591", "revid": "125632025", "url": "https://it.wikipedia.org/wiki?curid=3710591", "title": "Jen Ledger", "text": "Biografia.\nLedger arriva negli Stati Uniti all'et\u00e0 di sedici anni e diventa in seguito batterista professionista alla Living Light School of Worship a Kenosha (Wisconsin).\nCarriera.\nSkillet.\nAll'et\u00e0 di diciotto anni diventa la batterista degli Skillet, con il ritiro della precedente batterista Lori Peters. Gira l'America in tour come batterista degli Skillet nel \"Comatose Tour\", dove cant\u00f2 per altro anche un assolo vocale in \"Yours to Hold\".\nLa voce di Ledger \u00e8 ascoltabile a partire dal settimo album in studio, \"Awake\", come seconda voce, suonando contemporaneamente la batteria.\nSolista.\nNel 2014, Ledger ha dichiarato che lei e Korey Cooper stavano iniziando a scrivere musica per il suo album solista fortemente influenzato dal pop.\nNel marzo 2018 annuncia il suo EP di debutto, \"Ledger\", pubblicato il 13 aprile dello stesso anno. \"Ledger\" \u00e8 stato prodotto da Korey Cooper insieme al produttore Seth Moseley. Il 6 aprile 2018, viene pubblicato il primo singolo estratto dall'EP, \"Not Dead Yet\"."}
{"id": "3710594", "revid": "122514929", "url": "https://it.wikipedia.org/wiki?curid=3710594", "title": "La mia babysitter \u00e8 un vampiro (serie televisiva)", "text": "La mia babysitter \u00e8 un vampiro (\"My Babysitter's a Vampire\") \u00e8 una serie televisiva canadese basata sull'omonimo film per la TV creata da Fresh TV. In Canada, la premi\u00e8re \u00e8 avvenuta in francese il 28 febbraio 2011 su T\u00e9l\u00e9toon e in inglese il 14 marzo 2011 su Teletoon. Negli Stati Uniti d'America la prima TV \u00e8 avvenuta su Disney Channel 27 giugno 2011. Una seconda stagione fu confermata col via della produzione nel settembre 2011; originalmente era stata annunciata da Vanessa Morgan sul suo account personale e ufficiale Twitter ed \u00e8 stata messa in onda su Teletoon nel corso del 2012.\nLa sigla \u00e8 \"Girl Next Door\" eseguita dai Copperpot e scritta da Jarrett Randazzo.\nTrama.\nLa serie segue le avventure di una geniale matricola chiamata Ethan Morgan (Matthew Knight), un profeta che ha delle visioni quando tocca qualcosa di paranormale, del suo migliore amico Benny (Atticus Mitchell), un maestro d'incantesimi, e della sua babysitter vampira Sarah (Vanessa Morgan), che ha a che fare con forze soprannaturali come zombi, demoni, fantasmi, lupi mannari, streghe e altre creature che attaccano il loro liceo. Sono spesso aiutati da Rory (Cameron Kennedy), il loro amico un po' scemo che \u00e8 trasformato in vampiro nel film pilota, ed Erica (Kate Todd), la migliore amica di Sarah, che diventa anch'essa un vampiro nel film.\nFilm.\nL'omonimo film per la televisione da cui \u00e8 tratta la serie \u00e8 andato in onda il 9 ottobre 2010 su Teletoon. La versione francese del film \u00e8 andato in onda sulla controparte del canale nella seconda lingua ufficiale del Canada, T\u00e9l\u00e9toon, il 16 ottobre 2010. La premiere negli Stati Uniti \u00e8 avvenuta su Disney Channel il 10 giugno 2011. Il 3 ottobre e il 29 ottobre 2011 \u00e8 stato trasmesso su Disney Channel rispettivamente nel Regno Unito e in Italia."}
{"id": "3710595", "revid": "121385863", "url": "https://it.wikipedia.org/wiki?curid=3710595", "title": "Felix Kersten", "text": "Biografia.\nNato a Jur'ev, nell'allora Russia (oggi Tartu, in Estonia), prima e durante la seconda guerra mondiale fu il medico personale di Heinrich Himmler.\nKersten sfrutt\u00f2 la sua posizione per aiutare i perseguitati dai nazisti, anche se le affermazioni citate da Kersten nella sua autobiografia (circa 80.000 vittime salvate) non sono mai state completamente verificate da altre fonti."}
{"id": "3710602", "revid": "339392", "url": "https://it.wikipedia.org/wiki?curid=3710602", "title": "7\u00ba Cavalleria", "text": ""}
{"id": "3710605", "revid": "339392", "url": "https://it.wikipedia.org/wiki?curid=3710605", "title": "7\u00b0 Cavalleria", "text": ""}
{"id": "3710614", "revid": "123751606", "url": "https://it.wikipedia.org/wiki?curid=3710614", "title": "Wanderson de Sousa Carneiro", "text": "Carriera.\nClub.\nNel 2011 ha firmato un contratto con scadenza nel 2015 con lo Sporting Braga."}
{"id": "3710619", "revid": "599013", "url": "https://it.wikipedia.org/wiki?curid=3710619", "title": "Mitsubishi Heavy Industries Football Club 1977", "text": "Questa voce raccoglie le informazioni riguardanti il Mitsubishi Heavy Industries nelle competizioni ufficiali della stagione 1977.\nStagione.\nNella stagione 1977 il Mitsubishi Heavy Industries si ritrov\u00f2 a competere su pi\u00f9 fronti contro il Fujita Kogyo: eliminato in semifinale di Coppa dell'Imperatore dai futuri vincitori della manifestazione, il Mitsubishi Motors concluse il campionato al secondo posto, con tredici punti di ritardo sul Fujita Kogyo. In Japan Soccer League Cup il Mitsubishi Motors giunse fino ai quarti di finale, dove fu eliminato dallo Yanmar Diesel."}
{"id": "3710621", "revid": "729019", "url": "https://it.wikipedia.org/wiki?curid=3710621", "title": "Westbahn", "text": "La Westbahn (letteralmente: \"ferrovia dell'ovest\") \u00e8 un'importante linea ferroviaria austriaca, che collega la capitale Vienna alle citt\u00e0 di Linz e Salisburgo. \u00c8 gestita dalle ferrovie federali \u00d6BB, ed \u00e8 percorsa da un intenso traffico, diretto da Vienna alle regioni occidentali dell'Austria (Tirolo, Vorarlberg) e alla Germania meridionale (in particolare Monaco di Baviera).\nLa linea fu attivata dal 1858 al 1860 dalla societ\u00e0 Kaiserin Elisabeth-Bahn (KEB), che la gest\u00ec fino al 1882; in tale data la rete KEB venne nazionalizzata e gestita dalle ferrovie imperial-regie kkStB.\nPercorso.\nLa Westbahn \u00e8 costituita dalla vecchia Westbahn a doppio binario e dalla nuova Westbahn a doppio binario. I due percorsi sono paralleli.\nIl capolinea orientale della Westbahn \u00e8 la storica Wien Westbahnhof.\nDa dicembre 2011, sulla linea opera la compagnia ferroviaria privata WESTbahn GmbH che, anche dopo la costruzione della nuova stazione ferroviaria passante di Wien Hauptbahnhof, ha continuato a utilizzare come capolinea di partenza per i suoi treni tra Vienna e Salisburgo la Westbahnhof. Dal dicembre 2015, l'\u00d6BB opera il servizio ferroviario a lunga percorrenza della Westbahn tra Vienna e Salisburgo con Railjet; i treni da \u00e8 per Vienna transitano attraverso il tunnel Lainzer e la stazione di Wien Meidling fino alla Hauptbahnhof, proseguendo, dopo aver fermato alla Hauptbahnhof, fino all'aeroporto di Vienna.\nDalla fine del 2017 oltre al servizio tra Salisburgo e Wien Westbahnhof la Westbahn GmbH ha previsto un servizio parallelo con i treni, instradati attraverso il tunnel Lainzer, Wien Meidling e Wien Hauptbahnhof. che hanno il loro capolinea viennese a Vienna Praterstern; questo servizio \u00e8 denominato \"WESTblue\", mentre il servizio attestato a Wien Westbahnhof \u00e8 denominato \"WESTgreen\"."}
{"id": "3710622", "revid": "1543377", "url": "https://it.wikipedia.org/wiki?curid=3710622", "title": "Taekwondo ai XVI Giochi panamericani", "text": "Il taekwondo ai XVI Giochi panamericani si \u00e8 tenuto al Gimnasio del CODE II di Guadalajara, in Messico, dal 15 al 18 ottobre 2011. Fra le otto categorie in programma (quattro maschili e quattro femminili) ben 5 paesi diversi hanno conquistato almeno un oro. Cuba si \u00e8 piazzata in testa al medagliere con due ori, un argento e due bronzi."}
{"id": "3710624", "revid": "367445", "url": "https://it.wikipedia.org/wiki?curid=3710624", "title": "Ferrovia Vienna-Salisburgo", "text": ""}
{"id": "3710625", "revid": "92723", "url": "https://it.wikipedia.org/wiki?curid=3710625", "title": "Diocesi di Glendalough", "text": ""}
{"id": "3710628", "revid": "124633335", "url": "https://it.wikipedia.org/wiki?curid=3710628", "title": "Nationalrat (Austria)", "text": "Il Consiglio nazionale o Nationalrat in tedesco \u00e8 la Camera dei rappresentanti del Parlamento austriaco. Secondo la costituzione federale austriaca, condivide il potere legislativo federale con il Bundesrat, che rappresenta la partecipazione dei nove stati federati (Bundesl\u00e4nder) nella formulazione della legislazione federale.\nEntrambe le camere sono impostate come organismi indipendenti. In generale, le iniziative di legge vengono prima discusse dal Consiglio nazionale, il Bundesrat nel processo legislativo ha solo un diritto di veto sulle leggi federali approvate dal Consiglio nazionale.\nNella maggior parte dei casi il veto del Bundesrat ha solo un effetto sospensivo, nel senso che il Consiglio nazionale pu\u00f2 ignorarlo, riapprovando la legge con delibera ordinaria di almeno la met\u00e0 dei suoi membri. Pertanto, il Bundesrat pu\u00f2 solo ritardare l'iter legislativo.\nIn casi particolari il Nationalrat e il Bundesrat si riuniscono nel loro insieme come Assemblea federale (Bundesversammlung).\nSede del Consiglio nazionale \u00e8 il palazzo del Parlamento nella capitale Vienna.\nStoria.\nPrecursore.\nAssemblea nazionale provvisoria\nConcepito poco prima della fine della prima guerra mondiale, quando l'Impero austro-ungarico era in totale disfacimento, il 21 ottobre 1918 i membri tedeschi della Camera dei rappresentanti reali e imperiali del Reichsrat, presieduti da Karl Seitz presso il Palazzo Bassa Austria a Vienna, si proclamarono come Assemblea nazionale provvisoria per l'Austria tedesca.\nIl 30 ottobre selezionarono tra di essi i membri del comitato esecutivo, quello che si chiam\u00f2 in seguito Consiglio di stato austro-tedesco. Karl Seitz fu rieletto alla presidenza, mentre Karl Renner venne eletto alla Cancelleria dello Stato.\nCon il governo dello Stato dell'Austria tedesca, come la pi\u00f9 alta autorit\u00e0 dello stato provvisorio, i segretari di Stato (ministri) rilevarono a inizio novembre l'attivit\u00e0 del precedente Governo imperiale, del ministro della liquidazione Heinrich Lammasch, cos\u00ec come del Ministero della guerra e del Ministero degli Esteri dell'Impero austro-ungarico.\nIl 12 novembre il vecchio Consiglio imperiale austriaco, dopo che l'ultimo imperatore asburgico Carlo I aveva fatto a meno il giorno prima \"a qualsiasi quota degli affari di stato\", svolse la sua ultima sessione quel mattino. Il pomeriggio, l'Assemblea nazionale riunita per la prima volta nel palazzo del Parlamento approv\u00f2 la \"Legge sullo Stato e di governo dell'Austria tedesca.\" L'articolo 1 recita: \" l'Austria tedesca \u00e8 una repubblica democratica. Tutti gli enti pubblici sono al servizio dal popolo. \"L'articolo 2 inizia con la frase \": l'Austria tedesca \u00e8 parte della Repubblica tedesca,\" La decisione fu annunciata a migliaia di manifestanti davanti al palazzo, proclamando cos\u00ec la Repubblica.\nFacendo riferimento alla dottrina annunciata dal presidente degli Stati Uniti d'America Thomas Woodrow Wilson, \"L'autodeterminazione dei popoli\" avevano partecipato anche i delagati tedeschi dalla Boemia, Moravia, Slesia austriaca e dell'Alto Adige parteciparono alle riunioni.\nL'Austria tedesca sosteneva i locali insediamenti tedeschi ma non riuscii, perch\u00e9 non pot\u00e9 impedire n\u00e9 agli italiani, n\u00e9 ai cechi l'occupazione dei territori popolati da tedeschi.\nAssemblea nazionale costituente\nL'elezione dell'Assemblea costituente del 16 febbraio 1919 fu effettiva solamente nell'autunno 1919 quando avvenne la definizione contrattuale del territorio dello Stato dell'Austria tedesca, ad eccezione del Burgenland che venne acquisito dal paese nei primi giorni d'autunno del 1921 a spese dell'Ungheria.\nIn queste elezioni, per la prima volta nella storia dell'Austria, tutti i cittadini adulti di sesso femminile e i cittadini tedeschi che abitavano nell'ex territorio dell'impero, poterono votare. Il diritto di voto venne concesso pure ai cittadini dell'ex Impero tedesco, se erano, al momento dell'elezioni, attualmente residenti in Austria.\nCon la ratifica del Trattato di Saint Germain - accett\u00f2 il suo contenuto, la delegazione del Consiglio di Stato guidata da Karl Renner non ebbe quasi alcuna influenza - il 21 ottobre 1919 l'Assemblea nazionale estese le giurisdizione del Parlamento, non pi\u00f9 dominata dagli insediamenti tedeschi della Austria storica. Il precedente nome \"Stato dell'Austria tedesca \" in base al trattato venne sostituito da \"Repubblica d'Austria\". Inoltre, l'unione con la Germania fu esclusa.\nL'Austria, tuttavia, fu chiamata, in conformit\u00e0 con i trattati di S. Germain e del Trianon, nell'autunno del 1921, ad acquisire i territori occidentali dell'Ungheria, in Austria chiamati Burgenland.\nLegittimata dal popolo l'Assemblea costituente adott\u00f2 la Costituzione federale (B-VG), entrata in vigore il 10 novembre 1920.\nIl Nationalrat.\n1920, prime elezioni nazionali della Prima Repubblica.\nIn considerazione della nuova costituzione, il 17 ottobre 1920, si tennero nuove elezioni, le prime elezioni nazionali nella storia del paese.\nCon esse la grande coalizione della fase di fondazione della repubblica ebbe fine.\nIl 10 novembre dello stesso anno il Consiglio nazionale, nato dalle elezioni, sostitu\u00ec l'Assemblea nazionale che, come oggi, era composto da 183 delegati. Nel 1925 il numero venne ridotto con un emendamento all'art. 165 della costituzione federale.\nNella Prima Repubblica il Nationalrat fu il palcoscenico nazionale dei violenti conflitti tra i governi conservatori guidati dai cristiano-sociali e l'opposizione dei socialdemocratici.\n1927, l'incendio del Palazzo di Giustizia come pomo della discordia.\nParticolarmente violenti furono i dibattiti nazionali scatenati dall'incendio del 15 luglio 1927 al Palazzo di Giustizia di Vienna.\nNel corso di una pacifica e spontanea manifestazione di massa di lavoratori alcuni piromani appiccarono fuoco al Palazzo di Giustizia; come reazione la polizia federale, sotto il controllo del ministro della polizia Johann Schober, cacci\u00f2 i manifestanti sparando, ferendone millecento e uccidendone ottantasei.\n1929, modifica costituzionale.\nNel 1929, un emendamento costituzionale adottato su richiesta dei conservatori rafforz\u00f2 i diritti del presidente federale. Il Presidente federale non era pi\u00f9 eletto dal Parlamento, ma era eletto dal popolo. Tuttavia, come compromesso con i socialdemocratici, la maggior parte dei diritti del Presidente federale erano vincolati dalla proposta del governo federale responsabile di fronte al Consiglio nazionale.\nTuttavia, il governo non venne pi\u00f9 eletto dal Consiglio nazionale, ma nominato dal Presidente.\nIl comando dell'esercito pass\u00f2 dal Consiglio nazionale al Presidente federale.\n1930, ultime elezioni parlamentari della Prima Repubblica.\nIl 9 novembre 1930 si svolsero le ultime elezioni nazionali prima della dittatura e la guerra. I nazisti ricevettero il 3% dei voti validi e nessun mandato.\n1933, l'eliminazione del Nationalrat.\nSulla scia di una votazione, in cui ogni voto contava, il Presidente che presiedeva la seduta non vot\u00f2. Il 4 marzo 1933 tutti e tre i Presidenti del Nationalrat (Karl Renner, Rudolf Ramek e Sepp Straffner) in conseguenza di ci\u00f2 si dimisero dall'incarico, e visto che le norme nazionali non contenevano disposizioni per questo caso, la sessione non pot\u00e9 essere conclusa a norma di legge.\nL'allora Cancelliere federale, Engelbert Dollfuss, utilizz\u00f2 questa opportunit\u00e0 per sopprimere il parlamentarismo in Austria.\nIl 15 marzo 1933 una riconvocazione del Parlamento fu impedita da Dollfuss con la violenza della polizia.\nLa Corte di giustizia costituzionale non pot\u00e9 essere convocata, perch\u00e9 spinti del governo i giudici conservatori si dimisero facendo mancare il quorum.\n1934, guerra civile.\nNel corso dei combattimenti del 12 febbraio 1934 il governo di Dollfuss viet\u00f2 il Partito Socialdemocratico e annull\u00f2 tutti i seggi parlamentari dei socialdemocratici.\n1933-1945, dittatura e nazismo.\nIl Cancelliere riprese una legge costituzionale del primo dopoguerra ai sensi della quale rimaneva in vigore la legge sull'economia di guerra del 1917, e governando abusivamente per decreti legge.\nIl 1\u00ba maggio 1934, Dollfuss trasform\u00f2 la repubblica in uno stato autoritario e corporativo dominato dal Fronte Patriottico senza Parlamento.\nDollfuss inaugur\u00f2, in quello stesso anno, una politica apertamente nazionalista e filofascista contraria all'Anschluss alla Germania nazista; tuttavia, il 12 marzo 1938 l'Austria cess\u00f2 di esistere come stato indipendente.\nNel periodo nazista la sede del Parlamento di Vienna fu utilizzato e indicato come la camera del Land.\n1945, prime elezioni nazionali della Seconda Repubblica.\nIl 25 novembre 1945 si svolsero le elezioni generali, le prime tenute dal 1930. Circa gli 800\u00a0000 ex membri del partito nazista non erano eleggibili. Da allora ebbero luogo, regolarmente, altre 19 elezioni nazionali.\nIl regolamento interno del Consiglio nazionale venne modificato in modo che non si ripetesse la crisi del 1933. Nel 1971, il numero dei rappresentanti venne aumentato nuovamente a 183.\nElezioni parlamentari.\nModalit\u00e0.\nI cittadini collettivamente affrancati (in tedesco Bundesvolk) stanno sullo stesso livello e godono di uguale diritto ad avere un suffragio: diretto, personale, libero e segreto per uomini e donne che il giorno delle elezioni abbiano compiuto il sedicesimo anno d'et\u00e0, secondo i principi della rappresentanza proporzionale, per l'elezione dei 183 deputati del Nationalrat (Art. 26 comma 1 B-VG).\nSono eleggibili al Consiglio nazionale tutti gli elettori che hanno la cittadinanza austriaca alla data di registrazione e che entro il giorno delle elezioni abbiano compiuto i diciotto anni di et\u00e0 (articolo 26 comma 4 B-VG).\nL'attuazione e la gestione delle elezioni nazionali spetta alla competente autorit\u00e0 elettorale, convocata prima di ogni elezione (art. 26 bis B-VG). La determinazione dei risultati delle elezioni \u00e8 suddivisa in tre istruttorie.\nLa seconda e terza istruttoria riguardano il superamento della cosiddetta \"barriera del 4%\"\ne l'immediato annuncio, senza ritardi, dei risultati definitivi, appena questi siano evidenti (\u00a7 108 Ab 4 NRWO).\nIl neoeletto Consiglio nazionale viene convocato dal Presidente federale al pi\u00f9 tardi entro 30 giorni dopo le elezioni Questa deve essere indetta dal Governo federale in modo tale che il Consiglio nazionale eletto possa riunirsi il giorno successivo alla scadenza del quarto anno della legislatura (art. 27 cpv 2 B-VG).\nNel corso della prima riunione vi \u00e8 il giuramento dei parlamentari (\u00a7 4 comma 1 GOG-NR). Dopo il giuramento, si svolgono le elezioni del Presidente e dei vicepresidenti del Nationalrat (\u00a7 5 comma 1 GOG-NR), la commissione principale (art. 55, comma 1 B-VG), la sottocommissione permanente (art. 55 cpv 3 B-VG), e il segretario (\u00a7 5 comma 2 GOG-NR).\nAttuale distribuzione dei seggi.\nDopo le elezioni parlamentari del 2017 la distribuzione dei seggi nella XXIV legislatura del Nationalrat \u00e8 la seguente:\nRisultati delle elezioni parlamentari nella seconda Repubblica.\nDi seguito i risultati delle elezioni nazionali dal 1945 a oggi in termini percentuali dei voti validi e il numero di seggi.\nCompetenze.\nLegislazione.\nL'iniziativa legislativa pu\u00f2 partire dai deputati (detta mozione d'iniziativa), dalle commissioni del Nationlrat, dal governo federale (dette proposte di legge governativi), dal Bundesrat e, attraverso il referendum, dal corpo elettorale.\nLe iniziative di legge sono effettivamente condotte, tuttavia, quasi sempre da parte del governo federale; anche se i partiti di governo prima dell'introduzione delle proposte di governo a scopo di evitare alcune lunghe settimane di procedura di revisione paritaria, evitano mozioni, indesiderate, d'iniziativa spontanea.\nUna volta che un disegno di legge \u00e8 stata depositato, avvengono\nle cosiddette tre letture (incontri sulla proposta) a condizione che:\nIl sistema delle tre letture \u00e8 una eredit\u00e0 del Consiglio imperiale: La prima lettura era la semplice comunicazione, un compito in cui i media hanno da tempo preso il sopravvento.\nLa seconda lettura era la consulenza in dettaglio; tale compito oggi si riscontra per lo pi\u00f9 nel processo di revisione, nel quale prima del via libera finale su un disegno di legge da parte del governo federale, il ministro competente invita tutti i gruppi di diritto privato e d'interessi giuridici correlati a commentare in merito al progetto.\nLa presentazione dei pareri degli esperti, solitamente comunicate da questi mezzi di comunicazione, portano spesso a cambiamenti significativi nelle bozze ministeriali. La terza lettura in parlamento non \u00e8 fissata a maggioranza, come era nel Parlamento imperiale nelle sue ultime decadi, ma serve il parere definitivo dei partiti, anche se non dovessero votare a favore o contro una proposta.\nProcesso d'approvazione.\nIl Consiglio nazionale approva semplici leggi federali in presenza di almeno un terzo di tutti i deputati (i giuristi definiscono questa presenza come quorum minimo) a maggioranza semplice. Allo stesso modo pu\u00f2 solo sciogliere se stesso, altrimenti il governo federale o singoli membri dello stesso possono sprimere la sfiducia.\nLa ratifica delle decisioni dopo un veto del Bundesrat deve essere almeno la met\u00e0 di tutti i membri presenti. E la maggioranza semplice dei voti.\nPer La modifica delle leggi costituzionali sono necessari, la presenza di almeno la met\u00e0 di tutti i deputati e una maggioranza dei due terzi dei voti.\nInoltre, il Nationalrat pu\u00f2 proporre referendum e consulatazioni popolari. Un referendum \u00e8 indetto su ordine del Presidente federale.\nL'esito di un referendum non \u00e8 vincolante per il Nationlrat, l'esito pu\u00f2 essere certificato da quest'ultimo con la legge federale ordinaria.\nSu questioni di importanza fondamentale e generale, l'atteggiamento e l'opinione della popolazione austriaca dovrebbero essere esplorate.\nIn seguito all'approvazione del Nationlrat \u00e8 del Cancelliere federale il testo viene trasmesso al Bundesrat.\nA eccezioni delle leggi finanziarie (questa pu\u00f2 essere decisa esclusivamente dalla Camera dei rappresentanti, come gi\u00e0 avveniva durante la monarchia), del regolamento interno del Nationalrat\ne dalla decisione di sciogliere se stesso, senza il passaggio al Bundesrat.\nIl Bundesrat ha, nella maggior parte dei casi, solo la possibilit\u00e0 di un veto sospensivo sulle decisioni del Nationalrat. Un veto assoluto arriva solo nelle decisioni che riguardano le proprie competenze o quelle dei lander. Ad un veto sospensivo del Bundesrat, il Consiglio nazionale pu\u00f2 superarlo con una risoluzione definitiva, a maggioranza semplice, con cui supera l'obiezione del Bundesrat.\nAl Bundesrat \u00e8 richiesta una decisione entro otto settimane. In caso di mancata pronuncia la legge si considera approvata in via definitiva, in quanto si applica il principio del silenzio assenso.\nL'adozione delle leggi federali in conformit\u00e0 alla Costituzione \u00e8 attestata dalla firma del\nPresidente federale. La legge viene proposta dal Presidente federale per la promulgazione dal Cancelliere federale, che a sua volta deve controfirmare la promulgazione (art.47 \u00a7 1,2,3 B-VG).\nFino a che punto il concetto di costituzionalit\u00e0 \u00e8 interpretato dal Presidente federale non \u00e8 determinato dalla Costituzione. Il Presidente \u00e8 stato limitato esclusivamente al controllo formale della costituzionalit\u00e0 o meno del processo legislativo.\nLa costituzionalit\u00e0 sostanziale delle leggi \u00e8 di competenza della Corte di giustizia costituzionale, essa pu\u00f2 agire solo dopo che una legge \u00e8 stata promulgata ed \u00e8 entrata in vigore.\nLe leggi federali ed i trattati internazionali sono pubblicati dal Cancelliere federale nella Gazzetta ufficiale federale. Essi entrano in vigore, se non viene disposto espressamente in altro senso, il giorno successivo a quello in cui viene edito e distribuito il numero della Gazzetta ufficiale che contiene la pubblicazione, e la loro efficacia si estende, se non viene espressamente disposto in altro senso, a tutto il territorio federale; ci\u00f2 tuttavia non vale per i trattati internazionali, per la cui esecuzione sia necessaria l'adozione di specifiche disposizioni di legge previste dalla costituzione (art.49 \u00a7 1 B-VG).\nIl Cancelliere federale, congiuntamente ai ministri federali competenti, \u00e8 autorizzato, se necessario a ripubblicare nella Gazzetta ufficiale federale leggi federali nel loro testo vigente, nonch\u00e9 trattati internazionali; tale ripubblicazione ha effetto vincolante.\nLa ripubblicazione \u00e8 possibile quando \u00e8 necessario:\nPartecipazione all'esecutivo della federazione.\nIl Nationalrat, a differenza del Governo federale e del Presidente federale detiene i diritti di consenso e approvazione, per quanto riguarda la conclusione di trattati. Egli propone inoltre al Presidente federale la nomina di tre membri effettivi e due supplenti della Corte di giustizia costituzionale. Poich\u00e9 la Corte dei Conti \u00e8 un organo del parlamento (Art. 122 comma 1 B-VG), il Nationalrat elegge il suo Presidente (Art. 122 comma 4 B-VG). Inoltre il Nationalrat pu\u00f2 incaricare la Corte dei Conti di singole istruttorie.\nLo stesso vale con la scelta dei tre difensori civici, dove i tre maggiori gruppi parlamentari hanno diritto di proporli.\nSe il Presidente federale \u00e8 impedito, le attribuzioni relative passano immediatamente al\nCancelliere federale. Se si prevede che l'impedimento del Presidente federale duri pi\u00f9 di 20 giorni o che il Presidente sia impedito nell'ulteriore svolgimento del suo incarico, le sue funzioni sono espletate da un Praesidium composto dal Presidente, dal secondo Presidente e dal terzo Presidente del Nationalrat. La stessa disposizione si applica se l'ufficio della Presidenza federale si rende vacante in modo duraturo (Art.64 comma 1 B-VG).\nCongiuntamente al Bundesrat il Nationalrat forma l'Assemblea federale (Art. 38 B-VG). Anche se \u00e8 composto di organi legislativi, \u00e8 un organo puramente esecutivo.\nDiritti di controllo sulla amministrazione.\nIl Nationalrat ha i seguenti diritti di controllo sulla amministrazione:\nDiritto di proporre interpellanze.\nIl Nationalrat ha il diritto d'interpellanza (Fragerecht) al Governo federale, sotto forma di richieste scritte e orali urgenti.\nDiritto di proporre risoluzioni.\nIl Nationalrat Mediante le risoluzioni esprime un giudizio sull'esercizio dell'attivit\u00e0 esecutiva (Art. 52 comma 1 B-VG). Queste risoluzioni non sono giuridicamente vincolanti, ma hanno ancora una certa forza politica.\nDiritto d'inchiesta.\nAnche la creazione di commissioni d'inchiesta (Untersuchungsausschuss) (Art. comma 53 B-VG) \u00e8 una possibilit\u00e0 di controllo politico sull'esecutivo.\nMessa in stato d'accusa di un ministro.\nI membri del Governo federale possono essere messi in stato d'accusa dal Nationalrat, in quanto alla responsabilit\u00e0, per rviolazione di legge: con deliberazione dello stesso (Art 76 B-VG e Art 142 B-VG).\nPer una deliberazione di messa in stato d\u00ec accusa ai sensi dell'articolo 142, \u00e8 necessaria la\npresenza di almeno la met\u00e0 pi\u00f9 uno dei membri.\nVoto di sfiducia.\nIl Nationalrat pu\u00f2 sfiduciare un singolo membro o l'intero governo federale.\nSe il Nationalrat nega la fiducia al Governo federale o a singoli membri di esso, con\ndeliberazione esplicita, il Governo o il Ministro, federale in questione dev'essere sollevato\ndall'incarico(Art 74 comma 1 B-VG).\nSpetta al Presidente federale sollevar dall'incarico il Governo federale o singoli membri.\nInoltre, il Consiglio nazionale esercita i suoi diritti di controllo e revoca, sulla Corte dei Conti, l'Ufficio del Mediatore, e la Commissione delle Forze Armate.\nRapporto con il presidente federale.\nIl presidente federale nomina il Consiglio nazionale - ai sensi dell'(art 28 comma 1,2,3 B-VG) -egli convoca il Consiglio nazionale ogni anno per una sessione ordinaria che non deve iniziare prima del 15 settembre n\u00e9 durare oltre il 15 luglio dell'anno successivo.\nPresidente federale dichiara chiuse le sessioni del Consiglio nazionale su deliberazione del Consiglio stesso.\nIl presidente federale pu\u00f2 convocare il Nationlrat anche per sessioni straordinarie. Su richiesta del Governo federale o di almeno un terzo dei membri del Consiglio nazionale o del Consiglio federale, il presidente federale \u00e8 tenuto a convocare il Nationalrat entro due settimane in sessione straordinaria, in modo che il Nationalrat possa riunirsi entro due settimane dalla richiesta del presidente federale; la convocazione non richiede alcuna controfirma. Per la convocazione di una sessione straordinaria su richiesta dei membri del\nConsiglio nazionale o su richiesta del Consiglio federale, non \u00e8 necessaria la proposta del Governo federale.\nIl capo dello Stato pu\u00f2 sciogliere il Consiglio nazionale su raccomandazione del governo, ma solo una volta per la stessa ragione. Questo \u00e8 successo finora solo nel 1930 da Wilhelm Miklas.\nMa non pu\u00f2 esistere un Governo federale nominato dal presidente federale contro la maggioranza in parlamento. Inoltre, l'iniziativa per la convocazione dell'Assemblea nazionale, sul rinvio a giudizio o per la convocazione di un referendum per la destituzione del presidente federale spetta al Nationalrat. Finora, il Nationalrat, tuttavia, non ha mai compiuto un tale passo.\nIl rapporto del presidente agli altri organi dello stato \u00e8 generalmente caratterizzato dalla cosiddetta rinuncia di ruolo.\nIl Consiglio nazionale e il presidente hanno in comune un elevato grado di legittimit\u00e0 democratica. Essi sono eletti direttamente dal popolo.\nDeputati.\nIl Nationalrat \u00e8 composto da 183 deputati. Nella sua prima riunione dopo le elezioni politiche elegge il proprio presidente e due vicepresidenti (chiamati rispettivamente \"secondo presidente\" e \"terzo presidente\") che si alternano con il presidente nelle riunioni.\nFin dal 1920 \u00e8 consuetudine che venga nominato il presidente del gruppo pi\u00f9 numeroso.\nCome Presidente del Nationalrat egli agisce fino al termine della legislatura.\nAttuale Presidente del Nationalrat \u00e8 Barbara Prammer (SPO), secondo presidente Fritz Neugebauer (OVP), terzo presidente Martin Graf (FP\u00d6).\nCome nella maggior parte delle democrazie anche in Austria i deputati godono delle immunit\u00e0 politica. Questa si divide in:\nIn questo caso la commissione immunit\u00e0 pu\u00f2 richiedere la cessazione del procedimento (e la cancellazione dell'arresto gi\u00e0 compiuto). L'accusa \u00e8 di nuovo possibile una volta che il mandato \u00e8 terminato.\nDiscussione attuale su un nuovo sistema di immunit\u00e0 dei deputati.\nAi singoli deputati \u00e8 costituzionalmente garantito il libero esercizio dei loro doveri senza alcun vincolo di sorta.\nEgli pu\u00f2 anche accettare gli ordini di votare in questo o quel senso o di parlare.\nIn questa tensione, tra la volont\u00e0 del singolo e quella di ogni partito rappresentato in Parlamento, l'ambizione di ogni partito \u00e8 raggiungere un \"comportamento di voto chiuso\" del loro gruppo parlamentare.\nCome incentivo i partiti per molti anni chiedevano le dimissioni in bianco dei loro parlamentari, fino a quando questo \u00e8 stato riconosciuto come illegale. Oggi hanno bisogno di esercitare pressioni psicologiche dei pari e la prospettiva di non ottenere candidatura alle prossime elezioni nella lista.\nDeve essere tollerato dai gruppi politici, ma anche dai deputati, quella loro particolare decisione sul voto. Alcuni possono convenire e stare lontano dal voto in questione.\nRemunerazione dei deputati.\nLa remunerazioni dei membri del Nationalrat sono disciplinate dalla legge federale concernente il trattamento economico (\u00a7 1 BBezG). Le altezze dei riferimenti sono definiti in termini di distribuzione del reddito. L'inizio di questa piramide \u00e8 l'importo iniziale. che fu stabilito nel 1997 con 100.000 scellini. L'importo viene aumentato ogni anno di un fattore (fattore di aggiustamento), che \u00e8 determinato dal revisore generale e promulgato sulla Gazzetta Ufficiale della \"Wiener Zeitung\" (\u00a7 3 comma 1 e 2 insieme BezBegrBVG con \u00a7 2 Abs BBezG 2). Nel 2009 \u00e8 stato l'importo iniziale di \u20ac 8421,12. Nel 2010, il presidente della Corte ha determinato un fattore di rettifica di 1,012. Ne deriva dal 1\u00ba gennaio 2011, un importo iniziale di \u20ac 8.522,17. Tutti gli stipendi sono calcolati secondo l'art \u00a7 3 comma 1 BBezG dopo tale importo iniziale:\nIl costo di compensazione avviene 14 volte l'anno (\u00a7 2 comma 1 e BBezG \u00a7 5) e sono pagate in anticipo all'inizio di ogni mese (\u00a7 7 Abs BBezG). Il diritto alla retribuzione decorre dal giorno dell'inaugurazione e termina con la data di pensionamento della legislatura (\u00a7 4 comma 1 BBezG). Ci sono inoltre disposizioni speciali per il rimborso delle spese (\u00a7 10 BBezG), per il rimborso dei viaggi d'affari (BBezG \u00a7 10) e della previdenza (\u00a7 12ff BBezG). Agli organi non sono permesse prestazioni in denaro nell'ambito del BBezG senza rinunciare al (BBezG \u00a7 16). Le coperture sono conformi al \u00a7 25 comma 1 punto 4 lettera a dell'EStG reddito da lavoro e sono quindi soggette alla imposta sui salari (\u00a7\u00a7 47ff EStG)."}
{"id": "3710630", "revid": "1310927", "url": "https://it.wikipedia.org/wiki?curid=3710630", "title": "Paulo Vin\u00edcius", "text": "Carriera.\nClub.\nNel 2011 ha firmato un contratto con scadenza nel 2014 con lo Sporting Braga.\nNon rinnovando, dal 14 luglio 2014 rimane svincolato."}
{"id": "3710636", "revid": "486946", "url": "https://it.wikipedia.org/wiki?curid=3710636", "title": "Partigiani autonomi", "text": ""}
{"id": "3710639", "revid": "767487", "url": "https://it.wikipedia.org/wiki?curid=3710639", "title": "Nuno Coelho", "text": "Carriera.\nClub.\nInizia la carriera nel Porto B, seconda squadra del Porto, facendo 10 presenze e un gol. Dal 2006 iniziano i vari prestiti: inizialmente viene mandato al FC Maia, squadra militante nella seconda divisione portoghese, collezionando 14 presenze e nessun gol. Nella stagione 2006-2007 si trasferisce in Belgio nello Standard Liegi dove colleziona 10 presenze e nessun gol. Nella stagione 2007-2008 milita nel Portinense collezionando 15 presenze e nessun gol.\nNella stagione 2008-2009, nell'Estrela Amadora, colleziona 28 presenze e un gol, mentre nella stagione 2009-2010 fece ritorno al Porto collezionando una presenza in campionato.\nIl 4 luglio 2010 firma un contratto con lo Sporting Lisbona. Fa esordio il 13 agosto contro il Pa\u00e7os de Ferreira, perdendo 0-1. Il 26 dello stesso mese mette a segno un gol da quaranta metri, nella partita di qualificazione per l'Europa League contro il Br\u00f8ndby, battendoli 3-0 in casa loro, decisivo per la qualificazione dopo aver perso la gara d'andata in casa 2-0.\nChiude la stagione con 9 presenze in campionato e nessun gol.\nIl 4 giugno 2011 viene acquistato dal Braga firmando un contratto con scadenza nel 2015: totalizza 42 presenze e 4 reti.\nIn seguito gioca con , e .\nNazionale.\nCon il Portogallo Under-20 nel 2005 arriva terzo nel Torneo di Tolone.\nDal 2006 al 2008 gioca numerose partite con l'Under-21.\nDa giocatore del Braga viene convocato dal CT Paulo Bento per le qualificazioni dei Mondiali brasiliani del 2014, ma non scende mai in campo con la nazionale maggiore."}
{"id": "3710643", "revid": "399", "url": "https://it.wikipedia.org/wiki?curid=3710643", "title": "K.k. privilegierte Kaiserin Elisabeth-Bahn", "text": ""}
{"id": "3710659", "revid": "1543377", "url": "https://it.wikipedia.org/wiki?curid=3710659", "title": "Betto Tesei", "text": "Biografia.\nFormatosi all'Istituto d'arte di Urbino, nel 1918 si trasfer\u00ec a Roma dove frequent\u00f2 l'Accademia del nudo artistico ed apr\u00ec un suo studio. Nella capitale si diplom\u00f2 in xilografia.\nL'attivit\u00e0 artistica di Tesei comprendeva disegni, dipinti e incisioni, passando dalla natura morta, ai paesaggi, al ritratto e alla pittura sacra. Partecip\u00f2 a mostre collettive in Ancona, Pesaro, Roma, Fiume ed altre localit\u00e0. Numerose sue opere oggi si trovano presso musei e collezioni private d'Italia, Svizzera, Svezia, Norvegia, Spagna e Stati Uniti.\nPass\u00f2 i suoi i suoi ultimi anni di vita nella sua citt\u00e0 natale in totale solitudine.\nTra le sue opere pi\u00f9 note si ricordano \"La natura morta\" e \"L'estasi di San Francesco\", quest'ultimo ispirato al \"San Francesco in estasi\" del Caravaggio (1595)."}
{"id": "3710660", "revid": "3115", "url": "https://it.wikipedia.org/wiki?curid=3710660", "title": "Bentley Brooklands", "text": "La Bentley Brooklands \u00e8 una berlina prodotta dalla Bentley tra il 1992 e il 1998.\n\u00c8 stata l'ammiraglia della casa automobilistica britannica, frutto dell'ennesima evoluzione della Bentley Mulsanne S, che di fatto ha sostituito dal 1992, in corrispondenza di anni difficili per la casa britannica, che trovarono una soluzione positiva nel 1998, con la prima acquisizione da parte del Gruppo Volkswagen e della BMW.\nEsiste anche una versione a due porte denominata Brooklands Coup\u00e9, prodotta tra il 2008 e il 2010 ma non deriva da questo modello.\nCaratteristiche tecniche.\nLa \"Brooklands\" differiva di poco dalla precedente \"Mulsanne\" e dai numerosi modelli analoghi che si sono succeduti negli anni: era dotata di un nuovo propulsore con catalizzatore e anch'essa riproponeva il solito schema angolare spigoloso analogo allo stesso modello superiore della Rolls-Royce; l'unico elemento che la differenzia \u00e8 la tipica calandra a \"D\". Il motore era un V8 potenziato rispetto a quello classico e aveva una cilindrata di 6.761\u00a0cm\u00b3, capace di erogare 245 CV a 3900 giri/min. La trasmissione era di tipo automatica a controllo elettronico (con blocco del convertitore) a 4 rapporti. La velocit\u00e0 massima dichiarata di 215\u00a0km/h, con un'accelerazione 0\u2013100\u00a0km/h 10 secondi.\nDal 1996 al 1998 venne anche prodotta una versione pi\u00f9 sportiva in pochissimi esemplari denominata \"Brooklands R\"."}
{"id": "3710662", "revid": "1429175", "url": "https://it.wikipedia.org/wiki?curid=3710662", "title": "Ugolino da Belluno", "text": "Biografia.\nProveniente dal Veneto, nel 1936 entr\u00f2 come novizio nell'ordine dei Frati Cappuccini di Roma. Studi\u00f2 teologia e filosofia e nel 1943 fu ordinato sacerdote. \nDal 1945 al 1947 studi\u00f2 all'Istituto d'arte e dal 1948 al 1950, studi\u00f2 presso la Scuola d'Arti Ornamentali dove si specializz\u00f2 nelle tecniche di affresco, acquaforte e xilografia. Dal 1951 al 1962 frequent\u00f2 gli artisti Giorgio De Chirico e Gino Severini, e da quest'ultimo apprese l'arte del mosaico.\nNei primi anni sessanta ebbe inizio la sua attivit\u00e0 di frate-pittore, eseguendo molte decorazioni di chiese e di altri edifici sia in Italia che all'estero, nonch\u00e9 con la partecipazione a numerose esposizioni. \nTra le sue pi\u00f9 importanti opere vi furono le decorazioni a mosaico e graffito, una tecnica questa di particolare interesse, che ha applicato nel 1972 per la realizzazione dell'imponente opera decorativa dell'abside e dell'arco trionfale della Parrocchia di Santa Maria Assunta a Rocca Priora; realizzati tra gli anni ottanta e novanta all'interno della Chiesa di Regina Pacis di Fiuggi, della Cattedrale di Santa Maria della Marina di San Benedetto del Tronto, della Chiesa di San Francesco all'Annunziata di Patern\u00f2, della Chiesa di San Ponziano a Roma, del Santuario della Madonna della Salute di Legnago, della Chiesa della Madonna di Loreto a Leonessa, del Santuario di San Gabriele dell'Addolorata a Isola del Gran Sasso, della Madonna di Pompei a Catanzaro, della chiesa di Santa Emerenziana a Roma, e di molte altre.\nUn suo mosaico dedicato a Maria Assunta in Cielo fra un coro di angeli si trova nella parrocchia SS. Roberto e Biagio a Camigliatello Silano, in provincia di Cosenza. Ci sono alcuni suoi affreschi anche a Barletta (BAT), nella Chiesa dell'Immacolata, pi\u00f9 nota come \"Chiesa dei Monaci\"."}
{"id": "3710669", "revid": "44217096", "url": "https://it.wikipedia.org/wiki?curid=3710669", "title": "Locomotiva KEB IV", "text": ""}
{"id": "3710673", "revid": "44217245", "url": "https://it.wikipedia.org/wiki?curid=3710673", "title": "Accaparramento della terra", "text": ""}
{"id": "3710675", "revid": "116550425", "url": "https://it.wikipedia.org/wiki?curid=3710675", "title": "Archileone", "text": "Agiografia.\nSi tratta di un antico asceta vissuto in Sicilia, definito con altri con l'appellativo di Greco, cio\u00e8 orientale, designato col popolare appellativo di riverenza di \"Calogeri\" (buoni vecchi). Personaggio certamente storico legato all'esperienza monastica di Calogero di Sicilia, che con Onofrio e Filippo di Agira si adoperarono per evangelizzare l'isola, liberandola dai dem\u00f2ni.\nArchileone con Onofrio fu mandato a Patern\u00f2, dove visse i suoi ultimi anni di vita ritirato in una grotta.\nArchileone, con Calogero, Filippo e Onofrio sono parte del grande movimento monastico italo-greco, che ebbe un ruolo importante nella diffusione del cristianesimo nell\u2019Italia Meridionale.\nDetto questo si comprende che il patrono di Sutera, Onofrio anacoreta, non pu\u00f2 essere il socio di Archileone, ma semmai, si pu\u00f2 dire che la latinizzazione dei culti nell'Italia meridionale ha portato a questa sovrapposizione di persone.\nCulto.\nSant'Archileone \u00e8 compatrono di Sutera, in provincia di Caltanissetta, assieme a San Paolino di Nola e Sant\u2019Onofrio, e viene ricordato il 12 giugno. Dal 1498 le sue reliquie si trovano all\u2019interno del Santuario diocesano di San Paolino."}
{"id": "3710676", "revid": "3082", "url": "https://it.wikipedia.org/wiki?curid=3710676", "title": "Comes Britanniae", "text": ""}
{"id": "3710678", "revid": "123381245", "url": "https://it.wikipedia.org/wiki?curid=3710678", "title": "Land grabbing", "text": "Il land grabbing, in italiano accaparramento di terra, \u00e8 un discusso fenomeno economico e geopolitico di acquisizione di terreni agricoli su scala globale, venuto alla ribalta nel primo decennio del XXI secolo.\nLa questione che tale fenomeno solleva riguarda gli effetti di tali pratiche di acquisizione su larga scala nei paesi in via di sviluppo, che si realizzano mediante affitto, o acquisto, di grandi estensioni agrarie da parte di imprese transnazionali, governi stranieri, o singoli soggetti privati. Sebbene il ricorso a simili pratiche sia stato assai diffuso nel corso della storia umana, il fenomeno ha assunto una particolare rilevanza e connotazione a partire dagli anni 2007-2008, quando l'acquisizione di terre \u00e8 stata stimolata e guidata dagli effetti della crisi dei prezzi agricoli registratasi in quegli anni e dalla conseguente volont\u00e0, da parte di alcuni paesi, di assicurarsi la disponibilit\u00e0 di approvvigionamenti e di proprie riserve alimentari al fine di tutelare interessi nazionali alla sovranit\u00e0 e alla sicurezza nel campo dell'approvvigionamento alimentare.\nIl fenomeno del \"land grabbing\" non \u00e8 negativo in s\u00e9, dal momento che pu\u00f2 essere portatore tanto di buone opportunit\u00e0 per i paesi destinatari del fenomeno quanto di rischi: da un lato, le acquisizioni possono garantire un'iniezione di preziose risorse per investimenti, in realt\u00e0 economiche in cui queste ultime sono necessarie ma scarseggiano; d'altro canto, esiste il rischio concreto che le popolazioni locali possano perdere potere di controllo e di accesso sulle terre cedute e sulle risorse naturali collegate alla terra e ai suoli, come, ad esempio, l'acqua. Risulta cruciale, pertanto, assicurare che le acquisizioni siano realizzate in modo da minimizzare i rischi e massimizzare le opportunit\u00e0 di crescita e sviluppo economico. Una delle condizioni sfavorevoli da rimuovere \u00e8 stata individuata, da ricercatori della Banca Mondiale, nella detenzione privata di terre, da parte di comunit\u00e0 locali, sulla base di titoli di propriet\u00e0 informali e non certi, una condizione giuridica precaria che incide in modo negativo sulla valutazione degli appezzamenti come capitale produttivo.\nL'attenzione mediatica sul fenomeno insiste spesso sul ruolo della Cina quale principale motore del fenomeno economico: tuttavia, i dati disponibili negli anni 2010 indicano gli Stati Uniti d'America e il Regno Unito come i protagonisti di maggior rilievo nella campagna di acquisizioni transnazionali di fondi agricoli.\nStoria.\nLa crisi dei prezzi agricoli verificati negli anni dal 2007 in poi ha posto l'accento sul problema della sicurezza alimentare nei paesi sviluppati e, al contempo, ha messo in evidenza nuove opportunit\u00e0 economiche per investitori e speculatori nel campo agricolo, determinando un picco notevole negli investimenti agricoli su larga scala nel Sud del mondo, soprattutto stranieri, allo scopo di produrre cibo e biocarburanti.\nAll'inizio, gli investitori e alcuni paesi sviluppati salutarono il fenomeno come una nuova opportunit\u00e0 per lo sviluppo agricolo, ma, in seguito, l'acquisizione massiccia ha raccolto una serie di critiche da parte di vari soggetti della societ\u00e0 civile, da governi, e da soggetti multinazionali, organizzazioni non governative, per il fardello di impatti negativi che, a loro dire, peserebbero sulle comunit\u00e0 locali.\nSituazione.\nScala dimensionale del fenomeno.\nLa stima pi\u00f9 completa della scala degli investimenti in accaparramento di terreni \u00e8 stata pubblicata a settembre 2010 dalla Banca Mondiale: lo studio mostra che, nel solo periodo da ottobre 2008 ad agosto 2009 sono state dichiarate acquisizioni di terreni agricoli per un'estensione di 46 milioni di ettari (a titolo di confronto, si tratta di una superficie di circa una volta e mezzo quella dell'Italia, il cui territorio nazionale si estende su circa 31 milioni di ettari), due terzi dei quali ubicati nell'Africa subsahariana. Inoltre, delle 464 acquisizioni esaminate dalla Banca mondiale, solo 203 riportavano l'estensione dei terreni acquisiti: ci\u00f2 implicherebbe, nelle cifre riportate, una drastica sottostima della reale ampiezza del fenomeno, che potrebbe riguardare aree agricole fino al doppio dei 46 milioni di ettari stimati dalla World Bank.\nUno studio successivo, basato sui dati forniti a un congresso internazionale convocato nell'aprile 2011 dalla \"Land Deal Politics Initiative\", ha valutato che gli accordi territoriali rappresentano 80 milioni di ettari.\nNatura degli accordi di acquisizione.\nTali accordi di acquisizione territoriale riguardano lotti di terre con estensioni medie pari a 40.000 ha, per un quarto dei casi superiori a 200.000 ha, e per un quarto al di sotto di 10.000 ha. Il 37% delle superfici interessate \u00e8 dedicata a colture alimentari, mentre il 21% \u00e8 destinato a colture commerciali (cash crops) e il 21% alla produzione di biocarburanti. Questo indica quanto vasta sia la diversit\u00e0 degli investitori e dei progetti che hanno a che fare con l'acquisizione di terra: l'estensione dei lotti, il tipo di coltura, e la natura degli investitori coinvolti, variano in misura notevole da caso a caso.\nDi questi progetti, il 30% erano ancora in fase esplorativa, mentre 70% erano approvati ma in vari stadi di sviluppo: il 18% non era ancora partito, il 30% erano a stadi iniziali di sviluppo, mentre per il 21% la coltivazione era gi\u00e0 iniziata La proporzione incredibilmente bassa dei progetti con coltivazioni gi\u00e0 avviate \u00e8 un dato indicativo delle difficolt\u00e0 inerenti all'avvio di produzioni agricole su larga scala nei paesi in via di sviluppo.\nForma giuridica degli accordi.\nGli investimenti in terreni agricoli prendono spesso la forma giuridica della locazione a lungo termine, anzich\u00e9 dell'acquisto. La durata di questi affitti varia tra i 25 e i 99 anni; in genere, sono stipulati tra investitori e governi nazionali o locali. Poich\u00e9 i terreni dell'Africa, per la maggior parte dei casi, sono classificati come \u00abbeni non-privati\u00bb (in conseguenza di politiche pubbliche e di governo, o per la mancanza di un'effettiva intitolazione delle propriet\u00e0: quest'ultimo caso avviene, ad esempio, in presenza di un possesso meramente consuetudinario), la gran parte delle terre disponibili per tali investimenti \u00e8 in possesso di governi o sotto il loro controllo. Gli acquisti sono molto meno diffusi degli affitti per via di divieti costituzionali nazionalistici, che impediscono la cessione di propriet\u00e0 terriere a stranieri.\nOpacit\u00e0 e farraginosit\u00e0 dei processi negoziali.\nI metodi che stanno dietro alla negoziazione, all'approvazione e all'applicazione dei contratti tra investitori e governi, sono stati oggetto di notevoli critiche a causa della loro complessit\u00e0 e mancanza di trasparenza. In molti casi, i processi di negoziazione e approvazione sono stati opachi, poco divulgati all'esterno, sia durante sia dopo la conclusione di un accordo. Il processo di approvazione, in particolare, pu\u00f2 essere arzigogolato e farraginoso: si pu\u00f2 passare dall'approvazione a un semplice livello di ufficio distrettuale, all'approvazione da una serie di uffici di rango governativo, con processi che sono molto soggettivi e discrezionali In Etiopia, ad esempio, le societ\u00e0 interessate devono prima ottenere una licenza di investimento dal governo centrale. Quindi, il governo intraprende uno studio di fattibilit\u00e0 del progetto e un processo di verifica dei capitali, e, infine, viene stipulato un contratto di affitto con cui la disponibilit\u00e0 delle terre viene trasferita all'investitore In Tanzania, nonostante il \"Tanzania Investment Centre\" favorisca gli investimenti, un investitore deve ottenere l'approvazione da ciascuno di una serie di interlocutori, il TIC stesso, il ministro dell'agricoltura, il ministro dello sviluppo abitativo e terriero, il ministro dell'ambiente, tutti soggetti tra cui, spesso, la comunicazione \u00e8 intermittente.\nPaesi oggetto di acquisizioni.\nLa localizzazione di molti atti di accaparramento di terre ricade nel Sud del mondo, con il 70% di acquisizioni di terre concentrate nell'Africa subsahariana. Altre aree di notevole interesse sono il Sudest asiatico e l'America latina.\nUno degli argomenti comuni ai vari governi \u00e8 il tema dello sviluppo economico: i governi pubblicizzano i benefici dello sviluppo, della creazione di posti di lavoro, della produzione cash crop, dell'approntamento di infrastrutture, come un volano per lo sviluppo economico e, in definitiva, per la modernizzazione. Molte societ\u00e0 investitrici hanno promesso di costruire infrastrutture irrigue, strade, e, in qualche caso, ospedali e scuole per portare avanti i loro progetti di investimento. Ad esempio, in cambio di un canone annuale di 10 dollari per ettaro, al di sotto dei valori di mercato, la Saudi Star ha promesso \"di portare cliniche, scuole, strade migliori e fornitura di energia elettrica a Gambella\" (Etiopia). I governi fanno anche conto sulla creazione di nuovi posti di lavoro come significativo effetto dell'acquisizione di terre.\nLa questione dello sviluppo agricolo \u00e8 un fattore guida significativo, all'interno del pi\u00f9 largo contesto dello sviluppo, nel determinare il consenso dei governi a investimenti esterni. L'accettazione, da parte del governo etiopico, di acquisizioni di terre finalizzate al cash crop, riflette la convinzione che il passaggio a questo tipo di produzione sarebbe stato perfino pi\u00f9 benefico, per la sua sicurezza alimentare, di un'organizzazione produttiva tutta interna ma basata su un'agricoltura di sussistenza, in cui agricoltori locali producono esclusivamente il necessario per il proprio fabbisogno alimentare. Implicito, nella caratterizzazione dell'agricoltura africana come \"sottosviluppata\", \u00e8 il rifiuto dei metodi dell'agricoltura tradizionale praticata dalle comunit\u00e0 locali, giudicati come strumenti inadeguati per l'approvvigionamento del cibo.\nSu una scala pi\u00f9 piccola, alcuni accordi posso esse ricondotti a un interesse personale al progetto, o forse dovuti a corruzione o al perseguimento di rendite personali (\"rent-seeking\"). Dal momento che, nei diversi paesi, tali approvazioni avvengono attraverso procedure ad hoc e decentralizzate, il rischio di un deficit di pratiche di buongoverno e l'apertura di spazi alla corruzione diventano molto alti. In molti paesi, la Banca Mondiale ha notato che gli investitori sono spesso meglio disposti a imparare a districarsi nel labirinto burocratico e, potenzialmente, a ricompensare i funzionari governativi corrotti, piuttosto che impegnarsi nello sviluppo di un business plan fattibile e sostenibile.\nPolitiche difensive.\nIn alcuni casi, il fenomeno ha determinato l'elaborazione di strategie difensive, messe in atto sul piano normativo all'interno degli ordinamenti interni dei paesi che si considerano possibili obiettivi.\nDal 2010, il Brasile ha rafforzato, in senso restrittivo, una legge gi\u00e0 esistente che limitava l'estensione dei terreni coltivabili acquisibili in locazione da soggetti stranieri, bloccando una larga quota di acquisti di terra da parte di forestieri.\nIn Argentina, da settembre 2011, \u00e8 stato presentato, per essere discusso parlamento, un disegno di legge che restringerebbe a 1000 ettari l'estensione massima dei lotti di terra alienabili a stranieri.\nProvenienza degli investitori.\nLe ricerche compiute hanno disegnato una situazione variegata circa la provenienza degli investitori. Secondo il Land Portal, il Regno Unito sarebbe il principale paese di origine delle aziende investitrici, seguito da Stati Uniti d'America, India, Emirati Arabi Uniti, Sudafrica, Canada, e Malaysia, con la Cina relegata a un ruolo molto pi\u00f9 marginale.\nSecondo i dati presenti nel database GRAIN, riferiti alla situazione nota nel 2012:\nSia il Land Portal sia il database GRAIN indicano negli Stati Uniti e nel Regno Unito gli attori di maggior rilievo nelle acquisizioni transnazionali dii terre. Si tratta di aziende dell'agroalimentare, ma anche di fondi di investimento, che investono soprattutto in canna da zucchero, jatropha, o olio di palma. \u00c8 evidente che questa tendenza \u00e8 stata guidata dagli obiettivi prefissi dall'Unione europea e dagli Stati Uniti d'America riguardo ai consumi di biocarburanti, ma anche dalla ricerca di una maggiore integrazione verticale nell'agrobusiness in generale.\nUna linea di tendenza minoritaria \u00e8 quella offerta dal quadro degli investitori del Medio oriente e degli investitori cinesi sostenuti dallo stato. Mentre gli Emirati Arabi Uniti sono stati protagonisti di azioni significative per dimensioni (alcune di esse guidate dall'esigenza di reperire fonti alimentari), con l'Arabia Saudita a giocare un ruolo minore, questo filone non rappresenta il trend dominante. Quest'ultimo aspetto del \"land grabbing\" , quindi, non costituisce in alcun modo una rappresentazione completa del fenomeno, nonostante abbia guadagnato in modo particolare l'attenzione dei mass media.\nNel 2019 Focsiv, federazione dei volontari nel mondo e Cidse, l\u2019alleanza delle Ong cattoliche internazionali, hanno realizzato un report congiunto sul land grabbing in cui si confermava il ruolo degli Stati Uniti come primatisti della corsa all'accaparramento globale di terre, che nell'anno precedente aveva raggiunto la quota complessiva 88 milioni di ettari con 13,4 milioni di ettari presi in gestione da istituzioni finanziarie o operatori a stelle e strisce. Gli Usa erano seguiti dal Canada (10,7 milioni) e dal Regno Unito (7,9 milioni). Non mancano investitori istituzionali situati in paradisi fiscali off-shore, come testimoniato dalla presenza in classifica di Paesi delle Bermuda, delle Isole Vergini Britanniche, delle Mauritius, delle Isole Cayman e del Liechtenstein, che offrono condizioni finanziarie e fiscali estremamente vantaggiose per attrarre i capitali degli operatori internazionali.\nTipi di investimenti fondiari.\nGli investitori, in generale, possono essere divisi in tre tipi: industrie agroalimentari, governi, e investitori speculativi. Governi e compagni degli stati del Golfo Persico hanno avuto un ruolo molto in vista insieme alle societ\u00e0 dell'Asia orientale, ma degli investimenti sono stati iniziati da molti fondi comuni di investimento e produttori agricoli europei e americani. Questi attori sono stati motivati da un certo numero di fattori, tra cui l'economicit\u00e0 delle terre, il potenziale miglioramento della produzione agricola, e l'aumento dei prezzi del cibo e dei biocarburanti. Partendo da queste motivazioni di base, gli investimenti possono essere suddivisi in tre categorie principali: \nAnche la selvicoltura contribuisce a un ammontare significativo delle acquisizioni di terreni su larga scala.\nCibo.\nGli investimenti finalizzati alla produzione alimentare, che coprono all'incirca il 37% degli investimenti mondiali, sono intrapresi soprattutto per due insiemi di fattori: \nEsigenze finanziarie e di gestione del rischio.\nMolto spesso, le societ\u00e0 del settore agricolo vedono l'investimento in terra come un'opportunit\u00e0 per attivare la leva finanziaria delle loro rilevanti risorse finanziarie e l'accesso al mercato per trarre vantaggio da terre sottoutilizzate, diversificare le loro propriet\u00e0 fondiarie, e integrare verticalmente i loro sistemi di produzione. La Banca mondiale identifica tre aree in cui le compagnie multinazionali possono far leva su economie di scala: \nNei decenni precedenti alla crisi, le multinazionali sono state riluttanti di fronte a un loro diretto coinvolgimento nella produzione primaria di beni di relativo scarso profitto, preferendo piuttosto focalizzarsi sui fattori produttivi, sulla trasformazione e sulla distribuzione. Quando la crisi dei prezzi ha colpito, il rischio \u00e8 stato trasferito dalla produzione primaria ai campi della trasformazione della distribuzione (sensibili ai prezzi) e ritorna a essere concentrato nella produzione primaria. Questo ha incentivato le aziende agroalimentari a integrare su scala verticale il loro sistema produttivo in modo da ridurre il rischio sulle forniture che \u00e8 stato ingigantito dalla perdurante instabilit\u00e0 dei prezzi. Queste societ\u00e0 manifestano attitudini diversificate nei confronti dell'importazione e dell'esportazione: mentre alcune si concentrano nell'export alimentare, altre si concentrano prima sui mercati nazionali interni.\nBiocarburanti.\nLa produzione di biocarburanti, pari al 21% degli investimenti totali (primo decennio degli anni 2000), ha giocato un ruolo significativo e a volte non chiaro. L'uso e la diffusione dei biocarburanti sono cresciuti nel decennio precedente, in coincidenza con la crescita del prezzo del petrolio e con il crescere della sensibilit\u00e0 ambientale. L'area complessiva dedicata a colture finalizzate ai biocarburanti\u00e8 pi\u00f9 che raddoppiata tra il 2004 e il 2008, arrivando a 36 milioni di ettari nel 2008. Questo aumento di popolarit\u00e0 \u00e8 culminata nella direttiva europea dell'aprile 2009, la 2009/28/CE, che ha stabilito l'obbligo di raggiungere l'obiettivo del 10% nell'uso di energie rinnovabili, soprattutto biocarburanti, sul consumo totale di carburanti per i trasporti. Presa nel suo complesso, la crescita nella diffusione dei biocarburanti, sebbene forse benefica per l'ambiente, ha innescato una reazione a catena, rendendo la produzione di biocarburanti pi\u00f9 attraente della produzione di cibo, sottraendo estensioni di terreni a quest'ultimo settore in favore del primo.\nCritiche.\nFin dal 2007, gli investimenti in terra su larga scala sono caduti sotto la lente di organizzazioni della societ\u00e0 civile, ricercatori, e altre organizzazioni, per motivi concernenti alcune criticit\u00e0, come l'instabilit\u00e0 agricola, la consultazione e la remunerazione delle comunit\u00e0 locali, gli spostamenti di popolazioni locali, l'impiego della manodopera locale, le procedure negoziali tra investitori e negozianti, e le conseguenze ambientali di queste forme di agricoltura su larga scala. Queste istanze hanno contribuito alla caratterizzazione e all'etichettatura negativa del fenomeno, da parte dei critici, sotto la specie del \"land grabbing\", senza operare alcuna distinzione in base al tipo di investimento e prescindendo dall'impatto finale di questi investimenti sulle comunit\u00e0 locali.\nInstabilit\u00e0 agricola.\nUna delle questioni principali \u00e8 quella riguardante la propriet\u00e0 fondiaria: in uno studio del 2003, La Banca Mondiale ha stimato che solo una piccolissima quota della propriet\u00e0 delle terre d'Africa, valutata tra il 2 e il 10 per cento, \u00e8 detenuta sulla base di titoli formali e sicuri. Gran parte del deficit nella propriet\u00e0 privata di terre \u00e8 dovuta alla propriet\u00e0 statale della terra, quale risultato di precise politiche interventiste nazionali, oltre che alla complessit\u00e0 delle procedure richieste per la registrazione dei diritti di propriet\u00e0. Ma un ruolo importante \u00e8 giocato anche da un fattore psicologico diffuso, la mancata percezione, da parte delle comunit\u00e0 locali, dell'inadeguatezza dei sistemi consuetudinari di rivendicazione del diritto di possesso. Ricercatori della Banca mondiale hanno mostrato come propriet\u00e0 personali basate su titoli di possesso informali e incerti siano meno suscettibili di valutazione come capitale produttivo. Esiste una forte correlazione statistica negativa tra il riconoscimento formale della propriet\u00e0 fondiaria e le prospettive di acquisizioni terriere, con anche una minore, ma ancora significativa, relazione con i progetti gi\u00e0 implementati. Lo studio concludeva con una considerazione sul rapporto evidenziato tra l'immaterialit\u00e0 dei titoli di propriet\u00e0 e la vulnerabilit\u00e0 agli appetiti esterni: secondo i ricercatori, infatti, \"un riconoscimento affievolito dei diritti sulle terre aumenta l'attrattiva di un paese come oggetto di acquisizione di terre\", con la conseguenza che le societ\u00e0 sono andate attivamente alla ricerca di opportunit\u00e0 di investimento proprio in aree territoriali in cui vi era un debole riconoscimento dei titoli di propriet\u00e0."}
{"id": "3710679", "revid": "767487", "url": "https://it.wikipedia.org/wiki?curid=3710679", "title": "Agenor Muniz", "text": ""}
{"id": "3710681", "revid": "33689", "url": "https://it.wikipedia.org/wiki?curid=3710681", "title": "Nome di battesimo", "text": ""}
{"id": "3710683", "revid": "33689", "url": "https://it.wikipedia.org/wiki?curid=3710683", "title": "Primo nome", "text": ""}
{"id": "3710684", "revid": "87499", "url": "https://it.wikipedia.org/wiki?curid=3710684", "title": "Biocarburanti", "text": ""}
{"id": "3710686", "revid": "228587", "url": "https://it.wikipedia.org/wiki?curid=3710686", "title": "Area della Ricerca di Roma 2 - Tor Vergata", "text": "L'area della ricerca di Roma Tor Vergata \u00e8 un'area territoriale di propriet\u00e0 dell'Universit\u00e0 degli Studi di Roma \"Tor Vergata\", sita nella frazione di Roma denominata Tor Vergata, concessa in comodato al Consiglio Nazionale delle Ricerche nel 1986 in base a una convenzione che prevedeva la realizzazione di strutture immobiliari atte a ospitare istituti di ricerca dell'ente.\nDescrizione.\nL'area della ricerca, inaugurata nel 1998, \u00e8 una delle pi\u00f9 grandi del Consiglio Nazionale delle Ricerche e occupa una superficie di circa 28 ettari sui quali insistono edifici per circa 35.000\u00a0m\u00b2 coperti e ospita circa 400 dipendenti tra personale di ricerca, tecnico e amministrativo, appartenenti a diversi istituti e dipartimenti del Consiglio nazionale delle ricerche e, dopo un riordino degli Enti di Ricerca che ha cambiato l'afferenza di alcuni Istituti, dell'Istituto nazionale di astrofisica.\nDal 2003 al 2006, in base a una convenzione aggiuntiva a quella del 1986 sottoscritta dal presidente del Consiglio nazionale delle ricerche Lucio Bianco e dal rettore dell'Universit\u00e0 degli Studi di Roma \"Tor Vergata\" Alessandro Finazzi Agr\u00f2, all'area della ricerca apparteneva anche il Casale numero 11 adiacente alla grande croce metallica sita sul piazzale di Tor Vergata che ha ospitato la veglia dei giovani durante la Giornata mondiale della giovent\u00f9 del 2000; nel Casale, oggi sede della presidenza dell'Agenzia regionale del Lazio per i trapianti e le patologie connesse, \u00e8 stata ospitata la sede di Roma dell'Istituto di Tecnologie Industriali e Automazione del Consiglio nazionale delle ricerche, poi trasferitasi presso l'area della ricerca di Montelibretti per diventare in seguito il laboratorio e-DSS, nata per volont\u00e0 del presidente del Consiglio Nazionale delle Ricerche Lucio Bianco, del presidente del Consiglio di corso di laurea in ingegneria gestionale dell'Universit\u00e0 degli Studi di Roma \"Tor Vergata\" Mario Lucertini e del direttore dell'Istituto di tecnologie industriali e automazione del Consiglio nazionale delle ricerche Francesco Jovane, aggregando al CNR il personale dell'allora centro Charles Babbage dell'Universit\u00e0 degli Studi di Roma \"Tor Vergata\".\nIstituti.\nNell'area sono presenti strutture dei seguenti istituti del Consiglio nazionale delle ricerche \ne dell'Istituto nazionale di astrofisica"}
{"id": "3710693", "revid": "767487", "url": "https://it.wikipedia.org/wiki?curid=3710693", "title": "I soliti idioti - Il film", "text": "I soliti idioti - Il film \u00e8 un film commedia italiano del 2011 diretto da Enrico Lando, basato sull'omonima sitcom trasmessa da MTV.\nTrama.\nRuggero fa un sogno ambientato nell'antica Roma, nel quale veste i panni di un senatore mentre Gianluca \u00e8 un gladiatore: Ruggero cerca di convincere il figlio Gianluca a corteggiare Messalina ma il giovane si rifiuta in quanto il giorno dopo avrebbe dovuto sposare Fabiana, la sua fidanzata storica e mai sopportata dal padre, ed \u00e8 proprio a questo punto che inizia la giornata: Ruggero, in seguito all'affermazione del figlio, si sveglia di soprassalto e durante il loro incontro in corridoio lo manda a quel paese di buon mattino.\nDopo vari battibecchi e vicissitudini, i due si preparano per raggiungere la chiesa in cui \u00e8 tutto pronto per il matrimonio di Gianluca ma, all'insaputa del figlio, Ruggero, che aveva fatto la stessa mattina una scommessa col suo amico d'infanzia Chicco, quel giorno decide di non fermarsi in chiesa e di non far sposare il figlio, fingendo di essere affetto da una improbabile malattia, inventata sul momento, che presto lo avrebbe portato alla morte.\nConvince quindi il figlio ad andare con lui a Roma in modo che abbia l'occasione di vedere i posti dove ha vissuto il padre e dove vorr\u00e0 essere sepolto. In realt\u00e0 Ruggero non sta per morire ma deve tenere fede alla scommessa fatta con l'amico, per la quale Gianluca sarebbe andato a letto con Irina Tjianchikova, modella di \"Smutandissimi\".\nDurante il viaggio effettueranno numerose tappe programmate da Ruggero, la prima delle quali \u00e8 in un autogrill: qui, dopo aver preso da bere, Ruggero mostra al figlio il \"serpentone\", ovvero il lungo corridoio per arrivare all'uscita, elogiandolo insieme ai suoi stravaganti articoli in vendita. Nel parcheggio si accorda con due mafiosi russi e scambia l'auto con un'ambulanza, cos\u00ec da poter usufruire della corsia d'emergenza dell'autostrada ed evitare quindi il traffico. Nega anche il soccorso a una vittima di un incidente, che, secondo Ruggero, in quanto ancora viva non aveva bisogno di cure mediche.\nSuccessivamente hanno un battibecco con un tizio alla guida di una Smart che hanno quasi tamponato, cos\u00ec Ruggero obbliga il figlio a pedinarlo per potersi fare valere con l'automobilista. A un certo punto lo perdono, ma lo ritrovano poco dopo da un tabacchino. \u00c8 il momento giusto: Ruggero spiega a Gianluca, inizialmente contrario, come affrontare la situazione da vero uomo, ma l'uomo \u00e8 pi\u00f9 caratterialmente propenso alle risse e ai litigi, e ha la meglio.\nA un certo punto del viaggio, Ruggero si ferma in una via secondaria per godersi la canna (da lui chiamata \u00ab\"er fioden\u00e0\"\u00bb) appena preparata, e obbliga Gianluca a fare lo stesso. Anche qui il figlio viene costretto contro la propria volont\u00e0 e, non essendo abituato, sviene dopo il primo tiro.\nPrima di arrivare al residence dell'evento, la tappa pi\u00f9 importante, Ruggero porta il figlio in una casa chiusa abusiva dove incontra sue vecchie conoscenze che lo accolgono calorosamente, dato che non si vedevano da molti anni. Con la prostituta principale Ruggero ha avuto, diversi anni prima, un altro figlio, caratterialmente opposto a Gianluca e del quale la moglie sembra sia ancora ignara. Dopo le chiacchierate e la cena, Ruggero arriva al dunque, consiglia a Gianluca di sceglierne una e consumarci un rapporto ma, proprio in quel momento, sopraggiunge la polizia, costringendo tutti alla fuga.\nGianluca scopre casualmente l'inganno del padre, che si era appuntato tutte le tappe finora descritte e la scommessa finale su un giornale, e decide di abbandonarlo, ma i due vengono arrestati dopo un inseguimento per mezza Roma da diverse volanti della Polizia.\nEd \u00e8 proprio in carcere che Ruggero incontra Chicco che lo umilia davanti al figlio, accusandolo di essere un bugiardo cronico creduto soltanto proprio da quell'ingenuo del figlio: a questo punto Gianluca non ci vede pi\u00f9 e inizia ad insultare Chicco prendendo le difese del pap\u00e0 e rendendolo fiero, per una volta, di lui. Qualche istante dopo i due riescono a scappare dal carcere, grazie all'intervento dell'avvocato di Ruggero che sfonda le mura della galera con un escavatore.\nE cos\u00ec anche Gianluca si convince che bisogna vincere la scommessa che il padre ha fatto con Chicco e i due si recano al party per poter intercettare Irina e avere la possibilit\u00e0 di portarla a letto. Ruggero consiglia al figlio di avere un approccio diretto con la ragazza, ma Gianluca inizia a parlare e scherzare con la modella che lo apprezza molto e lo porta con lui in camera; Ruggero, munito di fotocamera, si infiltra nella stanza dove Irina sta dedicando uno spogliarello al figlio, e dopo qualche istante viene scoperto e proprio quando la ragazza sta per rifilargli un ceffone scoppia un terremoto che praticamente distrugge il residence.\nI due vincono la scommessa (precisamente di un solo euro) non tanto perch\u00e9 Gianluca sia riuscito ad andare a letto con Irina ma in quanto diventa anch'egli modello di Smutandissimi insieme alla ragazza: la foto di Gianluca con Irina \u00e8 ormai presente nei nuovi cartelli pubblicitari. Ruggero e Gianluca scappano dai mafiosi russi mentre Gianluca spara un colpo di pistola verso di loro.\nDurante la vicenda principale, nel corso di tutto il film, anche i personaggi pi\u00f9 importanti della serie appaiono, vivendo una loro giornata tipica secondo gli episodi della serie, ma in questo caso collegata al matrimonio, anche se nessuno specifica se e come conosce gli interessati. Sebastiano va in posta a spedire un regalo di nozze chiedendo di farlo arrivare entro sera, ma l'immancabile presenza dell'impiegata Gisella gli fa decidere di far tutto da s\u00e9. La reincontra al casello autostradale, quindi procede per strade secondarie, dove rimane a secco. Dopo vari tentativi di autostop, viene accompagnato in chiesa da un gruppo di metallari come lui.\nFabio fa il test di gravidanza, che ovviamente risulta negativo, ma se lo rigira a suo favore e d\u00e0 a Fabio il \"felice annuncio\". Fabio non se ne cura ed esce, senza dire dove va. Fabio prova ad aspettarlo in chiesa ma senza successo, quindi va a prendere la pillola del giorno dopo per fargli un dispetto. Decide quindi di buttarsi da un tetto, ma Fabio arriva in tempo, gli dice che lo ama e i due si ricongiungono.\nMarialuce e Giampietro si preparano per il matrimonio, non tanto per un reale interesse, ma pi\u00f9 che altro perch\u00e9 per lei \u00e8 un evento da ricchi a cui vanno tutte le persone importanti. Accompagnano prima il figlio Gianmaria a prendere lo scuolabus ma, siccome quasi tutti i suoi compagni sono stranieri, Marialuce decide di portarlo via, solo che il modo assurdo che lei e il marito utilizzano fa s\u00ec che sbaglino bambino, prendendone uno che non conoscono. La loro giornata sar\u00e0 quindi una corsa verso la chiesa, durante la quale Marialuce tratterr\u00e0 la vescica, Giampietro tenter\u00e0 inutilmente di chiamare un taxi ed entrambi dovranno anche riportare indietro il bambino \"sbagliato\".\nProduzione.\nL'idea del film \u00e8 nata durante il periodo di riprese della seconda stagione della serie omonima da cui il film \u00e8 tratto, due anni prima dell'effettiva produzione della pellicola. Successivamente questo soggetto \u00e8 stato utilizzato in occasione di una proposta del produttore Pietro Valsecchi, quando i fan della serie, sempre pi\u00f9 numerosi, hanno cominciato a richiedere un lungometraggio.\nLe riprese cinematografiche si sono svolte in Lombardia e a Roma dal 25 luglio fino al 17 settembre 2011, per un totale di otto settimane di riprese. Il film ha previsto la registrazione di alcune scene sia all'interno che all'esterno dell'ex chiesa di San Sisto a Bergamo, nel periodo compreso tra il 1\u00ba e il 4 agosto 2011.\nTra gli attori compaiono anche il giovane attore Cris Rea, Alberto Ferrari, Roberta Sammarelli e Luca Ferrari, membri del gruppo bergamasco Verdena. Francesco Mandelli ha affermato di essere amico della band da molti anni e di considerarli \u00abil miglior gruppo rock del decennio\u00bb. Anche Francesco Sarcina de Le Vibrazioni e Rocco Tanica di Elio e le Storie Tese hanno dei ruoli minori. La preparazione del trucco a base di colle chirurgiche e solventi per il personaggio di Ruggero De Ceglie dura quattro ore e mezza. Durante le riprese Mandelli si \u00e8 sottoposto a pi\u00f9 di venti sessioni di trucco, talvolta anche notturne.\nDistribuzione.\nIl film \u00e8 stato distribuito nelle sale italiane il 4 novembre 2011.\nAccoglienza.\nIncassi.\nDurante il primo fine settimana di programmazione la pellicola ha incassato 4.492.772 euro. mentre nel secondo \"weekend\" di programmazione la pellicola ha incassato altri 2.421.632 euro. Il film, distribuito in oltre 511 sale, ha chiuso con un incasso complessivo di 10.516.000 \u20ac. \"I soliti idioti - Il film\" inoltre si \u00e8 classificato come il film italiano pi\u00f9 visto nel periodo tra settembre e novembre 2011, confermando di essere stato un grande successo cinematografico.\nCritica.\nNonostante il successo, Paolo Mereghetti ha avuto una considerazione molto negativa del film scrivendo su \"Ciak\": \nPromozione.\nIl trailer ufficiale \u00e8 stato pubblicato il 19 ottobre 2011. I due attori hanno pubblicizzato il film recandosi dapprima nella casa del \"Grande Fratello 12\", poi a \"Colorado\", ad \"Amici\", a \"Le iene\" (contribuendo a un'intervista doppia) e a \"X Factor\" nonch\u00e9 facendo il giro dei cinema italiani intrattenendo gli spettatori prima della visione.\nSequel.\nIn occasione della manifestazione \"Capri, Hollywood Smart International fest\" il produttore Pietro Valsecchi ha annunciato il sequel del film, che si intitola \"I 2 soliti idioti\". Le riprese sono iniziate il 26 giugno 2012; il film \u00e8 stato distribuito nelle sale il 20 dicembre del 2012 e la storia riparte dove si era concluso la prima parte. A questo secondo capitolo cinematografico partecipa anche Teo Teocoli."}
{"id": "3710695", "revid": "47767", "url": "https://it.wikipedia.org/wiki?curid=3710695", "title": "Nome personale", "text": "Nome personale \u00e8 usato in modo differente a seconda delle fonti, per indicare:"}
{"id": "3710698", "revid": "1543377", "url": "https://it.wikipedia.org/wiki?curid=3710698", "title": "Judo ai XVI Giochi panamericani", "text": "Il judo ai XVI Giochi panamericani si \u00e8 svolto al Gimnasio del CODE II di Guadalajara, in Messico, dal 26 al 29 ottobre 2011. Delle 14 categorie in programma, di cui sette maschili e sette femminili, ben 12 sono state vinte da Brasile e Cuba. Netto il dominio brasiliano in campo maschile (6 ori su 7) e quasi altrettanto netta la supremazia cubana in ambito femminile (5 ori su 7). Nel medagliere solo una medaglia di bronzo in pi\u00f9 ha permesso alla nazione sudamericana di piazzarsi in testa."}
{"id": "3710713", "revid": "74801", "url": "https://it.wikipedia.org/wiki?curid=3710713", "title": "Waldemar Jungner", "text": "Nel 1899 invent\u00f2 la pila al nichel-ferro e la pila al nichel-cadmio.\nVita.\nWaldemar Jungner nacque nel 1869 nella provincia di V\u00e4sterg\u00f6tland, nella Svezia sud-occidentale. A 13 anni perse il padre, Jonas Jungner, che soffriva di cuore e di asma. Dopo essersi diplomato nel 1889 a Skara frequent\u00f2 prima l'Universit\u00e0 di Uppsala e quindi l'Istituto reale di tecnologia (Istituto Reale di Tecnologia) a Stoccolma. In seguito decise di fare l'inventore. \nLa sua invenzione pi\u00f9 famosa \u00e8 la pila al nichel-cadmio, per la quale ottenne un brevetto nel 1899. Invent\u00f2 anche una versione pi\u00f9 economica, la pila al nichel-ferro e ottenne vari brevetti. Nel 1891 anche Thomas Edison brevett\u00f2 una pila al nichel-ferro. Ne sort\u00ec una disputa brevettuale vinta alla fine da Edison.\nNel 1922 fu eletto membro della Reale Accademia delle Scienze Ingegneristiche (Kungliga Ingenj\u00f6rsvetenskapsakademien). Nel 1924 la Societ\u00e0 Chimica Svedese gli confer\u00ec la medaglia Oscar Carlson. Lo stesso anno mor\u00ec di polmonite."}
{"id": "3710718", "revid": "11959", "url": "https://it.wikipedia.org/wiki?curid=3710718", "title": "Codicologo", "text": ""}
{"id": "3710722", "revid": "4252", "url": "https://it.wikipedia.org/wiki?curid=3710722", "title": "Topolino e la collana Chirikawa", "text": "Topolino e la collana Chirikawa \u00e8 una storia a fumetti Disney, sceneggiata e disegnata da Romano Scarpa e pubblicata per la prima volta nel marzo 1960 su \"Topolino\" n. 230. La storia \u00e8 ricordata soprattutto per l'introduzione del personaggio di Trudy.\nTrama.\nTopolino scopre di accusare una sindrome vertiginosa, se esposto anche a minime altezze. Decide cos\u00ec di prendersi un periodo di riposo in campagna, ospite di sua zia Topolinda, con il suo amico Atomino Bip Bip. Topolino chiede notizie di una collana degli Apache-Chirikawa ritratta in una vecchia foto della zia, la quale per\u00f2 glissa l'argomento. Il commissario Basettoni invoca l'aiuto di Topolino per un'ondata di criminalit\u00e0 a Topolinia, cos\u00ec l'eroe rientra in citt\u00e0 e indaga su Pietro Gambadilegno, che ha l'alibi di essere in prigione; nell'indagine Topolino e Atomino scoprono l'esistenza della sua compagna Trudy, che \u00e8 in possesso della collana Chirikawa di Topolinda. Le tracce della malvivente sono perse in una baracca dove Topolino accusa nuovamente un capogiro tale da perdere i sensi. Accudito di nuovo dalla zia, riceve delle spiegazioni: quando era un poppante, Topolino venne affidato alla signora per qualche tempo; in quella circostanza, il bambino venne rapito, chiedendo come riscatto la collana Chirikawa, e Topolinda si pieg\u00f2 allo scambio. Grazie ai poteri di Atomino, Topolino rivive l'esperienza che aveva rimosso e si rende conto che i suoi rapitori furono i piccoli Gambadilegno e Trudy, nella baracca in cui era svenuto. Tornati sulla scena del crimine, Topolino e Atomino scoprono un passaggio verso un covo sotterraneo dei delinquenti della citt\u00e0, gestito da Trudy, che riescono cos\u00ec a incastrare, recuperando anche il cimelio di famiglia.\nAnalisi.\nL'autore confeziona un'avventura di genere mystery, in due tempi, per un totale di 59 tavole, affidando ruoli dirimenti a due inedite figure femminili. A livello intradiegetico, viene raccontato il primo concreto \"rendez-vous\" tra Topolino e la compagna della sua nemesi. \nScarpa prende ispirazione dal cinema di genere di Hollywood: in particolare, se gli attacchi vertiginosi di Topolino ricordano il protagonista di \"La donna che visse due volte\" di Alfred Hitchcock (uno dei film preferiti dell'autore), il flashback dall'infanzia del protagonista richiama una scena di \"Io ti salver\u00f2\" dello stesso cineasta, diretta in entrambi i casi in soggettiva. Nel fumetto, Scarpa adotta inoltre \u00abuno stile di disegno fanciullesco, e dunque adeguato alla percezione infantile del Topo\u00bb. \nIl finale della storia, ambientato nel sottosuolo di Topolinia, ha una valenza narrativa e \u00abcatartica, poich\u00e9 \u00e8 solo grazie a questa metaforica immersione nell'inconscio che Topolino pu\u00f2 superare le sue fobie\u00bb.\nInfluenze.\nTrudy \u00e8 diventata una \"villain\" ricorrente del fumetto Disney italiano, vantando nel corso dei decenni centinaia di apparizioni.\nIl personaggio di zia Topolinda \u00e8 stato saltuariamente ripreso nel corso degli anni dagli autori italiani. Tra gli utilizzi successivi, spicca un sequel di questa avventura, \"Topolino e il diario segreto di zia Topolinda\", scritto da Claudia Salvatori e disegnato da Romano Scarpa, risalente al 1994. Topolino per\u00f2 la ricorda molto spesso."}
{"id": "3710724", "revid": "92723", "url": "https://it.wikipedia.org/wiki?curid=3710724", "title": "Kronprinz Rudolf-Bahn", "text": "La Kaiserlich-k\u00f6nigliche privilegierte Kronprinz Rudolf-Bahn Gesellschaft (KRB), ovverosia \"Imperial Regia societ\u00e0 privilegiata della ferrovia del Principe ereditario Rodolfo\" era un'impresa ferroviaria austriaca fondata nel 1866, con sede a Vienna, che ha realizzato linne e collegamenti ferroviari in Bassa e Alta Austria, Carinzia, Stiria e Carniola. Oggi, parte della rete \u00e8 situata in Slovenia e in Italia.\nLa compagnia ferroviaria portava il nome del principe ereditario d'Austria e Ungheria Rodolfo d'Asburgo-Lorena.\nStoria.\nNel corso degli anni cinquanta del XIX secolo, il governo imperiale austriaco si era mostrato propenso a dotare le regioni dell'Alta Austria, della Stiria e della Carinzia di un collegamento ferroviario che migliorasse i collegamenti fra Vienna e Venezia, a quel tempo capitale del regno Lombardo-Veneto, e tra Praga e Trieste.\nL'11 dicembre 1864 si costitu\u00ec a Klagenfurt il comitato promotore di una linea ferroviaria che avrebbe dovuto unire l'area del Danubio a quella dell'Adriatico, passando per il centro carinziano. Il comitato era retto da Jakob Kompass, viceborgomastro di Steyr, che negli anni precedenti si era mosso a favore di una linea ferroviaria che collegasse Wels, sulla \"Westbahn\", a Bruck an der Mur, sulla Meridionale.\nNell'estate del 1865, il comitato present\u00f2 domanda per l'ottenimento del \"Privilegio\" il quale fu ottenuto l'11 novembre dell'anno successivo. La concessione, di durata novantennale, prevedeva la costruzione di una lunga linea ferroviaria che avrebbe collegato Sankt Valentin a Villaco passando per Steyr, Rottenmann, Sankt Michael in Obersteiermark, Judenburg e Sankt Veit an der Glan. Si prevedeva inoltre di costruire alcune linee ferroviarie secondarie che si sarebbero allacciate a quella principale: la Amstetten \u2013 Kleinreifling, la M\u00f6sel \u2013 Launsdorf e la Sankt Veit an der Glan \u2013 Klagenfurt. L'impresa fu dedicata al Principe ereditario Rodolfo d'Asburgo-Lorena, da cui il nome di Rudolfiana con la quale si denominano sia la linea principale sia tutte le altre linee costruite negli anni successivi dalla societ\u00e0 che si prese in carico l'opera.\nGrazie al sostegno del capitale della \"Anglo-\u00f6sterreichischen Bank\", il 20 luglio 1867 fu costituita la \"Kaiserlich-k\u00f6nigliche privilegierte Kronprinz Rudolf-Bahn Gesellschaft\" (KRB), ovverosia \"Imperial Regia societ\u00e0 privilegiata della ferrovia del Principe ereditario Rodolfo\" che rilev\u00f2 la concessione della linea e diede inizio ai lavori.\nIl 15 agosto 1868 fu aperto all'esercizio il primo tronco della strada ferrata, tra Sankt Valentin e Steyr, a cui fece seguito l'apertura della sezione Sankt Michael \u2013 Villaco, avvenuta il 19 ottobre.\nNel 1869 si aprirono in successione i tronchi Steyr \u2013 Kastenreith e Rottenmann \u2013 Sankt Michael, mentre per quanto riguarda le linee secondarie si avviarono all'esercizio la linea per Klagenfurt e quella per M\u00f6sel. Nel medesimo anno, la KRB ottenne la concessione della Tarvisio \u2013 Lubiana che fu completata l'anno successivo.\nNel 1871, la societ\u00e0 concessionaria ottenne il \"Privilegio\" di prolungare la linea fino a Tarvisio innestandosi su quella per Lubiana cos\u00ec da completare un percorso ferroviario fra Praga e Trieste che utilizzasse per la maggior parte linee della KRB. Nel 1872 fu aperta la linea secondaria fra Amstetten e Kleinreifling e fu aperto il tronco Kastenreith \u2013 Rottenmann; l'anno seguente fu la volta del tratto tra Villaco e Tarvisio: la linea era quindi completata.\nLe rotte per Gm\u00fcnd e Trieste non furono per\u00f2 realizzate e i traffico da Praga verso il sud instradato sulla linea ferroviaria Sankt Valentin-\u010cesk\u00e9 Bud\u011bjovice della ferrovia imperatrice Elisabetta e il collegamento con Trieste via Lubiana anche attraverso la rete della S\u00fcdbahn. L'itinerario per le Reichsgrenze verso Udine venne realizzato dallo stato austriaco con la Pontebbana, aperta nel 1879 e la societ\u00e0 rilev\u00f2 l'operazione per conto dello stato.\nIl 27 maggio 1875 la societ\u00e0 ottenne la concessione per la Salzkammergutbahn, con la quale la otteneva il collegamento con la rete bavarese a Passavia; la linea venne aperta nel 1877.\nDopo i primi anni d'attivit\u00e0, la societ\u00e0 ebbe dei problemi finanziari dovuti principalmente a due motivi: Una delle premesse che avevano portato alla richiesta di concessione, poneva come condizione che la ferrovia stessa avrebbe aiutato la crescita delle industrie metallurgiche austriache nelle zone attraversate, ma nella realt\u00e0, queste erano di dimensioni tali da non poter garantire quel volume di traffico che era stato preventivato; in secondo luogo, le aree industriali boeme continuavano a preferire il porto di Amburgo a quello di Trieste facendo venire a mancare un'altra possibile fonte di reddito.\nNel 1880, le linee della KRB, tra cui la Rudolfiana e succedanee, furono esercite dallo Stato austriaco per conto della societ\u00e0 concessionaria. L'11 dicembre 1883, il governo stipul\u00f2 un accordo con il principe ereditario Rudolf-Bahn per assumere la gestione degli affari e l'acquisizione della ferrovia da parte dello stato. Nel 1884 vi fu il riscatto completo e il passaggio alle ferrovie imperial-regie (KkStB), che fu approvato dalla legge dell'8 aprile 1884, con effetto retroattivo al 1\u00ba gennaio 1884 per il resto del periodo di concessione esercitato dallo stato.\nIl 13 dicembre 1887, la compagnia entr\u00f2 in liquidazione. Dopo lo scambio di quote sociali nei titoli di stato ferroviari, la nazionalizzazione fu completata alla fine del 1889.\nLa nuova societ\u00e0 procedette ad ammodernare la rete, ad esempio sostituendo i ponti in legno con quelli in metallo, adottando una colorazione verde che divenne negli anni elemento distintivo della compagnia."}
{"id": "3710737", "revid": "1752782", "url": "https://it.wikipedia.org/wiki?curid=3710737", "title": "Luigi Piffero", "text": "Biografia.\nNato a Milano, studia alla scuola degli Artefici presso l'Accademia di Brera, poi alla scuola umanitaria (della Societ\u00e0 Umanitaria) e alla scuola professionale d'arte Sacra. Successivamente frequenta i corsi presso la Scuola Superiore d'Arte Applicata all'Industria Artistica e al Liceo Artistico dell'Accademia di Brera.\nDal 1931 al 1937 insegna decorazione alla Scuola Superiore d'Arte Applicata all'Industria Artistica, annessa al Museo Artistico del Castello Sforzesco di Milano.\nDal 1933 al 1943 partecipa a mostre nazionali ed internazionali:\nNel 1937 si trasferisce a Roma dove svolge fino al 1943 le funzioni di \u201dart director\u201d dell'Ente Nazionale per il Turismo (ENIT), e alterna l'attivit\u00e0 pittorica con quella di grafico pubblicitario con la realizzazione di manifesti turistici e copertine di riviste.\nNelle attivit\u00e0 grafico-pittoriche per il turismo doveva in seguito sviluppare la sua attivit\u00e0 come libero professionista, alternandola a quella di curatore di edizioni d'arte presso molte case editrici.\nNel 1961-62 scopre e restaura l'abside della chiesa di Cinzago (frazione di Cannobio).\nDal 1962 al 1969 \u00e8 il grafico della rivista \u201dCapitolium\u201d, nella quale si nota il gusto tipografico editoriale e la passione per il paesaggio e per i monumenti romani.\nNel 1967 diviene accademico presso l'Accademia Tiberina.\nNel 1978 muore a Sant'Agata sopra Cannobio."}
{"id": "3710744", "revid": "3115", "url": "https://it.wikipedia.org/wiki?curid=3710744", "title": "Euridice (corvetta)", "text": "L'Euridice \u00e8 stata una corvetta a vela della Regia Marina, gi\u00e0 fregata a vela della Marina del Regno di Sardegna.\nStoria.\nCostruita nel 1827-1828 nei cantieri genovesi della Foce per la Marina del Regno di Sardegna, la nave era originariamente classificata come fregata a vela ed era armata con 44 cannoni da 18 libbre a palla, disposti in batteria coperta. Scafo in legno, la nave aveva tre alberi a vele quadre (armamento velico a nave) e buone caratteristiche di robustezza, velocit\u00e0 e tenuta del mare.\nIl 26 novembre 1832 l'\"Euridice\", insieme alla fregata \"Carlo Felice\" ed all'avviso \"Dione\", lasci\u00f2 Genova per Napoli per scortare, insieme ad alcune unit\u00e0 napoletane (brigantino \"Principe Carlo\" ed avvisi \"Leone\" ed \"Aquila\"), la fregata borbonica \"Regina Isabella\", con a bordo i neo sposi Ferdinando II delle Due Sicilie e Maria Cristina di Savoia (che soffr\u00ec notevolmente di mal di mare durante la navigazione: le navi giunsero a Napoli il 30 novembre.\nPer gran parte della propria vita operativa la fregata oper\u00f2 al di fuori delle acque italiane. Nel 1832 e nel 1835 venne inviata nelle acque della Tunisia, dove le continue rivolte mettevano a rischio i sudditi sardi l\u00e0 stabiliti. Nel dicembre 1833 fu imbarcato sulla nave, come marinaio e con il nome fittizio di \u00abCleombroto\u00bb, Giuseppe Garibaldi, che, insieme all'amico Eduardo Mutru, cerc\u00f2 di propagandare la causa italiana, venendo per\u00f2 per questo sorvegliato e quindi trasferito sulla fregata \"Des Geneys\" in partenza per l'America, dalla quale disert\u00f2.\nNel 1836 l'\"Euridice\", al comando del capitano di fregata Francesco Serra, venne inviata a Montevideo, dove giunse nell'agosto di quell'anno, e per due anni stazion\u00f2 in Sudamerica a protezione delle societ\u00e0 commerciali liguri fiorite nel continente, svolgendo inoltre compiti di rappresentanza e di vigilanza ed assistenza ai velieri italiani presenti in quelle acque. Tra il 1836 ed il 1838 l'unit\u00e0 stazion\u00f2 a Rio de Janeiro e sul Rio della Plata, e successivamente ebbe anche occasione di risalire il Rio delle Amazzoni, tornando poi in Italia.\nNell'aprile 1842 la fregata, al comando di Maurizio Di Villarey, designato nuovo comandante della Stazione Navale sarda sul Rio della Plata, venne nuovamente inviata in America Latina, giungendo a Montevideo il 4 luglio di quell'anno. Durante la stazione nacque un dissidio tra il locale console sardo Picolet d'Hermillon, che desiderava un intervento deciso da parte della Marina per porre fine alle violenze ai danni di cittadini sardi, ed il comandante Villarey, che preferiva invece restare immobile con la sua nave sul Rio della Plata, senza prendere iniziative, nemmeno dopo l'arresto di un ufficiale dell'\"Euridice\" da parte dei soldati di Manuel Oribe, anche perch\u00e9 la maggior parte dei sudditi sardi e liguri erano in buoni rapporti con le autorit\u00e0 argentine. Dopo aver lungamente stazionato a Rio de Janeiro e Montevideo a protezione delle comunit\u00e0 commerciali liguri, nel 1844 la fregata lasci\u00f2 le acque sudamericane per rientrare in patria.\nNel corso degli anni l'armamento della nave sub\u00ec vari ridimensionamenti: nel 1840, infatti, la fregata risultava armata con 40 cannoni, e nel 1848 con trentadue bocche da fuoco.\nDal 1844 al 1848 l'\"Euridice\" venne impiegata nelle acque del Regno di Sardegna, mentre nel 1848 partecip\u00f2 alla prima guerra d\u2019indipendenza. Nel luglio 1848, infatti, la fregata, insieme agli avvisi \"Gulnara\", \"Ichnusa\", \"Authion\", \"Goito\" e \"Monzambano\", venne inviata a rafforzare la squadra sarda che impose il blocco al porto di Trieste, a favore di Venezia insorta. Dal 7 giugno al 14 agosto le navi sardo-piemontesi e ad alcune unit\u00e0 venete, stazionarono al largo di Trieste nell'ambito del blocco navale imposto alla citt\u00e0, importante porto civile e militare austro-ungarico. Tale blocco rimase per\u00f2 sulla carta, dato che la squadra sardo-veneta, giunta davanti a Trieste gi\u00e0 il 23 maggio, aveva ricevuto diversi consoli delle nazioni della Confederazione tedesca, i quali affermarono che qualunque atto di guerra contro Trieste sarebbe stato considerato anche contro i loro stati. La squadra italiana rimase pertanto inattiva, e non reag\u00ec nemmeno quando, il 6 giugno, la nave ammiraglia \"San Michele\" venne colpita di rimbalzo da una palla sparata per provocazione da una fregata austroungarica. Nonostante la formale proclamazione del blocco, avvenuta l'11 giugno, diverse navi nemiche con carichi militari riuscirono ad entrare ed uscire da Trieste senza incontrare ostacoli. Le navi sarde rientrarono a Venezia in agosto e ricevettero l'ordine di ritrasportare in Piemonte via mare il corpo di spedizione sardo-piemontese del generale La Marmora, costituito da circa 2.000 uomini. Tornate ad Ancona il 9 settembre, negli ultimi giorni di ottobre le navi effettuarono una breve puntata su Venezia, per poi tornare rapidamente nel porto marchigiano. La Squadra sarda fu poi fatta rientrare in patria in seguito alla definitiva sconfitta di Novara. Nella fase finale della campagna, nel 1849, aveva assunto il comando della nave il capitano di vascello di II classe Carlo Pellion di Persano, che mantenne il comando dell'\"Euridice\" sino al dicembre di quell'anno.\nNel 1853 l'\"Euridice\" trasport\u00f2 in Inghilterra l'equipaggio destinato ad armare la pirofregata ad elica \"Carlo Alberto\", in costruzione in quel Paese, e, rientrata in Mediterraneo, venne inviata a Smirne, dove rimase come stazionaria sino al 1854-1855.\nNel 1855-1856, durante la guerra di Crimea, l'\"Euridice\" fece parte della Divisione Navale sarda inviata in Crimea (forte complessivamente di 23 navi di vario tipo, 126 pezzi d\u2019artiglieria e 2574 uomini) e prese parte alle operazioni di tale conflitto, recandosi pi\u00f9 volte in Mar Nero in compiti di supporto logistico.\nIl 17 marzo 1861, con la nascita della Regia Marina, l'anziana \"Euridice\" venne iscritta nei ruoli della nuova forza armata, dapprima come fregata e poi, dal 14 giugno 1863, come corvetta a vela di I rango. L'armamento venne ridotto a 24 cannoni da 40 libbre in batteria e cinque cannoni-obici da 20 libbre su affusti circolari, e successivamente fu ulteriormente ridimensionato a 20 cannoni da 18 libbre, mentre l'equipaggio, da 339 unit\u00e0, cal\u00f2 a 7 ufficiali e 223 sottufficiali e marinai. A partire dal 1863, contestualmente con il declassamento a corvetta, la nave, ormai troppo anziana e superata per servire come unit\u00e0 da guerra, venne adibita a compiti di nave scuola, venendo utilizzata per l'addestramento di sottotenenti di vascello, allievi delle Scuole Navali e delle Scuole per Mozzi e Novizi.\nDurante una delle sue campagne d'istruzione la vecchia unit\u00e0 si rec\u00f2 nell'Atlantico e nel Pacifico, doppiando, durante il viaggio di ritorno, Capo Horn, mentre nel 1862 aveva raggiunto il Mare del Nord ed il Baltico.\nIl 13 febbraio 1867 la nave, mentre era rimorchiata da un piroscafo al largo di Portofino, speron\u00f2 accidentalmente il brigantino \"Consorzio\", distruggendone tagliamare, bompresso ed alberetto di prua e provocando seri danni all'opera morta della nave investita.\nNella primavera del 1867 l'\"Euridice\", agli ordini del comandante Ferdinando Acton, venne aggregata alla II Squadra d'Evoluzione, composta da unit\u00e0 a vela tutte particolarmente anziane \u2013 la fregata \"San Michele\" e le corvette \"Valoroso\", \"Iride\" e \"Zeffiro\" \u2013 insieme alle quali comp\u00ec una campagna d'istruzione per 35 sottotenenti di vascello (dieci dei quali sull'\"Euridice\") nel Mediterraneo occidentale e nell'Atlantico. Durante tale campagna la squadra, partita in aprile, tocc\u00f2 le Canarie, le isole di Capo Verde, le Azzorre e diversi porti della Francia settentrionale e dell'Inghilterra, approdando poi a Cagliari ad inizio settembre per poi toccare Sardegna, Corsica e Baleari.\nNel 1868 l'\"Euridice\", insieme ad \"Iride\", \"Valoroso\" e \"Zeffiro\", partecip\u00f2 ad una nuova crociera addestrativa nel Mediterraneo orientale, agli ordini del capitano di fregata Persichetti: durante una sosta a Smirne, nella notte tra il 6 ed il 7 agosto 1868, gli equipaggi delle quattro corvette collaborarono attivamente alle operazioni di spegnimento di un violento incendio scoppiato in alcuni edifici della citt\u00e0 turca. Sempre nel corso della tappa a Smirne venne assassinato un sergente, membro dell'equipaggio dell'\"Euridice\". Il 15 agosto le navi italiane ripartirono da Smirne alla volta di Napoli.\nRadiata il 9 maggio 1869, l'ormai vecchia \"Euridice\" venne avviata alla demolizione. La polena della nave, una statua lignea alta 180\u00a0cm ritraente la ninfa eponima piangente e recante la fiaccola della vita nella mano destra, \u00e8 conservata presso il Museo Tecnico Navale di La Spezia."}
{"id": "3710746", "revid": "69794", "url": "https://it.wikipedia.org/wiki?curid=3710746", "title": "Coppa Italia LNP", "text": ""}
{"id": "3710753", "revid": "44218159", "url": "https://it.wikipedia.org/wiki?curid=3710753", "title": "Ferrovie dello Stato ungheresi", "text": ""}
{"id": "3710758", "revid": "767487", "url": "https://it.wikipedia.org/wiki?curid=3710758", "title": "T-Kid", "text": "Biografia.\nPrimi anni di vita.\nIl padre di T-Kid era un immigrato proveniente dal Per\u00f9, che ha lavorato in una fabbrica della GM nel New Jersey. Sua madre emigr\u00f2 da Porto Rico nella met\u00e0 del 1950.\nGraffiti.\nHa iniziato nel 1970, taggando il nome \"King 13\" ogni volta che avrebbe vinto una sfida, eseguendo trick spericolati sulle altalene nei parchi locali. \u00c8 stato, per breve tempo, membro di una crew chiamata The Bronx Enchanters dove ha imparato a dipingere i treni.\nIn seguito divenne presidente della TNB (The Nasty Boyz) e ex-presidente della TVS (The Vamp Squad), una delle pi\u00f9 noti crew di New York. T-Kid \u00e8 ancora attivo e le sue opere possono essere viste nel Bronx, cos\u00ec come in tutto il mondo. \u00c8 anche membro della crew parigina MAC. \u00c8 stato anche richiesto come narratore per il documentario Style Wars ma ha rifiutato.\nComparsa in altri media.\nT-Kid \u00e8 apparso nel videogioco \"\" e anche nel libro \"The Terrible Nasty T-Kid 170\" che racconta la vita dell'artista dall'infanzia ad oggi e raccoglie le sue opere pi\u00f9 significative. \u00c8 anche apparso nel documentario \"Bomb it\" diretto da Jon Reiss"}
{"id": "3710765", "revid": "110157", "url": "https://it.wikipedia.org/wiki?curid=3710765", "title": "Pugilato ai XVI Giochi panamericani", "text": "Il pugilato ai XVI Giochi panamericani si \u00e8 svolto alla Expo Guadalajara Arena di Guadalajara, in Messico, dal 21 al 29 ottobre 2011. Per la prima volta nella storia dei giochi viene incluso anche il torneo femminile, per un totale di dieci categorie maschili e tre femminili. Cuba \u00e8 stata la gran dominatrice dell'evento, con nove medaglie totali di cui ben otto d'oro sulle 13 disponibili."}
{"id": "3710767", "revid": "121472186", "url": "https://it.wikipedia.org/wiki?curid=3710767", "title": "Ocean's Kingdom", "text": "Ocean's Kingdom \u00e8 il quinto album di musica classica composto da Paul McCartney, pubblicato nel Regno Unito il 3 ottobre 2011 e negli Stati Uniti il 4 ottobre 2011."}
{"id": "3710768", "revid": "97492441", "url": "https://it.wikipedia.org/wiki?curid=3710768", "title": "Serie D 1982-1983", "text": "La Serie D 1982-1983 \u00e8 stata la quarta divisione del campionato italiano di pallamano maschile per la stagione sportiva 1982-1983."}
{"id": "3710776", "revid": "31886", "url": "https://it.wikipedia.org/wiki?curid=3710776", "title": "Serie D (pallamano maschile)", "text": "La Serie D maschile \u00e8 stata una divisione del Campionato italiano di pallamano maschile.\nFu istituita dalla stagione 1977-1978 come campionato di quarto livello (organizzato nelle specifiche 8 Zone nelle quali la Federazione aveva suddiviso l'intero territorio nazionale) dopo la serie A, serie B e la serie C.\nDopo lo sdoppiamento della serie A in serie A1 e A2 nel 1986, la serie divent\u00f2 il campionato italiano di quinto livello fino alla stagione 1993-1994. Lo stesso sostituiva, come torneo promozionale di base e quindi di iniziazione all'handball nella Categoria Seniores, quello di Serie C gi\u00e0 in atto da alcune stagioni (1972-1973) A mo' di esemplificazione, queste le squadre partecipanti e la relativa classifica finale nella Zona 1 (Liguria-Piemonte-Valle d'Aosta) nell'annata (1979-1980: POOLL Alessandria, Effil Crest Aosta, C.San Camillo Imperia, 1978 Pallamano Aosta, RE.CA.BO Pallamano Bogliasco (GE), H.C. Savona, THERMAS Casale, P. Pintor Torino. Il torneo venne vinto con 25 punti in 14 gare (236 reti fatte e 152 subite), con relativa promozione alla Serie C 1980-81 dai biancorossi della 1978, allenata dal Prof. Osvaldo Cardellina, davanti ai granata genovesi del Prof Riccardo Capanna a quota 20 in 14; quindi biancocelesti dell'Effil Crest del Prof. Franco Filippone terza per differenza reti, seguita dai bianchi casalesi del Prof. Alberto Gnani a 19 e con 1 punto di penalizzazione, dall'Alessandia del Prof. Amedeo Spatafora a 10, Imperia 8, Savona 7 e Pintor Torino. Nell'ultima gara i valdostani si imposero ad Alessandria (20-21), arbitri i Sigg. Arcediale di Lecce e Magni di Prato. Similare organizzazione e disputa avvenne nelle altre 7 Zone territoriali e dunque con 8 promozioni complessive alla Serie C.\nA partire dalla stagione 1994-1995 non viene pi\u00f9 disputato, dopo 17 stagioni consecutive a partire dal 1977-1978, anno nel quale era configurato di IV livello dopo Serie A, Serie B e Serie C (9 stagioni); mentre dal 1986-1987, con l'innovazione dello sdoppiamento della Serie A in A1 e A2, sar\u00e0 inquadrato nel V livello."}
{"id": "3710783", "revid": "834", "url": "https://it.wikipedia.org/wiki?curid=3710783", "title": "The Blithedale Romance", "text": ""}
{"id": "3710784", "revid": "599013", "url": "https://it.wikipedia.org/wiki?curid=3710784", "title": "Vsb", "text": ""}
{"id": "3710785", "revid": "61051", "url": "https://it.wikipedia.org/wiki?curid=3710785", "title": "MSAN", "text": "Il MSAN (Multi-Service Access Node), anche conosciuto come Multi-Service Access Gateway (MSAG), \u00e8 un dispositivo, normalmente installato all'interno di una centrale telefonica (pi\u00f9 raramente \u00e8 un cabinet stradale, a servizio di una piccola zona), che connette linee telefoniche di abbonato alla rete e fornisce accesso telefonico, ISDN e larga banda (ad esempio ADSL o VDSL).\nPrima dello sviluppo dell'MSAN, i gestori dei servizi di telecomunicazione erano soliti installare una moltitudine di apparecchiature diverse e separate, DSLAM compresi, per fornire una grande variet\u00e0 di servizi agli utenti. Integrando tutto ci\u00f2 in un unico nodo, che tipicamente converge tutti i dati in un unico flusso IP o in trame ATM (Asynchronous Transfer Mode), si aumenta l'efficienza del sistema e la possibilit\u00e0 di fornire nuovi servizi in modo molto pi\u00f9 rapido di un tempo.\nUna tipica installazione MSAN consiste in un cabinet contenente piastre POTS, larga banda (xDSL), batterie e inverter, trasmissioni ottiche e permutatori in rame.\nA partire dal 2016 TIM, in casi di forza maggiore (ostacoli che non permettono la posa del sopralzo sull'armadio ripartilinea), ha iniziato a installare DSLAM per l'erogazione del servizio VDSL2 in modalit\u00e0 FTTC nella struttura usata per una tipica installazione MSAN in sostituzione dell'\"incudine\", anche se non sono presenti apparati che erogano altri servizi come fonia o ADSL."}
{"id": "3710787", "revid": "729019", "url": "https://it.wikipedia.org/wiki?curid=3710787", "title": "Nordsee", "text": "Nordsee \u00e8 un fast food tedesco specializzato in prodotti a base di pesce. Di propriet\u00e0 della Nomura e della Kamps Food Retail Investments, vanta 424 punti vendita sparsi tra Germania, Svizzera, Europa dell'Est, Austria e Italia.\nStoria.\nL'azienda \u00e8 nata a Brema il 23 aprile 1896, su iniziativa di Adolf Vinnen, che raccolse nella societ\u00e0 \"Deutsche Dampffischerei-Gesellschaft NORDSEE\" un gruppo di pescatori. Lo scopo dell'impresa era di fornire pesce fresco quelle aree del paese distanti dal mare. Per fare ci\u00f2 la Nordsee inizi\u00f2 con una flotta composta da sette pescherecci. Presente in Austria gi\u00e0 dal 1899, nel 2000 inizia l'espansione in Svizzera, mentre nel 2002 apre il primo ristorante in Slovenia. Nel 2008 entra nel mercato rumeno e l'anno successivo apre un ristorante in Bulgaria, in Slovacchia, a Dubai, in Spagna e in Turchia. Nel 2011 apre a Vicolungo il primo ristorante in Italia."}
{"id": "3710788", "revid": "4252", "url": "https://it.wikipedia.org/wiki?curid=3710788", "title": "Zio Paperone e la ghiacciata di dollari", "text": ""}
{"id": "3710789", "revid": "4252", "url": "https://it.wikipedia.org/wiki?curid=3710789", "title": "Paperino e la ghiacciata di dollari", "text": ""}
{"id": "3710790", "revid": "6923", "url": "https://it.wikipedia.org/wiki?curid=3710790", "title": "Cultura di Sintashta", "text": "La cultura di Sintashta, nota anche come cultura Sintashta-Petrovka o cultura Sintashta-Arkaim, \u00e8 un'antica cultura dell'et\u00e0 del bronzo vissuta nella parte settentrionale della steppa eurasiatica, al confine tra Europa Orientale ed Asia Centrale, nel periodo compreso tra il 2100 ed il 1800 a.C. Le prime bighe conosciute sono state trovate nelle tombe di Sintashta, e questa cultura \u00e8 considerata la probabile origine di questa tecnologia, che in seguito si espanse in tutto il Vecchio Mondo e gioc\u00f2 un ruolo importante nelle antiche tecniche di battaglia. Gli insediamenti di Sintashta sono anche importanti per l'incredibile attivit\u00e0 di estrazione del rame e di lavorazione del bronzo, insolita per una cultura della steppa.\nA causa della difficolt\u00e0 nell'identificare i resti dei siti di Sintashta tra quelli dei successivi insediamenti, solo recentemente la cultura \u00e8 stata distinta dalla cultura di Andronovo. \u00c8 ora riconosciuta come entit\u00e0 distinta che faceva parte del gruppo di Andronovo.\nOrigine.\nLa cultura di Sintashta nacque dall'interazione di due precedenti culture. Il suo immediato predecessore nella steppa Ural-Tobol fu la cultura di Poltavka, un ramo degli allevatori Jamna, che si spostarono ad est nella regione tra il 2800 ed il 2600 a.C. Numerose citt\u00e0 Sintashta furono costruite sopra i vecchi insediamenti Poltovka o vicino ai loro cimiteri, e le decorazioni Poltovka sono comuni sulle ceramiche Sintashta. La cultura materiale di Sintashta mostra anche influenze della cultura di Aba\u0161evo, un gruppo di insediamenti della steppa forestale posta a nord dei Sintashta, che era prevalentemente pastorizia. I primi insediamenti Sintashta sono apparsi attorno al 2100 a.C., durante un periodo di cambiamenti climatici che videro la gi\u00e0 arida regione della steppa kazaka diventare ancora pi\u00f9 fredda ed arida. Le paludose pianure che circondavano i fiumi Ural e Tobol, prima utili rifugi per l'inverno, divennero necessarie per la sopravvivenza. Con queste pressioni, i pastori di Poltovka e Abashevo si insediarono permanentemente nelle roccaforti della valle, scappando dai punti collinari pi\u00f9 difendibili. La cultura di Abeshevo era gi\u00e0 segnata da una guerra intertribale endemica. Intensificata dallo stress ecologico e dalla competizione per le risorse nel periodo Sintashta, questo port\u00f2 alla costruzione di fortificazioni su larga scala come mai prima, e a un'innovazione nella tecnica militare, quale l'invenzione del carro da guerra. Anche l'incrementata competizione tra gruppi tribali potrebbe spiegare gli stravaganti sacrifici visibili nelle tombe Sintashta, come, ad esempio, il tentativo di apparire pi\u00f9 ricchi degli altri \"sprecando\" beni di lusso in modo analogo a quanto fatto dalle trib\u00f9 di nativi americani con il tradizionale potlatch.\nLavorazione del metallo.\nL'economia di Sintashta si evolse attorno alla lavorazione del rame. I minerali di rame provenienti dalle miniere vicine (quali Vorovskaya Yama) venivano portati negli insediamenti Sintashta per essere trasformati in rame ed in bronzo arsenicale. Questo avvenne su scala industriale: tutti gli edifici scavati nei siti Sintashta di Sintashta, Arkaim e Ust'e contenevano i resti di fucine, forni fusori e scorie. Buona parte di questo metallo era destinato all'esportazione nelle vicine citt\u00e0 del Complesso archeologico bactriano-margiano (BMAC) in Asia centrale. Il commercio di metallo tra Sintashta ed il BMAC colleg\u00f2 per la prima volta la regione della steppa alle antiche civilt\u00e0 del Vicino Oriente: gli imperi e le citt\u00e0-stato di Iran e Mesopotamia rappresentavano un mercato quasi senza fondo per i metalli. Queste rotte commerciali in seguito divennero il veicolo tramite il quale cavalli, carri ed infine i proto-indoiranici entrarono nel Vicino Oriente dalla steppa.\nIdentit\u00e0 etnica e linguistica.\nSi pensa che le persone della cultura di Sintashta parlassero una lingua proto-indoiranica, un'l'antenata delle lingue indoiraniche. Questa identificazione si basava soprattutto sulle somiglianze tra sezioni del \"\u1e5agveda\", un testo religioso indiano che comprende antichi inni indoiranici in lingua vedica, ed i riti funerari della cultura di Sintashta, dimostrati dall'archeologia.\nA causa della sua origine avvenuta a partire da differenti trib\u00f9 della regione dell'Ural, \u00e8 probabilmente inaccurato ascrivere la cultura di Sintashta ad una pura etnia indoiranica."}
{"id": "3710793", "revid": "834", "url": "https://it.wikipedia.org/wiki?curid=3710793", "title": "Il romanzo di Valgioiosa", "text": ""}
{"id": "3710796", "revid": "729019", "url": "https://it.wikipedia.org/wiki?curid=3710796", "title": "Neil Best", "text": "Biografia.\nProveniente da Belfast, capitale dell'Irlanda del Nord, Best militava nelle giovanili dei quando fu prelevato dalla squadra provinciale dell' nel 2002; autore di buone \"performance\" in Heineken Cup, si mise in luce a livello internazionale ed esord\u00ec per l' nel 2005 a Dublino contro la .\nNel 2006 si laure\u00f2 campione celtico con l'.\nPrese parte, con l', alla disputando i quattro incontri in cui la squadra fu impegnata, ma non fu convocato per il successivo Sei Nazioni 2008; si trasfer\u00ec quindi agli inglesi del nel tentativo di rilanciare anche la propria carriera internazionale, che tuttavia \u00e8 tuttora ferma al 2007.\nCon Northampton Best si aggiudic\u00f2 la Challenge Cup 2008-09; in quella stagione fu sanzionato con una squalifica di 18 settimane per \"eye-gouging\" nei confronti di James Haskell in un incontro di campionato contro gli .\nAncora, nel 2010, sub\u00ec una sospensione di 17 mesi della sua patente di guida dal tribunale di Coalville (Leicestershire) per avere guidato in stato di ebbrezza.\nAlla fine della stagione di Premiership 2009-10 Best si trasfer\u00ec al con un accordo biennale, eventualmente estendibile di un'ulteriore stagione; dopo tre anni, nel 2013 Best sigl\u00f2 un accordo biennale con la squadra anglo-scozzese dei ."}
{"id": "3710797", "revid": "373960", "url": "https://it.wikipedia.org/wiki?curid=3710797", "title": "Roby Ceccacci", "text": ""}
{"id": "3710798", "revid": "19933", "url": "https://it.wikipedia.org/wiki?curid=3710798", "title": "Cultura Sintashta-Petrovka", "text": ""}
{"id": "3710799", "revid": "19933", "url": "https://it.wikipedia.org/wiki?curid=3710799", "title": "Sintashta-Petrovka", "text": ""}
{"id": "3710800", "revid": "19933", "url": "https://it.wikipedia.org/wiki?curid=3710800", "title": "Cultura Sintashta-Arkaim", "text": ""}
{"id": "3710801", "revid": "599013", "url": "https://it.wikipedia.org/wiki?curid=3710801", "title": "Lfb", "text": ""}
{"id": "3710802", "revid": "19933", "url": "https://it.wikipedia.org/wiki?curid=3710802", "title": "Sintashta-Arkaim", "text": ""}
{"id": "3710803", "revid": "767487", "url": "https://it.wikipedia.org/wiki?curid=3710803", "title": "Show Girl in Hollywood", "text": "Show Girl in Hollywood \u00e8 un film del 1930 diretto da Mervyn LeRoy. Un film musicale che contiene delle sequenze in technicolor.\nTrama.\nA Broadway, il musical di Jimmy Doyle si rivela un flop. Lui manda la sua star Dixie Dugan a rifare il suo numero musicale in un nightclub dove la ragazza viene notata da Buelow, un regista di Hollywood che la porta con s\u00e9 in California. L\u00ec, Dixie conosce Donna Harris, un'attrice in crisi e Otis, il produttore, che, stanco di Buelow, lo licenzia. Al suo posto, prende Jimmy, dopo aver scoperto che \u00e8 lui l'autore dello spettacolo. Dixie, per\u00f2, dopo essere assurta ai fasti di prima donna, comincia a fare i capricci: chiede di cambiare la storia, pretendendo un nuovo regista. Otis, stufo delle sue pretese, la licenzia e decide di non proseguire nella produzione del film. Donna, avendo perso il lavoro, tenta il suicidio, ma viene salvata da Dixie e da Jimmy. Alla fine, il film vede la luce e si rivela un grande successo, garantendo a tutti un finale felice.\nProduzione.\nIl film fu prodotto da Robert North per la First National Pictures e la Vitaphone Corporation.\nDistribuzione.\nDistribuito dalla Warner Bros. Pictures, il film usc\u00ec nelle sale cinematografiche USA il 20 aprile 1930"}
{"id": "3710807", "revid": "1305772", "url": "https://it.wikipedia.org/wiki?curid=3710807", "title": "The Bostonians", "text": ""}
{"id": "3710814", "revid": "1904508", "url": "https://it.wikipedia.org/wiki?curid=3710814", "title": "Consorti dei sovrani della Toscana", "text": "Il Granducato di Toscana fu fondato nel 1569. Succedeva al Ducato di Firenze. Il granducato fu inizialmente governato dalla Casata de' Medici, fino alla loro estinzione nel 1737. Il granducato pass\u00f2 al Casato di Lorena, ed in seguito ad un suo ramo cadetto, gli Asburgo-Lorena di Toscana. La Casata d'Asburgo-Lorena govern\u00f2 la Toscana dal 1765-1801 e nuovamente dal 1814-1859.\nGranduchesse di Toscana.\nAsburgo-Lorena di Toscana (1814\u20131859).\nGli Asburgo furono restaurati dal Congresso di Vienna nel 1814."}
{"id": "3710816", "revid": "92723", "url": "https://it.wikipedia.org/wiki?curid=3710816", "title": "Sede titolare di Cell Ausaille", "text": ""}
{"id": "3710819", "revid": "298229", "url": "https://it.wikipedia.org/wiki?curid=3710819", "title": "Tennis ai XVI Giochi panamericani", "text": "Il tennis ai XVI Giochi panamericani si \u00e8 svolto al Telcel Tennis Complex di Guadalajara, in Messico, dal 17 al 22 ottobre 2011. Torna in programma il torneo di doppio misto, dopo tre edizioni di assenza, per un totale di cinque podi."}
{"id": "3710820", "revid": "599013", "url": "https://it.wikipedia.org/wiki?curid=3710820", "title": "Forte Umberto I", "text": "Il forte Umberto I - o torre corazzata Umberto I - \u00e8 un edificio militare che fa parte del sistema fortificato del Golfo della Spezia ed \u00e8 situato nella punta nordorientale (punta Scola) dell'isola della Palmaria nel comune di Porto Venere, in provincia della Spezia.\nDi propriet\u00e0 dell'ente provinciale spezzino fa parte, assieme al forte Cavour e alla Batteria del Semaforo, delle postazioni difensive della Palmaria nell'ambito del Sistema fortificato del Golfo della Spezia.\nStoria e descrizione.\nLa sua costruzione, su progetto del tenente colonnello Ferdinando Spegazzini, avvenne tra il 1887 e il 1890 per decisione del Regno d'Italia che lo impieg\u00f2 come batteria bassa a 30 metri sul livello del mare.\nLa propaggine montuosa che scende al mare fu in parte sbancata per costruire l\u2019edificio in modo da fondersi con lo sperone roccioso. Il risultato \u00e8 che la costruzione segue l\u2019andamento del terreno, nascosta quasi in una nicchia, tanto che dal mare risulta invisibile, completamente celata alla vista delle navi. Anche da terra il forte risulta difficilmente aggredibile, mostrando solamente due lati esposti ad eventuali attacchi.\nLa particolarit\u00e0 di questa batteria era quella di avere due cannoni Krupp (400/25, lunghi 14 metri, pesanti 121 tonnellate ciascuno, con un campo di tiro di 270\u00b0 e una gittata di 5000 metri, una cupola in ghisa (costituita da quindici piastre dal peso di 87,50 tonnellate ciascuna) per affrontare una possibile rappresaglia navale direttamente dall'isola.\nI meccanismi per lo spostamento degli armamenti erano coadiuvati da un impianto a vapore a quattro caldaie di tipo \"Cornovaglia\". Si \u00e8 calcolato che per realizzare questo tipo di affusto corazzato furono spesi quasi dieci milioni di lire dell'epoca tanto che, forse per l'alto costo, ne esiste un solo similare edificio sull'isola di San Paolo a Taranto - il forte Vittorio Emanuele II - realizzato tra il 1883 e il 1901.\nNegli anni trenta del XX secolo alla fortezza venne aggiunta una batteria antiaerea - detta dello Schenello - avente sei cannoni da 76/40 disposti attorno la preesistente cupola.\nDismesso dopo la seconda guerra mondiale, intorno agli anni cinquanta, il sito difensivo fu convertito in carcere militare e quindi dopo pochi mesi nuovamente abbandonato.\nAl forte si accede attraverso portali a bugnato; sono architettonicamente interessanti anche i doccioni metallici dalle forme zoomorfe, decorazioni del tutto inconsuete nelle costruzioni militari del tempo.\nAcquistato dalla Provincia della Spezia, il forte \u00e8 stato recuperato e restaurato con fondi europei dopo una convenzione tra l'ente provinciale e il comune di Porto Venere. Gestito dalla Fondazione Marenostrum, fondata nel 2002, \u00e8 divenuto sede di un centro culturale legato al mare con spazi espositivi, congressuali e laboratori didattici nel campo dell'archeologia subacquea e delle scienze marine.\nNel 2016 \u00e8 partito un progetto per aprire il forte alle visite. Il programma prevede di garantire un'apertura passiva di una struttura fortificata in modo da comprendere se dei visitatori occasionali della Palmaria modificassero il proprio programma per visitare questa struttura, la sperimentazione ha avuto sede nella Torre Umberto I.\nCome altri forti del sistema difensivo del Golfo, anche il forte Umberto I \u00e8 incluso nel Catalogo Generale dei Beni Culturali."}
{"id": "3710824", "revid": "1714743", "url": "https://it.wikipedia.org/wiki?curid=3710824", "title": "Flandina d'Altavilla", "text": "Biografia.\nFiglia secondogenita del Gran Conte Ruggero e della di lui prima moglie Giuditta d'Evreux, ricevette in dote dal padre le contee di Patern\u00f2 e Butera.\nFu sposata in prime nozze al cavaliere normanno Ugo di Jersey del quale rimase vedova nel 1075 e dalla cui unione nacquero una figlia di nome Maria e tre figli maschi: Manfredo, Giordano e Simone.\nNel 1089 si un\u00ec in seconde nozze all'aleramico Enrico del Vasto, a seguito dell'aiuto militare offerto da quest'ultimo al padre di lei. Dall'unione nacque un figlio, Simone."}
{"id": "3710827", "revid": "19933", "url": "https://it.wikipedia.org/wiki?curid=3710827", "title": "Dediticii", "text": ""}
{"id": "3710831", "revid": "314115", "url": "https://it.wikipedia.org/wiki?curid=3710831", "title": "Ugo di Jersey", "text": "Biografia.\nDiscendente di una nobile famiglia del Maine, giunse in Sicilia dopo aver sposato Flandina d'Altavilla, figlia del Gran Conte Ruggero e di Giuditta d'Evreux. A seguito di questo matrimonio il Jersey ebbe in dote la contea di Patern\u00f2.\nNel 1071 i Normanni conquistarono la citt\u00e0 di Catania, della quale assunse la signoria. Qualche anno dopo, con la partenza di Ruggero verso Mileto, i catanesi richiamarono l'emiro in citt\u00e0, che torn\u00f2 quindi sotto il dominio saraceno.\nNel 1075 Ugo, assieme al cognato Giordano d'Altavilla, organizz\u00f2 l'assedio di Catania con un contingente formato da 30 cavalli. \nBenavert, l'emiro di Siracusa, messo al corrente dell'attacco, ricevette rinforzi dal Nordafrica e organizz\u00f2 un attacco a sorpresa in un bosco nei pressi della citt\u00e0 etnea ai danni del contingente normanno di stanza nella zona. Fu uno sterminio che cost\u00f2 la vita a gran parte dei militari normanni e allo stesso Jersey, che combatt\u00e9 fino all'ultimo.\nDa Flandrina ebbe una figlia, Maria \"de Paternione\", che spos\u00f2 Costantino d'Embrun - Patern\u00f2, figlio di Roberto d'Embrun, capostipite della Casa Patern\u00f2, al quale port\u00f2 in dote la contea di Patern\u00f2. E da quel momento i discendenti di Costantino assunsero perci\u00f2 il nome di Patern\u00f2"}
{"id": "3710832", "revid": "76963", "url": "https://it.wikipedia.org/wiki?curid=3710832", "title": "Rupert Evans", "text": "Biografia.\nNasce nella contea dello Staffordshire, frequenta la Milton Abbey School, nel Dorset, e continua i suoi studi alla Webber Douglas Academy of Dramatic Art. Debutta sul piccolo schermo nel 2001 nella sitcom della BBC \"My Family\" e nel 2004 interpreta l'agente John Myers nel film \"Hellboy\" diretto da Guillermo del Toro. Nel 2012 veste i panni di Godwyn nella miniserie \"Mondo senza fine\".\nDoppiatori italiani.\nNelle versioni in italiano dei suoi film, Rupert Evans \u00e8 stato doppiato da:"}
{"id": "3710833", "revid": "287204", "url": "https://it.wikipedia.org/wiki?curid=3710833", "title": "Michael Reaves", "text": "\u00c8 noto soprattutto per i suoi contributi alla realizzazione di numerose serie animate televisive degli anni Novanta tra le quali Gargoyles e Batman. Ha anche scritto romanzi, libri per ragazzi e sceneggiature originali. Collabora spesso con Steve Perry.\nBiografia.\nNato a San Bernardino, Reaves \u00e8 cresciuto in una casa vicino al deserto del Mojave.\nRacconta di essere stato un ragazzino solitario, amante della fantascienza, dei film con cowboy e gangster e della letteratura, al punto che sin da giovanissimo sognava di diventare uno scrittore.\nDurante l'adolescenza visse in prima persona la Guerra Fredda: con la crisi legata a Cuba il padre, che lavorava come civile presso la locale base militare, venne inviato in giro per gli Stati Uniti per preparare rampe di lancio su cui installare missili balistici. In questo periodo Michael venne affidato alle cure della nonna che viveva a Jackson, Tennessee. Qui frequent\u00f2 le scuole medie, per poi tornare a San Bernardino nel 1965.\nAlle scuole superiori cominci\u00f2 a scrivere con continuit\u00e0 dei racconti brevi, senza per\u00f2 riuscire a pubblicarne nessuno. All'universit\u00e0 cominci\u00f2 a seguire un corso di scrittura e nel 1972 venne accettato in un laboratorio di scrittura horror e fantasy nel Michigan. Concluso il laboratorio raggiunse i genitori nella loro nuova residenza a Camden, in Alabama. Poi, all'inizio del 1974, si trasfer\u00ec a Los Angeles.\nQui trov\u00f2 lavoro come commesso in una libreria e nel 1975 riusc\u00ec a vendere la sua prima sceneggiatura per uno spettacolo dal vivo per bambini intitolato \"The Secrets of Isis\".\nFamiglia.\n\u00c8 divorziato e ha tre figli."}
{"id": "3710834", "revid": "767487", "url": "https://it.wikipedia.org/wiki?curid=3710834", "title": "Style Wars", "text": "Style Wars \u00e8 un documentario sulla cultura hip-hop diretto da Tony Silver, che ne \u00e8 anche produttore assieme a Henry Chalfant. Il documentario mette una particolare enfasi sui graffiti, meno spazio viene riservato alla break dance e al rapping. \u00c8 stato trasmesso per la prima volta dalla PBS nel 1983, venne poi riproposto in vari festival cinematografici, tra cui il Vancouver Film Festival."}
{"id": "3710835", "revid": "1522738", "url": "https://it.wikipedia.org/wiki?curid=3710835", "title": "Partito Socialista Rivoluzionario di Sinistra", "text": "Il Partito Socialista Rivoluzionario di Sinistra \u00e8 stato un partito russo, nato nel 1917 dalla fuoriuscita dal Partito Socialista Rivoluzionario della minoranza che non appoggiava il Governo Provvisorio Russo e simpatizzava con i bolscevichi.\nIl nome.\nL'origine del nome tiene conto del fatto che dopo la scissione i socialrivoluzionari di sinistra e i bolscevichi si riferirono al tradizionale Partito Socialista Rivoluzionario aggiungendo al suo nome l'appellativo \"di Destra\", sottolineando in questo modo anche la discontinuit\u00e0 storica derivata dalla sua divisione in due tronconi. I militanti rimasti nel partito, invece, continuarono a chiamarlo semplicemente \"Socialista Rivoluzionario\" e riservavano il termine \"Socialista Rivoluzionario di Destra\" per la fazione interna del partito guidata da Breshkovsky e Avksentev.\nSeguendo questo schema, le autorit\u00e0 sovietiche chiamarono il processo contro il Comitato Centrale dei Partito Socialista Rivoluzionario, tenutosi nel 1922, \"Processo contro i Socialisti Rivoluzionari di Destra\". Gli emigrati russi e la maggior parte degli storici occidentali continuarono a usare il nome originario per descrivere il partito mentre gli storici sovietici utilizzarono l'aggiunta \"di Destra\".\nStoria.\nLa scissione.\nLe principali ragioni di disaccordo che portarono alla scissione riguardarono la guerra e la redistribuzione delle terre. L'ala sinistra del partito, guidata da Mark Natanson e Maria Spiridonova, riteneva che la Russia avrebbe dovuto ritirarsi immediatamente dal conflitto, ed era delusa dal governo provvisorio che intendeva rinviare la questione dell'assegnazione delle terre dopo la convocazione di un'assemblea costituente, anzich\u00e9 confiscare immediatamente i latifondi ai grandi proprietari per redistribuirli ai piccoli contadini.\nLa scissione del Partito Socialista Rivoluzionario divenne definitiva e irreversibile quando con il secondo Congresso panrusso dei Soviet, il 25 ottobre 1917, i bolscevichi proclamarono la deposizione del governo provvisorio. L'ala sinistra rimase al Congresso e alcuni suoi esponenti vennero eletti nell'esecutivo permanente VTsIK (anche se all'inizio rifiutarono di associarsi al governo bolscevico), mentre il resto del partito e gli alleati menscevichi abbandonarono il congresso. Alla fine di novembre, la sinistra social-rivoluzionaria si un\u00ec al governo bolscevico.\nLa Rivoluzione.\nIl Partito Socialista Rivoluzionario perse potere in seguito alla Rivoluzione d'ottobre e, malgrado il successo conseguito nelle elezioni per l'Assemblea Costituente, divenne una forza politica minore quando i bolscevichi sciolsero l'Assemblea.\nI socialisti rivoluzionari di sinistra, invece, si coalizzarono con i bolscevichi per il Governo dei soviet.\nLa rottura con i bolscevichi.\nSebbene d'accordo con le esecuzioni extragiudiziali degli oppositori politici per bloccare la controrivoluzione, i Socialisti Rivoluzionari di Sinistra erano contrari alla possibilit\u00e0 di comminare la pena di morte in seguito alla sentenza di un tribunale e ci\u00f2 rappresent\u00f2 una prima fonte di attrito con i bolscevichi.\nLa firma del Trattato di Brest-Litovsk raccolse inoltre la loro strenua opposizione e nel marzo 1918 li port\u00f2 a uscire dal Consiglio dei commissari del popolo e a sancire la rottura definitiva con i bolscevichi.\nLa rivolta.\nIl 6 luglio alcuni militanti del Partito Socialista Rivoluzionario di Sinistra assassinarono a Mosca l'ambasciatore tedesco in URSS, il conte Wilhelm Mirbach e il 30 luglio uccisero a Kiev il Governatore militare dell'Ucraina Hermann von Eichhorn. Questi episodi si inquadrano all'interno del tentativo di fomentare una rivolta popolare contro una pace che giudicavano eccessivamente penalizzante per l'Unione Sovietica.\nLa reazione di Lenin fu immediata e vennero arrestati tutti i rappresentanti del Partito Socialista Rivoluzionario di Sinistra presenti al V Congresso dei Soviet che si teneva all'interno del Teatro Bol'\u0161oj.\nIn risposta Dmitry Ivanovich Popov, esponente dei socialisti rivoluzionari di sinistra al comando di un distaccamento della Commissione Straordinaria, arrest\u00f2 il proprio direttore, Dzer\u017einskij, e si mise al comando di una forza ribelle di circa 1.000-2.000 uomini. La mattina del 7 luglio l'edificio che ospitava le forze di Popov venne attaccato dopo un fallito tentativo di negoziato e in poche ore i rivoltosi furono sconfitti.\nLa fine del partito.\nL'esito della rivolta fu l'estinzione del Partito Socialista Rivoluzionario di Sinistra, che venne messo al bando.\nI Bolscevichi separarono i leader del partito, che furono arrestati o uccisi, dagli altri militanti, che furono riconosciuti innocenti. Dalla scissione del partito nacquero cos\u00ec il \"Partito dei Populisti-Comunisti\" e il \"Partito Rivoluzionario del Comunismo \", che si schierarono a fianco dei bolscevichi.\nDurante la Guerra civile russa i socialisti rivoluzionari di sinistra combatterono principalmente con l'Armata Rossa e l'Armata Verde in difesa dei contadini. \nIl partito collass\u00f2 definitivamente nel 1922, pur continuando ad esistere sotto forma di piccole cellule clandestine fino al 1925. Diversi militanti, come Yakov Grigorevich Blumkin, entrarono nel partito bolscevico."}
{"id": "3710837", "revid": "118050123", "url": "https://it.wikipedia.org/wiki?curid=3710837", "title": "Rally Dakar 2000", "text": "Il Rally Dakar 2000 \u00e8 stata la 22\u00aa edizione del Rally Dakar (partenza da Parigi, arrivo al Cairo).\nTappe.\nNelle 8 giornate del rally raid furono disputate 13 tappe ed una serie di trasferimenti (circa 7.863\u00a0km), con 13 prove speciali per un totale di 5.012\u00a0km.\nClassifiche.\nMoto.\nHanno finito la gara 107 delle 200 moto iscritte.\nAuto.\nHanno finito la gara 95 delle 135 auto iscritte."}
{"id": "3710839", "revid": "97701", "url": "https://it.wikipedia.org/wiki?curid=3710839", "title": "Socialisti rivoluzionari di sinistra", "text": ""}
{"id": "3710846", "revid": "729019", "url": "https://it.wikipedia.org/wiki?curid=3710846", "title": "Corridoio paneuropeo I", "text": "Il corridoio paneuropeo I \u00e8 una delle dieci vie di comunicazione dell'Europa centro-orientale, relativa ad un collegamento tra la Finlandia, la Lettonia, la Lituania e la Polonia.\nL'idea di sviluppare un collegamento nord-sud nei paesi baltici fu promossa fin dagli anni novanta dall'industria finlandese e dalle autorit\u00e0 politiche di Estonia, Lettonia e Lituania. Un accordo di massima venne gi\u00e0 siglato nel luglio del 1996 tra i ministeri dei trasporti dei rispettivi stati e la commissione europea.\nIl corridoio attraversa le citt\u00e0 di Helsinki, Tallinn, Riga, Kaunas, Klaip\u0117da, Varsavia, Danzica, Kaliningrad \u00e8 attualmente diviso in due rami: "}
{"id": "3710849", "revid": "1442080", "url": "https://it.wikipedia.org/wiki?curid=3710849", "title": "Miami Open 1971 - Doppio", "text": "Il doppio del torneo di tennis Miami Open 1971, facente parte della categoria World Championship Tennis, ha avuto come vincitori John Newcombe e Tony Roche che hanno battuto in finale Roy Emerson\u00a0 Rod Laver 7-6, 7-6."}
{"id": "3710853", "revid": "118284104", "url": "https://it.wikipedia.org/wiki?curid=3710853", "title": "Rally Dakar 2001", "text": "Il Rally Dakar 2001 \u00e8 stata la 23\u00aa edizione del Rally Dakar (partenza da Parigi, arrivo a Dakar).\nTappe.\nNelle 21 giornate del rally raid furono disputate 20 tappe ed una serie di trasferimenti (circa 10.219\u00a0km), con 20 prove speciali per un totale di 6.180\u00a0km.\nClassifiche.\nMoto.\nHanno finito la gara 76 delle 133 moto iscritte.\nAuto.\nHanno finito la gara 53 delle 113 auto iscritte."}
{"id": "3710855", "revid": "1442080", "url": "https://it.wikipedia.org/wiki?curid=3710855", "title": "Chicago WCT 1971 - Doppio", "text": "Il doppio del torneo di tennis Chicago WCT 1971, facente parte della categoria World Championship Tennis, ha avuto come vincitori Tom Okker e Marty Riessen che hanno battuto in finale John Newcombe e Tony Roche 7-6, 4-6, 7-6."}
{"id": "3710860", "revid": "1442080", "url": "https://it.wikipedia.org/wiki?curid=3710860", "title": "Dallas Open 1971 - Doppio", "text": "Il doppio del torneo di tennis Dallas Open 1971, facente parte della categoria World Championship Tennis, ha avuto come vincitori Tom Okker e Marty Riessen che hanno battuto in finale Robert Lutz e Charlie Pasarell 6-3, 6-4."}
{"id": "3710862", "revid": "44219650", "url": "https://it.wikipedia.org/wiki?curid=3710862", "title": "Scienza del comportamento", "text": ""}
{"id": "3710864", "revid": "1442080", "url": "https://it.wikipedia.org/wiki?curid=3710864", "title": "Aryamehr Cup 1971 - Doppio", "text": "Il doppio del torneo di tennis Aryamehr Cup 1971, facente parte della categoria World Championship Tennis, ha avuto come vincitori John Newcombe e Tony Roche che hanno battuto in finale Bob Carmichael e Ray Ruffels 6-4, 6-7, 6-1."}
{"id": "3710865", "revid": "1543377", "url": "https://it.wikipedia.org/wiki?curid=3710865", "title": "Traca", "text": "Il termine sardo traca (al plurale tracas) indica un carro decorato in modo sfarzoso e particolare. Le \"tracas\" sono infatti dei carri da lavoro che gi\u00e0 nel passato venivano addobbati in occasione delle celebrazioni popolari.\nEsistono particolari stili di addobbo, usati a seconda del tipo di celebrazione. Ogni sagra o festa religiosa impone delle determinate regole da applicare nella costruzione di una \"traca\": per la sagra di Sant'Antonio di Santadi, per esempio, tutte le \"tracas\" devono utilizzare un'intelaiatura a volta a botte che va da una sponda all'altra del carro, la quale viene successivamente coperta da uno strato di teli di plastica, al fine di non rovinare o sporcare le lenzuola bianche o i tappeti fatti al telaio raffiguranti la stessa sagra; talvolta sui lati vengono appesi degli strumenti da lavoro o da cucina.\nA Pabillonis is tracas realizzate per la festa in onore di San Giovanni Battista sono addobbate esclusivamente con frasche di ontano, da cui deriva il nome Is carrus de s'\u00e0linu. Il motivo \u00e8 collegato ad un fatto storico realmente accaduto. Is tracas vengono poi arricchite da oggetti agricoli di vecchio uso, nonch\u00e9 tappeti sardi antichi.\nA Serramanna, per la sagra di Sant'Isidoro, vengono invece decorati trattori d'epoca con annessi rimorchi, sui quali vengono raffigurate scene di vita quotidiana o di lavori antichi, come il lavoro al telaio, la vendemmia, la raccolta delle olive e la loro molitura, e la preparazione del pane tradizionale \"su cocoi\".\nPrima dell'invenzione dei trattori, le \"tracas\" che venivano decorate erano sostanzialmente dei carri a buoi con sponde abbastanza alte da reggere l'intelaiatura."}
{"id": "3710866", "revid": "1904508", "url": "https://it.wikipedia.org/wiki?curid=3710866", "title": "Henry Herbert, IV conte di Carnarvon", "text": "Fu padre del celebre egittologo George Herbert, V conte di Carnarvon, finanziatore della spedizione di Howard Carter che port\u00f2 alla luce la tomba di Tutankamon.\nBiografia.\nInfanzia ed educazione.\nHenry Herbert nacque a Grosvenor Square, Londra, figlio primogenito di Henry Herbert, III conte di Carnarvon, e di sua moglie Henrietta Anna, figlia di lord Henry Howard-Molyneux-Howard. Suo fratello minore era Auberon Herbert. Egli venne educato al college di Eton per poi passare al Christ Church di Oxford. Nel 1849 succedette al padre nella contea di Carnarvon. Il suo soprannome era \"Twitters\".\nCarriera politica.\nCarnarvon prest\u00f2 servizio sotto Lord Derby come Sottosegretario di Stato per le Colonie dal 1858 al 1859. Nel 1866 venne nominato dalla regina quale suo consigliere privato e venne nel contempo nominato Segretario di Stato per le Colonie da lord Derby. Nel 1867 egli introdusse il British North America Act, che confer\u00ec un governo autonomo al Canada ed effettivamente diede il via alla confederazione. In quello stesso anno, per\u00f2, si dimise in protesta la Reform Bill di Benjamin Disraeli, assieme a Lord Cranborne ed a Jonathan Peel.\nRipresi i suoi incarichi politici di segretario per le colonie nel 1874, egli propose una serie di legislazioni conosciute col nome di \"carnarvon terms\", indirizzate in particolar modo a risolvere i contrasti tra la Columbia Britannica ed il Canada sulla costruzione della ferrovia transcontinentale e sul ponte ferroviario dell'isola di Vancouver, alla quale era stata promesso un collegamento ferroviario con la terraferma in cambio della sua entrata a far parte della confederazione britannica nordamericana.\nNel 1874 egli tent\u00f2 imporre la formazione di una confederazione di stati in Sudafrica cos\u00ec come era stato fatto in Canada, ma i tempi non erano ancora maturi ed egli si preoccup\u00f2 soprattutto di portare avanti il concetto di imperialismo. Nel 1878 si dimise nuovamente in opposizione alla politica di Distraeli sulla questione orientale; ritornato al potere nel 1885 egli divenne Lord Luogotenente d'Irlanda pur rimanendo in carica per un breve periodo. Tale incarico seppur breve fu intenso e ricordato soprattutto per un memorabile conflitto personale con Charles Stewart Parnell che lo port\u00f2 a una nuova, prematura ma definitiva dimissione dai propri incarichi.\nAltri incarichi pubblici.\nCarnarvon mantenne anche l'incarico onorario di Lord Luogotenente dell'Hampshire dal 1887 al 1890 e di Deputato Luogotenente del Nottinghamshire. In questi incarichi egli si distinse per essere un uomo di vasta cultura e fu presidente e membro della Society of Antiquaries nonch\u00e9 membro della Royal Society oltre che a ricoprire l'incarico di High Steward dell'Universit\u00e0 di Oxford. Egli fu anche massone, iniziato alla Keystone Lodge di Westminster.\nMassone, \u00e8 stato Pro-Gran Maestro della Gran Loggia Unita d'Inghilterra dal 1874 al 1890.\nPrimo matrimonio.\nSpos\u00f2, il 5 settembre 1861 all'Abbazia di Westminster, lady Evelyn, figlia di George Stanhope, VI conte di Chesterfield. Ebbero quattro figli.\nSecondo matrimonio.\nDopo la morte della prima moglie nel 1875, Henry Herbert si rispos\u00f2 con una sua cugina di secondo grado, Elizabeth Catherine, figlia di Henry Howard, nel 1878. Ebbero due figli.\nMorte.\nMor\u00ec nel giugno 1889, a 59 anni, a Portman Square, Londra. Sua moglie gli sopravvisse quaranta anni e mor\u00ec nel febbraio 1929, all'et\u00e0 di 72 anni.\nDiscendenza.\nLord Henry e lady Evelyn Stanhope, sua prima moglie, ebbero quattro figli:\nDal secondo matrimonio con Elizabeth Catherine Howard nacquero due figli:"}
{"id": "3710867", "revid": "1442080", "url": "https://it.wikipedia.org/wiki?curid=3710867", "title": "Louisville Open 1971 - Doppio", "text": "Il doppio del torneo di tennis Louisville Open 1971, facente parte della categoria World Championship Tennis, ha avuto come vincitori Roy Emerson e Rod Laver che hanno battuto in finale Ken Rosewall e Fred Stolle 6-4 6-4."}
{"id": "3710869", "revid": "765341", "url": "https://it.wikipedia.org/wiki?curid=3710869", "title": "Claude Lef\u00e8bvre", "text": "Biografia.\nFiglio del pittore Jean Lef\u00e8bvre (1600-1675), il giovane Claude fu dapprima allievo di Claude d'Hoey (1586-1660) nella sua citt\u00e0 natale, quindi di Eustache Le Sueur e infine di Charles Le Brun. Quest'ultimo gli consigli\u00f2 di intraprendere la strada del ritrattista, suggerimento che egli segu\u00ec puntualmente.\nAccolto nell\"'Accademia reale di pittura e scultura\" nel 1663, divenne professore aggiunto l'anno seguente.\nMolte delle sue opere sono conosciute solo grazie alle riproduzioni per incisione di artisti come G\u00e9rard Edelinck, Nicolas de Poilly e Pierre-Louis Van Schuppen.\nClaude Lef\u00e8bvre mor\u00ec a Parigi nel 1675, ad appena 38 anni."}
{"id": "3710870", "revid": "1312410", "url": "https://it.wikipedia.org/wiki?curid=3710870", "title": "Federica Brunini", "text": "Biografia.\nDopo la laurea in Lettere Moderne con una tesi sulla Teoria e Storia della Pedagogia Teatrale in Italia, si diploma alla Civica Scuola d'Arte Drammatica Paolo Grassi di Milano, dove studia e collabora, tra gli altri, con i registi Gabriele Vacis, Giampiero Solari, Silvio Soldini, Giuseppe Bertolucci. \nHa scritto per il Corriere della Sera, L\u2019Espresso, People, Vanity Fair, Glamour e collabora con molte testate internazionali. \u00c8 Royal Watcher per il settimanale Grazia. Gi\u00e0 responsabile della comunicazione per ONG e istituzioni in Italia e all\u2019estero, \u00e8 consulente e PR specializzata in Situational Awareness.\nHa pubblicato: \"Sar\u00f2 regina. La vita di Kate Middleton come me l'ha raccontata lei\" (Sonzogno, 2011), \"La matematica delle bionde\" (Giunti, 2013), \"Travel Therapy: il viaggio giusto al momento giusto\" (Emma Books, 2016), \"Quattro tazze di tempesta\" (Feltrinelli, 2016) e \"Due sirene in un bicchiere\" (Feltrinelli, 2018), tradotto in Spagna, Olanda, Lituania e Cina, \"La circonferenza dell\u2019alba\" (Feltrinelli, 2020).\nAppassionata di viaggi ed etnologia, pubblica nel 2008 il libro \"Il manuale della viaggiatrice\" (Morellini). Nel 2009, esce \"Il piccolo libro verde del viaggio: 250 consigli per viaggiare eco\". Nel frattempo, collabora con riviste come Glamour, Vanity Fair, Cosmopolitan, Vogue, Panorama e radio come Radio Monte Carlo, Kiss Kiss, Capital. Nel 2011, la casa editrice Sonzogno pubblica il romanzo biografico \"Sar\u00f2 regina. La vita di Kate Middleton come me l'ha raccontata lei\", . Ideatrice e depositaria della Travel Therapy, d\u00e0 alle stampe nello stesso anno il manuale \"Travel Therapy: il viaggio giusto al momento giusto (Emma Books)\". Nel 2013, esce il suo romanzo \"La matematica delle bionde\". Nel 2014 il romanzo viene tradotto in Inglese con il titolo \"The Blonde Formula\" e presentato alla Book Fair di Londra e di Malta. Nel 2014 partecipa come comparsa alle riprese del film \"By the Sea\" diretto da Angelina Jolie e interpretato dalla stessa attrice con il marito Brad Pitt sull'isola di Gozo. Nel 2016 pubblica con Feltrinelli il romanzo \"Quattro tazze di tempesta\", subito in classifica tra i libri pi\u00f9 venduti dell\u2019estate. Nel 2018, il suo romanzo \"Due sirene in un bicchiere\" (Feltrinelli) con oltre 50.000 copie vendute e diverse traduzioni all'estero. Nel giugno 2020, torna in libreria con il romanzo \"La circonferenza dell'alba\", sempre per i tipi di Feltrinelli, subito eletto \u201ccomfort book allo stato puro\u201d."}
{"id": "3710878", "revid": "1543377", "url": "https://it.wikipedia.org/wiki?curid=3710878", "title": "Irredentismo italiano in Savoia", "text": "L'Irredentismo italiano in Savoia fu un movimento politico che promosse l'annessione della Savoia al Regno d\u2019Italia. Fu attivo dal 1860 alla seconda guerra mondiale.\nStoria.\nL'Irredentismo italiano chiamava \"savoiardi italiani\" i cittadini della Savoia che si consideravano appartenenti al popolo italiano.\nLe origini.\nLa Savoia era la terra d'origine di Casa Savoia. Fin dal Medioevo la Savoia era unita a parte dell'odierno Piemonte nella contea di Savoia. Durante il Rinascimento, questo stato preunitario fu elevato a Ducato di Savoia, ed ampli\u00f2 i suoi domini in Italia. La capitale era Chamb\u00e9ry. La lingua ufficiale in Savoia, cos\u00ec come in Valle d'Aosta e in tutte le valli occidentali del Piemonte non era mai stata l'italiano, l'italiano era stato introdotto come lingua ufficiale e notarile in Piemonte a partire dal 1561 con l'Editto di Rivoli. In ogni caso il francese sia nella parte cismontana del Ducato, sia ovviamente in quella ultramontana, rimase una lingua pi\u00f9 prestigiosa e pi\u00f9 conosciuta dell'italiano, fino almeno ai tempi dell'Unit\u00e0 d'Italia. In Savoia rimane tuttora un esiguo numero di parlanti di dialetto savoiardo. Il dialetto savoiardo, che fa parte della lingua franco-provenzale, \u00e8 strettamente imparentato al dialetto valdostano e al dialetto delle valli di Lanzo, Orco e Soana, su territorio italiano.\nA met\u00e0 del 1860 la Savoia, insieme a Nizza, dal Regno di Sardegna fu annessa alla Francia a seguito del trattato di Torino e di un plebiscito consultivo. L'esito della consultazione, che si tenne il 22 ed il 23 aprile 1860, fu di 130.523 voti a favore dell'unione alla Francia, 235 contrari, 600 schede bianche e 71 nulle. La votazione fu influenzata da episodi propagandistici e le stesse percentuali sono verosimilmente da ridimensionare, tanto che, all'epoca ci furono delle asserzioni di brogli elettorali.\nLe contestazioni.\nInfatti, gi\u00e0 da prima del plebiscito molti savoiardi protestarono contro l'annessione. Gi\u00e0 all'inizio del 1860, 3.000 dimostranti a Chamb\u00e9ry contestarono il possibile passaggio della regione alla Francia, ed il 16 marzo dello stesso anno i rappresentanti delle province della Savoia settentrionale spedirono a Vittorio Emanuele II, a Napoleone III ed al Consiglio federale della Svizzera una dichiarazione dove era riportato che non volevano l'annessione alla Francia, ma preferivano rimanere nel Regno di Sardegna oppure, nel caso in cui la separazione dal Piemonte fosse stata inevitabile, entrare a far parte della Svizzera.\nGiuseppe Garibaldi contest\u00f2 i plebisciti che permisero l'annessione della Savoia e di Nizza alla Francia, ed i suoi seguaci savoiardi negli anni seguenti trovarono rifugio in Italia. Nel 1871, comparve un movimento nella Savoia centrale e settentrionale che si opponeva all'annessione. Un comitato cittadino di Bonneville dichiar\u00f2 che il voto del 1860 era il risultato di pressioni imperialistiche, e non indicava un libero proposito della popolazione, e quindi chiedeva un nuovo plebiscito. La Francia sped\u00ec 10.000 soldati per ristabilire l'ordine.\nNel 1919 la Francia pose ufficialmente fine alla smilitarizzazione della Savoia ed alla zona franca, che erano stati stabiliti dal Congresso di Vienna e dal trattato d'annessione. Gi\u00e0 per\u00f2 durante la prima guerra mondiale i due trattati non vennero rispettati, anche se non ufficialmente. La Francia fu quindi condannata, nel 1932, dalla corte internazionale per aver infranto il trattato di Torino, riguardo alla Savoia e a Nizza.\nDopo il 1861, fu fondata in Italia l\u2019\"Associazione Oriundi Savoiardi e Nizzardi Italiani\", che continu\u00f2 la sua attivit\u00e0 fino al 1966.\nDurante il fascismo.\nTra la fine degli anni trenta e i primi anni quaranta, durante il regime fascista, vennero create delle organizzazioni che promossero l'unificazione della Savoia al Regno d'Italia. I membri fascisti erano un centinaio, concentrati principalmente a Grenoble e Chamb\u00e9ry.\nQuando l'Italia occup\u00f2 la Savoia nel novembre del 1942, questi gruppi di fascisti arrivarono a comprendere quasi a 10.000 aderenti; essi chiedevano l'annessione della Savoia all'Italia, ma Vittorio Emanuele III si oppose.\nL'occupazione italiana.\nNel 1940, all'inizio della seconda guerra mondiale, l'Italia occup\u00f2 militarmente parte del territorio francese oltre le Alpi. Questa zona era vasta 832 km2 ed era abitata da 28.500 cittadini.\nNel novembre del 1942, a seguito dell'operazione Anton, il Regio Esercito espanse la propria zona d'occupazione. Le forze italiane presero il controllo di Grenoble, Nizza, del delta del Rodano e di quasi tutta la Savoia.\nInizi\u00f2 un processo di italianizzazione della Savoia, che non venne per\u00f2 mai completato.\nSolo una minoranza di savoiardi italiani si arruol\u00f2 volontaria nel Regio Esercito e nelle organizzazioni fasciste come nelle camicie nere. Molti savoiardi italiani aiutarono gli ebrei nella zona di occupazione nazi-fascista, e la Savoia divent\u00f2 rifugio di molti perseguitati dal Governo di Vichy.\nI progetti di annessione della Savoia al Regno d'Italia furono caldeggiati dai savoiardi italiani fascisti di Grenoble, ma il progetto non ebbe seguito perch\u00e9 nel settembre del 1943 la Germania nazista sostitu\u00ec l'Italia nell'occupazione militare.\nDopoguerra.\nDopo la seconda guerra mondiale tutte le organizzazioni di savoiardi italiani furono messe fuori legge dalle autorit\u00e0 francesi.\nMolti dei savoiardi italiani sostennero negli anni cinquanta e sessanta lo sviluppo dei movimenti politici autonomisti della Savoia.\nIl dialetto savoiardo.\nI savoiardi italiani utilizzano principalmente, come lingua, il dialetto savoiardo, che \u00e8 una variante della lingua francoprovenzale.\nQuesto dialetto \u00e8 parlato in Savoia ed in Alta Savoia in Francia, nel Canton Vallese in Svizzera ed in Valle d'Aosta in Italia.\nDurante l'occupazione fascista della Francia, tra il 1940 ed 1943, le autorit\u00e0 italiane promossero un processo di italianizzazione di tutta la popolazione della Savoia, imponendo l'uso dell'italiano in sostituzione del dialetto savoiardo. Questo processo non fu completato per gli eventi bellici."}
{"id": "3710880", "revid": "1543377", "url": "https://it.wikipedia.org/wiki?curid=3710880", "title": "Rally Dakar 2003", "text": "Il Rally Dakar 2003 \u00e8 stata la 25\u00aa edizione del Rally Dakar (partenza da Marsiglia, arrivo a Sharm el-Sheikh).\nTappe.\nNelle 19 giornate del rally raid furono disputate 17 tappe ed una serie di trasferimenti (8.552\u00a0km), con 17 prove speciali per un totale di 5.216\u00a0km.\nClassifiche.\nMoto.\nHanno finito la gara 98 delle 162 moto iscritte.\nAuto.\nHanno finito la gara 61 delle 130 auto iscritte.\nCamion.\nHanno finito la gara 27 dei 51 camion iscritti."}
{"id": "3710881", "revid": "287204", "url": "https://it.wikipedia.org/wiki?curid=3710881", "title": "Kitty Hawk (Stati Uniti d'America)", "text": "Kitty Hawk \u00e8 una cittadina statunitense situata nella contea di Dare, nella Carolina del Nord. La popolazione era di 2\u00a0991 abitanti al censimento del 2000.\nCollocata sugli Outer Banks, la lunga spiaggia battuta dal vento che disegna la costa della Carolina del Nord, Kitty Hawk fu il sito dei primi esperimenti di volo dei fratelli Wright (con alianti e aeroplani) tra il 1900 e il 1903; i due pionieri dell'aviazione vi fecero poi ritorno ancora, sporadicamente, nel 1908 e nel 1911, ma la citt\u00e0 \u00e8 tuttora famosa soprattutto per aver ospitato il 17 dicembre 1903 il primo volo del Wright Flyer, che \u00e8 spesso considerato il primo aereo a motore ad aver compiuto un volo controllato e prolungato con un pilota a bordo.\nGeografia, demografia, storia.\nSecondo lo United States Census Bureau, la sua superficie \u00e8 di 21,3 km\u00b2 (8,23 sq mi). Di essi, 21,20\u00a0km\u00b2 (8,18 sq mi) sono terraferma e 0,123\u00a0km\u00b2 (0,0476 sq mi, lo 0,579%) sono specchi d'acqua.\nAl censimento del 2000 la popolazione di Kitty Hawk ammontava a 2\u00a0991 unit\u00e0; nella citt\u00e0 c'erano 1\u00a0265 nuclei familiari e 866 famiglie. La densit\u00e0 di popolazione era di 141,2 abitanti/km\u00b2.\nL'insediamento di Kitty Hawk nacque all'inizio del XIX secolo con il nome di Chickahawk. Nel corso dell'Ottocento rimase una citt\u00e0 di mare di provincia dedita prevalentemente alla pesca. Nell'anno 1900, per via delle sue spiagge sabbiose e del suo clima caratterizzato dal vento forte e costante, venne scelta da Wilbur e Orville Wright come sito per le loro prime sperimentazioni con gli alianti. Nel 1903, in una localit\u00e0 6\u00a0km a su di Kitty Hawk nota come Kill Devil Hills, i Wright fecero volare il loro primo velivolo motorizzato, il Wright Flyer."}
{"id": "3710882", "revid": "1442080", "url": "https://it.wikipedia.org/wiki?curid=3710882", "title": "Quebec WCT 1971 - Doppio", "text": "Il doppio del torneo di tennis Quebec WCT 1971, facente parte della categoria World Championship Tennis, ha avuto come vincitori Roy Emerson e Rod Laver che hanno battuto in finale Tom Okker e Marty Riessen 7\u20136, 6\u20132."}
{"id": "3710884", "revid": "44219975", "url": "https://it.wikipedia.org/wiki?curid=3710884", "title": "Ichthyopsida", "text": ""}
{"id": "3710890", "revid": "466539", "url": "https://it.wikipedia.org/wiki?curid=3710890", "title": "Ciclismo ai XVI Giochi panamericani", "text": "Il ciclismo ai XVI Giochi panamericani ebbe luogo a Guadalajara, in Messico, dal 15 al 22 ottobre 2011 in diversi impianti. Quattro le specialit\u00e0 inserite in programma: ciclismo su strada (al Guadalajara Circuito y Ruta, su pista (al Vel\u00f3dromo Panamericano), mountain bike (al Circuito Panamericano de Ciclismo) e BMX (al CODE San Nicol\u00e1s). Con 13 medaglie totali, di cui 7 d'oro, la Colombia ha conquistato la vetta del medagliere. Secondo il Venezuela con 5 ori."}
{"id": "3710891", "revid": "287204", "url": "https://it.wikipedia.org/wiki?curid=3710891", "title": "Stockholm Open 2011", "text": "Lo Stockholm Open 2011 \u00e8 stato un torneo di tennis che si gioca su campi in cemento al coperto. \u00c8 stata la 43\u00aa edizione dell'evento conosciuto col nome di Stockholm Open che appartiene alla serie ATP World Tour 250 series nell'ambito dell'ATP World Tour 2011. Gli incontri si sono tenuti al Kungliga tennishallen di Stoccolma, in Svezia, dal 17 al 23 ottobre 2011.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale: \nI seguenti giocatori sono passati dalle qualificazioni:\nPunti e montepremi.\nIl montepremi complessivo \u00e8 di 531.000 \u20ac.\nCampioni.\nSingolare.\n Ga\u00ebl Monfils ha sconfitto in finale Jarkko Nieminen per 7-5, 3-6, 6-2.\nDoppio.\n Rohan Bopanna / Aisam-ul-Haq Qureshi hanno sconfitto in finale Marcelo Melo / Bruno Soares per 6-1, 6-3."}
{"id": "3710896", "revid": "1498232", "url": "https://it.wikipedia.org/wiki?curid=3710896", "title": "Sky M\u00e9xico", "text": "Sky M\u00e9xico \u00e8 una piattaforma televisiva satellitare commerciale destinata al mercato televisivo del Messico, dell'America Centrale e della Repubblica Dominicana fornita a pagamento da Sky M\u00e9xico nata il 25 luglio 1996.\nNel 2009 aveva 1 900 000 abbonati.\nLa societ\u00e0 \u00e8 controllata al 58.7% da Televisa e al 41.3% da DirecTV (di cui fa parte News Corp).\nSKY M\u00e8xico ha 39 canali in HD."}
{"id": "3710900", "revid": "1442080", "url": "https://it.wikipedia.org/wiki?curid=3710900", "title": "Stockholm Open 2011 - Singolare", "text": "Il singolare dello Stockholm Open 2011 \u00e8 stato un torneo di tennis facente parte dell'ATP World Tour 2011.\nIl detentore del titolo era Roger Federer, che ha deciso di non partecipare a questa edizione.\nGa\u00ebl Monfils ha sconfitto in finale Jarkko Nieminen per 7-5, 3-6, 6-2.\nTeste di serie.\nLe prime quattro teste di serie ricevono un bye per il secondo turno. "}
{"id": "3710902", "revid": "729019", "url": "https://it.wikipedia.org/wiki?curid=3710902", "title": "Rally Dakar 2002", "text": "Il Rally Dakar 2002 \u00e8 stata la 24\u00aa edizione del Rally Dakar (partenza da Arras, arrivo a Dakar).\nTappe.\nNelle 17 giornate del rally raid furono disputate 16 tappe ed una serie di trasferimenti (9.436\u00a0km), con 16 prove speciali per un totale di 6.486\u00a0km.\nClassifiche.\nMoto.\nHanno finito la gara 58 delle 167 moto iscritte.\nAuto.\nHanno finito la gara 52 delle 117 auto iscritte.\nCamion.\nHanno terminato la corsa 22 dei 34 camion iscritti. In 8\u00aa posizione due vip quali Paolo Barilla e Matteo Marzotto."}
{"id": "3710911", "revid": "124415621", "url": "https://it.wikipedia.org/wiki?curid=3710911", "title": "Marcelo Boeck", "text": "Carriera.\nClub.\nNel 2011 ha firmato un contratto con i \"Le\u00f5es\" fino al 2016.\nIl 28 novembre 2016 si salva dalla tragedia aerea che ha coinvolto la squadra della Chapecoense in quanto non convocato (permesso di compleanno) e quindi non in volo."}
{"id": "3710921", "revid": "1543377", "url": "https://it.wikipedia.org/wiki?curid=3710921", "title": "Top Teams Cup 2006-2007 (maschile)", "text": "La Top Teams Cup 2006/2007 \u00e8 la 35\u00aa edizione del secondo torneo pallavolistico europeo per importanza dopo la Champions League, l'ultima con questa denominazione, ed \u00e8 stato organizzato come di consueto dalla Conf\u00e9d\u00e9ration Europ\u00e9enne de Volleyball (CEV).\nLa formula, per questa edizione, prevede 28 squadre suddivise in 7 gironi, giocati in concentramenti da disputarsi in casa di una delle 4 squadre. Si qualificano agli Ottavi di finale le prime classificate di ogni girone. Altre 9 squadre sono qualificate di diritto alla Main Phase.\nLe 16 squadre rimaste si affrontano in gare di andata e ritorno negli Ottavi di finale e successivamente nei Quarti di finale. Durante questa fase, in caso di parit\u00e0 di vittorie viene giocato un set supplementare ai 25 per decretare il passaggio del turno.\nLe 4 squadre rimaste danno vita alla Final four, che prevede Semifinali, Finale per il 3\u00ba e 4\u00ba posto e Finale per il 1\u00ba e 2\u00ba posto, in gare di sola andata, disputate al PalaPanini di Modena.\nLa vittoria finale \u00e8 andata alla formazione slovena dell'Autocommerce Bled, al suo primo titolo in questa manifestazione.\nSquadre partecipanti.\nSuddivisione per federazioni.\nPartecipano a questa edizione 37 squadre, provenienti da 27 Federazioni, cos\u00ec suddivise per nazioni:\n2 squadre\n1 squadra\nFinal Four.\nLa Final Four si \u00e8 disputata a Modena (Italia) .\nGli accoppiamenti della Final Four, stabiliti dal regolamento CEV, prevedono che in caso di qualificazione di due squadre della stessa nazione, queste si incontrino in semifinale. Nel caso, invece, della presenza di squadre di nazioni diverse, verr\u00e0 effettuato un nuovo sorteggio."}
{"id": "3710924", "revid": "599013", "url": "https://it.wikipedia.org/wiki?curid=3710924", "title": "Augusto Andaveris", "text": "Caratteristiche tecniche.\nGioca come attaccante centrale.\nCarriera.\nClub.\nAndaveris inizi\u00f2 la propria carriera a 18 anni nel Real Mamor\u00e9; l'anno seguente fu acquistato dal Bol\u00edvar, con cui ebbe l'occasione di esordire nella massima serie boliviana. Nel corso delle 10 gare della stagione 1998 non and\u00f2 mai a segno. Termin\u00f2 l'anno solare all'Always Ready, sempre a La Paz; nel 1999 fece ritorno al Bol\u00edvar. Trov\u00f2 poco spazio: in due anni presenzi\u00f2 in 5 partite, segnando una rete, la sua prima in prima divisione. Nel 2001 firm\u00f2 per l'Universidad Iberoamericana, formazione neopromossa. Visse una buona annata a livello realizzativo, giacch\u00e9 si mantenne su una media di 0,54 marcature a partita. Nel 2002 pass\u00f2 al Wilstermann di Cochabamba: in tale compagine segn\u00f2 meno dell'anno precedente, e a fine stagione registr\u00f2 5 gol. Nel 2003 disput\u00f2 il campionato con il San Jos\u00e9 di Oruro. Durante l'Apertura segn\u00f2 9 reti, mentre nel Clausura mise a referto 5 segnature. Nel 2004 fu ceduto all'Oriente Petrolero; nel 2005 torn\u00f2 al Bol\u00edvar, vincendovi il torneo di Adecuaci\u00f3n. Nello stesso 2005 lasci\u00f2 per la prima volta la Bolivia per giocare all'estero: si accas\u00f2 pertanto al KF Tirana, squadra della capitale albanese, in cui raggiunse il connazionale Percy Colque. Nella massima serie albanese scese in campo 17 volte, marcando un gol. Rientr\u00f2 in patria per la seconda parte del campionato nazionale 2006, firmando per il La Paz F\u00fatbol Club. Fece parte della rosa che ottenne due secondi posti consecutivi nei campionati Clausura 2007 e Apertura 2008. Nel 2008 lasci\u00f2 nuovamente il proprio paese d'origine per l'Europa: si trasfer\u00ec all'Inter Baku, formazione della capitale azera; mantenne una media di un gol ogni tre partite. Nel 2009 torn\u00f2 al La Paz; nel 2010 venne acquistato dal Real Potos\u00ed. Nel 2011 \u00e8 stato ceduto all'Aurora.\nNazionale.\nCon la selezione Under-20 ha disputato il Campionato sudamericano 1999. Debutt\u00f2 in Nazionale maggiore il 5 settembre 2001, in occasione dell'incontro di Asunci\u00f3n con il , valido per le qualificazioni al . Il 6 ottobre esord\u00ec da titolare, giocando il primo tempo contro l' prima di venire sostituito da Jos\u00e9 Alfredo Castillo. Nel 2007 venne incluso nella lista per la Copa Am\u00e9rica. Debutt\u00f2 nel torneo il 3 luglio contro il , giocando da titolare i primi 57 minuti, venendo poi rilevato da Juan Carlos Arce. Nello stesso anno prese parte alle qualificazioni al , venendo schierato contro la . Rimase poi escluso dalle convocazioni fino al 2010; l'11 ottobre ha esordito nelle qualificazioni al contro la ."}
{"id": "3710925", "revid": "179980", "url": "https://it.wikipedia.org/wiki?curid=3710925", "title": "Stormers Sporting Club", "text": ""}
{"id": "3710926", "revid": "1543377", "url": "https://it.wikipedia.org/wiki?curid=3710926", "title": "Rally Dakar 2004", "text": "Il Rally Dakar 2004 \u00e8 stata la 26\u00aa edizione del Rally Dakar (partenza da Clermont-Ferrand, arrivo a Dakar).\nTappe.\nNelle 18 giornate del rally raid furono disputate 17 tappe ed una serie di trasferimenti (9.506,5\u00a0km), con 17 prove speciali per un totale di 4.635,5\u00a0km.\nClassifiche.\nMoto.\nHanno finito la gara 65 delle 195 moto iscritte.\nAuto.\nHanno finito la gara 60 delle 142 auto iscritte.\nCamion.\nHanno terminato la corsa 38 dei 63 camion iscritti."}
{"id": "3710928", "revid": "111338759", "url": "https://it.wikipedia.org/wiki?curid=3710928", "title": "Episodi di Coppia di re (prima stagione)", "text": "La prima stagione della serie televisiva Coppia di re \u00e8 stata trasmessa negli Stati Uniti dal 10 settembre 2010 al 9 maggio 2011 su Disney XD.\nIn Italia \u00e8 andata in onda dal 21 febbraio 2011 su Disney XD e dal 12 settembre dello stesso anno su Disney Channel.\nLa stagione introduce due gemelli, Brady (interpretato da Mitchel Musso) e Boomer (interpretato da Doc Shaw), che scoprono di essere i sovrani dell'isola di Kinkow; nel cast vi sono anche Geno Segers, Ryan Ochoa e Kelsey Chow.\nIl ritorno dei re - Parti 1 e 2.\nBrady (Mitchel Musso) e Boomer (Doc Shaw) sono due adolescenti gemelli che vivono a Chicago con la zia Nancy e lo zio Bill, in quanto i loro genitori sono deceduti. Brady e Boomer non sanno di essere destinati a diventare i prossimi re di una nazione insulare conosciuta come Kinkow. Dopo essere stati maltrattati dai ragazzi pi\u00f9 duri del loro liceo, Mason (Geno Segers) e un gruppo di guerrieri di Kinkow vengono a portarli a casa. Brady e Boomer rompono il sacro rubino dell'isola, facendo eruttare il vulcano di Kinkow. Il loro cugino Lanny (Ryan Ochoa) li convince con l'inganno ad andare a prendere un altro rubino sacro per farli morire nel lato oscuro di Kinkow, permettendogli di diventare re. Mentre sono sul lato oscuro, Brady e Boomer vengono catturati da una trib\u00f9 chiamata il Popolo Tarantola, ma sono protetti dal medaglione di pipistrello a cui il Popolo Tarantola obbedisce. Brady e Boomer ottengono il rubino sorella e salvano il regno. Tuttavia, la catena che controllava il Popolo Tarantola cade dal collo di Brady.\nOspite speciale: Tichina Arnold nel ruolo di zia Nancy\nOspiti: John Eric Bentley nel ruolo dello zio Bill, Maxie J. Santillan nel ruolo di Stately Islander, Matthew Willig nel ruolo di Tarantula Leader, Vincent Pastore nel ruolo della voce di Yamakoshi, Gragory Pugliese nel ruolo di Rondo\nBrevi apparizioni: Clint Culp come allenatore\nNota: questo \u00e8 uno speciale di un'ora. Questo episodio \u00e8 stato trasmesso per la prima volta su Disney Channel prima di andare in onda su Disney XD il 22 settembre 2010. La sua anteprima su Disney Channel ha ricevuto 4,1 milioni di spettatori,[1][2] segnando il maggior numero di spettatori, fino ad oggi, per la prima di una serie originale Disney XD.\nBulli da spiaggia.\nBrady e Boomer sono banditi da Shredder Beach dal top surfista conosciuto come \"The Big Kahula\", conosciuto anche come Hibachi. Dopo essere stati banditi dalla spiaggia, tornano e scommettono con Hibachi che lo batteranno in una gara di surf e si riprenderanno la spiaggia. Hibachi afferma che se vince, allora nessuno potr\u00e0 pi\u00f9 fare surf sull'isola, tranne lui e i suoi amici. Brady e Boomer si arruolano in un campo di addestramento gestito da Mason, che cerca di allenarli per imparare a fare surf, e si riprendono la spiaggia. Mason era il surfista di punta, ma \u00e8 stato battuto da Hibachi 10 anni prima, perch\u00e9 era accecato da quello che pensava fosse il sole. Brady e Boomer si allenano e sfidano Hibachi, mentre la figlia di Mason, Mikayla (Kelsey Chow), decide di tenere d'occhio gli amici di Hibachi. Scopre che stavano cercando di imbrogliare, facendo risplendere la luce del sole negli occhi di Brady e Boomer con un guscio riflettente. Mette i responsabili a dormire con le freccette. Brady e Boomer vincono la gara, e Mikayla dice al padre che Hibachi ha cercato di accecarli, ed \u00e8 per questo che Mason in precedenza aveva perso contro di lui. Hibachi poi scappa via. Brady e Boomer dichiarano Mason il nuovo \"Big Kahula\" facendolo diventare il miglior surfista di Shredder Beach.\nLe guest star: Martin Klebba nel ruolo di Hibachi e Kyle Benton in quello di Marvin\nCoda da sirena.\nI due re trovano cinque bellissime sirene sulla spiaggia e le portano al castello per trasformarle in principesse umane del castello. Le cose vanno male quando le sirene in realt\u00e0 stavano seducendo i re per conquistare il castello, e trasformano anche Mikayla in una sirena e la fanno parlare con il cinguettio dei delfini. Nel frattempo, Lanny si innamora di Amazonia, una delle sirene, che risponde anche a Lanny.\nLe guest star: Leslie Anne Huff nel ruolo di Aerosol, Madison Riley in Amazzonia\nLa scomparsa dei re selvaggi.\nBrady e Boomer trovano una creatura carina nella giungla e decidono di tenerla come animale domestico, nonostante gli avvertimenti di Mason. Lanny lo chiama \"ascella gigante\". Inizia bene, ma peggiora quando iniziano a trascurarla e si trasforma in una grande bestia, rapendo i re nel processo. Nel frattempo, Lanny ipnotizza il giullare di corte senza talento per uccidere i re, ma il suo piano fallisce.\nAssente: Kelsey Chow nel ruolo di Mikayla Makoola\nGuest star: John O'Hurley come istruttore di CD\nGrandi re vanno a scuola.\nNonostante siano re, Brady e Boomer sono ancora tenuti a frequentare la scuola a Kinkow, ma sono riluttanti a farlo. Brady diventa geloso quando Mikayla inizia a frequentare il suo compagno di scuola Tristan, che pratica sport estremi ed \u00e8 sopravvissuto agli attacchi degli animali. Per impressionarla, Brady si iscrive a scuola e cerca di fare sport estremi. Brady si arrabbia perch\u00e9 Mikayla e Tristan siedono insieme al \"tavolo del giaguaro\" della scuola, mentre lui e Boomer devono sedersi con i bambini al \"tavolo dei suricati\". Boomer si affeziona ai bambini.\nAssente: Geno Segers come Mason Makoola\nOspiti: Christoph Sanders nel ruolo di Tristan, Davis Cleveland nel ruolo di Chauncey, Leland Crooke nel ruolo del professore e Derek Anthony nel ruolo della guardia.\nIl sospetto di Brady.\nBoomer diventa buon amico di un ragazzo del clan Flagee, una trib\u00f9 vicina di cui Brady comincia a sospettare che siano cannibali e vogliono avere Boomer per cena. Brady escogita un piano e tenta di infiltrarsi nel villaggio della trib\u00f9, mentre anche Mason comincia a credere alla teoria dei cannibali.\nSpecial guest star: Doug Brochu nel ruolo di Oogie\nAssente: Kelsey Chow nel ruolo di Mikayla Makoola\nNota: il 22 ottobre 2010 l'episodio \u00e8 stato visto da 3 milioni di spettatori quando \u00e8 stato trasmesso su Disney Channel[3], segnando il secondo episodio pi\u00f9 visto della serie, subito dopo l'episodio di un'ora della prima della serie[3].\nIl torneo di Junga Ball.\nBrady e Boomer si preparano per il torneo Junga Ball contro altre isole. La squadra di Kinkow \u00e8 composta dalle sue guardie, con Brady e Boomer come capi squadra. Quando Boomer non riesce a governare la squadra tanto quanto Brady, Boomer inizia la sua squadra con l'aiuto del residente di Kinkow per sfidare Brady. Le due squadre competono per vedere quale squadra rappresenterebbe Kinkow.\nAssente: Kelsey Chow nel ruolo di Mikayla Makoola\nLa vendetta della mummia.\nLa mummia viene rianimata con l'aiuto del medaglione del pipistrello. La mummia provoca il caos e inizia a dare la caccia a Brady e Boomer. I re cercano di recuperare il medaglione del pipistrello e mettono la mummia a dormire prima che Mikayla e Mason scoprano la situazione.\nLa guest star: Raymond Ochoa, il fratello minore di Ryan Ochoa, da giovane.\nOh, fratello, dove sei?\nBrady e Boomer usano una speciale mappa del tesoro per trovare il tesoro con l'aiuto di un pirata, ma i pirati intrappolano l'intera banda e progettano di rubare il palazzo.\nVietato l'ingresso ai re.\nBrady e Boomer si travestono per unirsi ai Riptides, una banda famosa per fare scherzi in tutta l'isola. Per gli scherzi, Brady e Boomer si travestono da parrucche. La loro ultima prova prima di essere accettati nella banda \u00e8 il furto di Yamakoshi: il pesce parlante di Lanny.\nGuest star: Chris Blasman nel ruolo di Hawk e Vincent Pastore nella voce di Yamakoshi\nAssente: Geno Segers come Mason Makoola\nUna coppia di burloni.\nQuando Brady e Boomer tentano di fare scherzi agli abitanti del villaggio, si spingono troppo oltre e arriva un uccello chiamato Karma, portando loro sfortuna, proprio come aveva avvertito Mikayla.\nDue re... in ballo.\nBrady e Boomer tornano al ballo del liceo a Chicago per sfoggiare il loro status reale. Boomer sceglie una ragazza di nome Rebecca, con la quale pensa di aver avuto un appuntamento; Brady sceglie Mikayla, che si rifiuta finch\u00e9 non fa qualcosa di nobile. Le cose vanno in tilt quando i Tarantola People si imbucano alla festa.\nLa guest star: Logan Browning nel ruolo di Rebecca \"Awesome\" Dawson\nIl re stonato.\nPer il Festival del Raccolto, Boomer \u00e8 entusiasta di cantare, pensando di avere una grande voce ma in realt\u00e0 non \u00e8 cos\u00ec. Brady cerca di evitare che Boomer venga umiliato, ma non sa come farlo senza ferire i sentimenti di Boomer.\nAssente: Geno Segers nel ruolo di Mason Makoola\nGuest star: Raymond Ochoa da giovane\nLa puntura del Waka Waka.\nLo zio Bill e la zia Nancy di Brady e Boomer vengono a visitare Kinkow quando pensano che l'isola sia troppo pericolosa e devono riportare i re a casa. Prima del loro arrivo, Brady viene morso da un insetto di Waka Waka, provocando vari effetti collaterali che si verificheranno in ordine cronologico: orecchio allargato, occhi da insetto, amnesia e arti flaccidi, prima di finire con la testa che si trasforma in una zucca. Brady e Boomer non riescono a far mordere di nuovo Brady, il che invertir\u00e0 gli effetti. Nel processo, i ragazzi si rovesciano accidentalmente sulle rocce che si appoggiano su un terreno di sepoltura per i Tarantola People. In seguito i ragazzi cercano di dimostrare a Bill e Nancy che l'isola \u00e8 sicura, nascondendo loro i vari effetti collaterali di Brady. I Tarantula People invadono il castello e dichiarano guerra al loro terreno di sepoltura disturbato, e un insetto Waka Waka invade successivamente il castello, prima di essere cacciato da Boomer. Brady, ora con una testa di zucca, spaventa i Tarantola People, e Bill e Nancy sono convinti che i ragazzi staranno bene a vivere con Mason e Mikayla. Brady \u00e8 poi guarito.\nSpecial guest star: Tichina Arnold nel ruolo di zia Nancy\nGuest star: John Eric Bentley nei panni dello zio Bill\nLa lotta di Brady.\nBrady cerca di far credere a Boomer nei fantasmi, cos\u00ec compra un \"Fantasma in lattina\", ma Lanny scambia il fantasma con un fantasma vichingo pi\u00f9 letale di nome Farhod il Feroce, che si impossessa del corpo di Boomer. Brady cerca aiuto da June, la signora che gli ha venduto il fantasma.\nLa guest star: Edie McClurg nel ruolo di June e Patrick Gallagher nel ruolo di Farhod il Feroce\nAssente: Kelsey Chow nel ruolo di Mikayla Makoola\nIl re e il terzo occhio.\nAi re viene detto che devono cercare di vincere una gara quando tentano di organizzare un trattato con l'isola avversaria di Cornea; il vincitore riceve la ricompensa di una principessa, ma Brady e Boomer scoprono che non \u00e8 una tipica principessa, perch\u00e9 lei e suo padre hanno ciascuno tre occhi. Nel frattempo, Mason spera che il trattato abbia successo in modo da poter ricevere una bottiglia di salsa speciale da Cornea.\nStella ospite: Tiffany Mulheron nel ruolo della principessa Iris e Oliver Muirhead nel ruolo del padre e del re dell'isola di Cornea.\nReali tra le mie ali.\nI re decidono di fare un concorso \"re per un giorno\", che viene vinto da un ragazzo di nome Hilo Tutuki, che ammira i re. Tutti si mettono nei guai quando Hilo cerca di fermare una bestia pericolosa.\nAssente: Geno Segers come Mason Makoola\nGuest star: Tyrel Jackson Williams nel ruolo di Hilo Tutuki\nScuola di lotta.\nDopo aver appreso che il loro padre era il miglior guerriero della storia dell'isola, Boomer e Brady si iscrivono alla Kinkow Fight School. Quando Mason riserva ai re un trattamento speciale, la gelosia supera Mikayla. Seguendo il consiglio di Lanny, decide di mettere alla prova la ritrovata fiducia e le abilit\u00e0 dei re opponendoli ad Atog the Giant. Quando Mason lo scopre, Mikayla cerca di convincere i re a ritirarsi, ma \u00e8 troppo tardi perch\u00e9 i re sono ansiosi di dimostrare il loro guerriero interiore.\nSpecial guest star: Il Grande Khali nel ruolo di Atog il Gigante\nAttenti a quei due.\nBoomer e Brady scoprono il Vault 14, un caveau segreto che protegge i pi\u00f9 misteriosi e potenti artefatti di Kinkow, tra cui il Duplicatus Plantus, una pianta che copia tutto ci\u00f2 che tocca. I re fanno dei cloni di se stessi e mentre vanno a fare surf, mandano i loro doppi al Kalooki Island Peace Summit. Al posto dei fratelli, i cloni impressionano Mikayla, i dignitari dell'isola e gli altri Kinkowiani con la loro intelligenza, igiene e professionalit\u00e0. Tuttavia, quando Brady e Boomer sentono il piano definitivo dei cloni per prendere il controllo, i re devono capire come liberarsi dei loro sosia e riprendersi il loro regno.\nViaggio al centro del Monte Vomito.\n\u00c8 il compleanno dei re e per il loro regalo reale, ognuno di loro riceve un desiderio che si avverer\u00e0. Poco prima di spegnere le candeline, Boomer viene a sapere che Brady si \u00e8 vantato con tutta l'isola di essere il gemello pi\u00f9 grande. Boomer usa il suo desiderio per scoprire la verit\u00e0 su chi \u00e8 nato per primo, mentre il desiderio di Brady \u00e8 che Mikayla non riesca a smettere di fargli i complimenti per un giorno. Boomer si reca al centro di Mt. Spew per incontrare l'oracolo del vulcano e scoprire chi \u00e8 il re maggiore, ma il fratello minore non sar\u00e0 pi\u00f9 co-reggente se si sa chi \u00e8 il fratello maggiore. Brady, Mikayla e Mason inseguono Boomer, mentre Lanny li segue, cercando di uccidere i re."}
{"id": "3710939", "revid": "1391549", "url": "https://it.wikipedia.org/wiki?curid=3710939", "title": "Cassandra (Pennsylvania)", "text": "Cassandra \u00e8 un comune (\"borough\") degli Stati Uniti d'America, nella contea di Cambria nello Stato della Pennsylvania. Secondo il censimento del 2010 la popolazione \u00e8 di 147 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (97,3%), dati del 2010."}
{"id": "3710941", "revid": "339392", "url": "https://it.wikipedia.org/wiki?curid=3710941", "title": "Diritti di propriet\u00e0", "text": ""}
{"id": "3710950", "revid": "1924342", "url": "https://it.wikipedia.org/wiki?curid=3710950", "title": "Discografia di KT Tunstall", "text": "Questa pagina contiene la discografia di KT Tunstall, che al 2011 \u00e8 composta da quattordici album, quattro di inediti, cinque live e cinque EP e numerosi singoli. Le pubblicazioni della cantautrice sono state pubblicate dall'etichetta discografica Relentless Records fino al 2007 e dalla Virgin Records dal 2007 ad oggi.\nNel 2001 esce il primo EP \"Tracks In July\". Il primo album di inediti \"Eye to the Telescope\" esce nel 2004, l'album ebbe un buon successo, raggiungendo la terza posizione che fu certificato disco d'oro in Francia, disco di platino in Canada e Stati Uniti e cinque volte disco di platino in Gran Bretagna e Irlanda. Il primo singolo estratto \"Black Horse and the Cherry Tree\" che divenne il tormentone dell'estate, e ricevette nel 2007 una nomination ai Grammy Award come Miglior Performance Pop Femminile.\nNel 2006 pubblica il suo secondo album di inediti \"Acoutic Extravaganza\" all'inizio disponibile solo tramite ordine mail dal suo sito web ed in seguito disponibile nei negozi.\nIl suo terzo album, \"Drastic Fantastic\", fu pubblicato a settembre 2007 e raggiunse il primo posto in classifica, battendo Kanye West e 50 Cent. L'album venne certificato disco d'oro nel Regno Unito.\nAd ottobre 2007 la catena di negozi Target, in collaborazione con NBC ha pubblicato uno speciale EP di Natale su CD. \"\".\nNel 2010 esce il quarto album di inediti, \"Tiger Suit\", che ha raggiunto la seconda posizione in classifica ed \u00e8 stato certificato disco d'argento nel Regno Unito.\nIl 10 giugno 2013 uscir\u00e0 il suo quinto album di inediti, \"Invisible Empire // Crescent Moon\"."}
{"id": "3710960", "revid": "110157", "url": "https://it.wikipedia.org/wiki?curid=3710960", "title": "Audio, Video, Disco", "text": "Audio, Video, Disco, (in latino \"sento, guardo, imparo\") \u00e8 il secondo album dei Justice, uscito il 24 ottobre 2011.\nUscito dopo un lungo periodo dal primo album, \u2020, l'album si presenta con uno stile differente rispetto a quello tipico della band francese. Infatti, proprio come ne ha parlato Xavier de Rosnay, \u00e8 un album molto pi\u00f9 leggero e pi\u00f9 \"facile\" da ascoltare, anche se comunque permangono classici elementi della tipica musica elettronica parigina.\nL'album, nel suo nuovo stile musicale, nella sua essenza e nel suo concept, di fatto non \u00e8 altro che un'anticipazione del nuovo e successivo album dei Daft Punk, Random Access Memories, con il quale condivide molti aspetti tipici, oltre che a quelli musicali; per esempio in Audio, Video, Disco, come in RAM e come anche nel precedente , vi sono molte collaborazioni con importanti artisti.\nTra queste collaborazioni vi sono: Ali Love, Vincenzi Vendetta e Morgan Phalen.\nUn altro elemento comune con l'album dei Daft Punk \u00e8 il fatto che l'album dei Justice risulta essere notevolmente influenzato dallo stile di Giorgio Moroder.\nL'album \u00e8 stato inoltre altamente supportato e voluto da tutta l'Ed Banger, specialmente da Busy P.\nTracce.\nI nomi delle tracce furono rivelati da Xavier de Rosnay durante un'intervista per il \"Tsugi\" magazine il 5 luglio 2011 e successivamente furono confermate da Busy P."}
{"id": "3710972", "revid": "76963", "url": "https://it.wikipedia.org/wiki?curid=3710972", "title": "Kei Fujiwara", "text": "Il suo primo ruolo fu nel film statunitense L'odissea del Neptune nell'impero sommerso (The Neptune Factor) del 1973. \u00c8 principalmente conosciuta per essere stata la coprotagonista del film culto Tetsuo del 1989. Ultimamente si dedica alla regia ed alla scenografia ed \u00e8 conosciuta per i suoi film sperimentali violenti e surreali.\nFilmografia.\nRegista.\nPer Organ e Ido Kei Fujiwara \u00e8 stata anche sceneggiatrice, inoltre ha curato il montaggio di Ido e disegnato i costumi in Tetsuo."}
{"id": "3710973", "revid": "1507870", "url": "https://it.wikipedia.org/wiki?curid=3710973", "title": "Chest Springs", "text": "Chest Springs \u00e8 un comune (\"borough\") degli Stati Uniti d'America, nella contea di Cambria nello Stato della Pennsylvania. Secondo il censimento del 2010 la popolazione \u00e8 di 149 abitanti.\nSociet\u00e0.\nEvoluzione demografica.\nLa composizione etnica vede una esclusivit\u00e0 di quella bianca (100%), dati del 2010."}
{"id": "3710974", "revid": "1543377", "url": "https://it.wikipedia.org/wiki?curid=3710974", "title": "M\u00fcnsterland Giro 2008", "text": "La M\u00fcnsterland Giro 2008, terza edizione della corsa e valida come evento dell'UCI Europe Tour 2008 categoria 1.1, si svolse il 3 ottobre 2008 su un percorso di 204,2\u00a0km. Fu vinta dal tedesco Andr\u00e9 Greipel che giunse al traguardo con il tempo di 4h55'40\", alla media di 41,398\u00a0km/h.\nPartenza a Bocholt con 171 cicllisti, di cui 140 portarono a termine il percorso."}
{"id": "3710978", "revid": "124720465", "url": "https://it.wikipedia.org/wiki?curid=3710978", "title": "Nicolas Isimat-Mirin", "text": "Carriera.\nClub.\nGli inizi e Valenciennes.\nCresciuto nell'Accademia nazionale di Clairefontaine, dal 2007 entra a far parte del settore giovanile del fino a che nel 2009 si trasferisce in quello del .\nIl 21 settembre 2010 esordisce con la maglia de \"Les Ath\u00e9niens\" subentrando al 58' a Nicolas Pallois nella sfida di Coupe de la Ligue N\u00eemes Olympique-Valenciennes 4-5(d.c.r); il debutto dal primo minuto e in Ligue 1 avviene invece cinque giorni dopo nella gara Stade Brest-Valenciennes 1-0. Conclude la sua prima stagione da giocatore professionista con 10 presenze in Ligue 1, 2 in Coupe de la Ligue ed una in Coupe de France.\nLa stagione seguente diventa titolare riuscendo a collezionare ben 34 presenze in Campionato con 1 gol (il 20 novembre 2011 contro l'AJ Auxerre) e altre 2 presenze in Coupe de France condite anche queste da una rete (il 6 gennaio 2012 contro il Le Mans).\nAnche l'anno successivo lo vede protagonista con la squadra di Valenciennes infatti gioca altre 31 partite (29 gare di Campionato, 1 di Coupe de France ed un'altra di Coupe de la Ligue).\nMonaco.\nIl 1\u00ba luglio 2013 viene acquistato dal Monaco per la cifra di 4 milioni di euro pi\u00f9 2 di bonus; debutta con la squadra il 30 ottobre 2013 nel match di Coupe de la Ligue contro il Stade de Reims perso per 1 a 0.\nL'esordio in Campionato con la maglia dei monegaschi avviene invece il 30 novembre 2013 nella partita Monaco-Rennes 2-0, subentrando al 61 minuto ad \u00c9ric Abidal.\nConclude la sua prima stagione con il Monaco con 6 presenze in Ligue 1, 4 di Coupe de France ed una di Coupe de la Ligue.\nNazionale.\nIl 5 settembre 2011 Nicolas, dopo aver giocato per 5 volte nell'Under-20 francese, ha esordito in Under-21 giocando dal primo minuto la partita amichevole Portogallo-Francia 1-0; inoltre ha giocato in altre due occasioni con questa selezione (la prima contro la Romania e la seconda contro l'Italia).\nStatistiche.\nPresenze e reti nei club.\n\"Statistiche aggiornate al 16 agosto 2014.\""}
{"id": "3710984", "revid": "135224", "url": "https://it.wikipedia.org/wiki?curid=3710984", "title": "ADME", "text": "In farmacologia, ADME \u00e8 l'acronimo di Assorbimento, Distribuzione, Metabolismo, Eliminazione e descrive il destino di un farmaco all'interno di un organismo.\nQueste quattro fasi hanno un influsso diretto sulla farmacocinetica e sull'attivit\u00e0 terapeutica del farmaco, sulla sua efficacia o eventuale tossicit\u00e0.\nAssorbimento.\nCon assorbimento si intende l'insieme dei processi biologici che permettono il passaggio della sostanza dal sito di somministrazione al torrente circolatorio.\nI meccanismi di assorbimento possono essere attivi o passivi, a seconda della via di somministrazione scelta e delle caratteristiche fisico/chimiche del farmaco.\nLa percentuale di farmaco che si ritrova nel sangue dopo la somministrazione \u00e8 detta biodisponibilit\u00e0 ed \u00e8 influenzata principalmente dall'effetto di primo passaggio, cio\u00e8 dalle modifiche metaboliche che l'organismo compie sul farmaco stesso prima che questo raggiunga la circolazione centrale.\nUn farmaco somministrato per via orale, per esempio, verr\u00e0 assorbito quindi in percentuale diversa e in tempi diversi a seconda della velocit\u00e0 del transito intestinale, della forma farmaceutica del composto (pi\u00f9 o meno solubile, a rilascio immediato o prolungato), della capacit\u00e0 di assorbimento intestinale e dell'intensit\u00e0 del metabolismo epatico di primo passaggio.\nPer i farmaci con ridotto assorbimento o elevato effetto di primo passaggio andr\u00e0 scelta una via di somministrazione parenterale."}
{"id": "3710985", "revid": "599013", "url": "https://it.wikipedia.org/wiki?curid=3710985", "title": "Cheryl Ford", "text": ""}
{"id": "3710986", "revid": "767487", "url": "https://it.wikipedia.org/wiki?curid=3710986", "title": "Cresson (Pennsylvania)", "text": "Cresson \u00e8 un comune (\"borough\") degli Stati Uniti d'America, nella contea di Cambria nello stato della Pennsylvania. Secondo il censimento del 2010 la popolazione \u00e8 di 1.711 abitanti.\nSociet\u00e0.\nEvoluzione demografica.\nLa composizione etnica vede una maggioranza di quella bianca (98,8%), seguita dagli asiatici (0,4%) dati del 2010."}
{"id": "3710988", "revid": "1305772", "url": "https://it.wikipedia.org/wiki?curid=3710988", "title": "Criminofobia", "text": "La criminofobia \u00e8 una condizione psicologica dove prevale il timore di rimanere vittima di un reato, indipendentemente dall'effettiva probabilit\u00e0 ad esserlo realmente.\nAnalisi.\nTale fobia, analogamente con altre sindromi simili, \u00e8 caratteristica della cultura occidentale fin dalle sue origini. La criminofobia nell'opinione pubblica assume diverse sfumature, dando luogo a teorie e a diversi atteggiamenti sul rischio di vittimizzazione. Inoltre vi \u00e8 la tendenza a percepire e a distinguere certe situazioni come pi\u00f9 pericolose, ampliando il significato socio-culturale del crimine nella vita quotidiana della gente. Le percezioni, le teorie e i comportamenti posseggono il potere di condizionare, e all'estremo rovinare, singole o gruppi di persone, per esempio, nel caso si creda una qualsiasi area urbana come \u201czona proibita\u201d, da evitare a tutti i costi, percezione che mina dalle fondamenta la coesione sociale, la fiducia e le relazioni del vicinato.\nLa risposta emozionale alla criminofobia, fino a certi livelli pu\u00f2 essere salutare. Gli psicologi hanno evidenziato di come la tensione psichica \u00e8 un grado di stimolare l'attivit\u00e0 di risoluzione dei problemi, incentivare la cura di s\u00e9 e prendere dovute precauzioni, il che permette di distinguere tra un comportamento ansioso di livello medio-basso che induce alla prudenza e la preoccupazione contro-producente che non favorisce il benessere. I fattori che influenzano la criminofobia sono:\nVi sono poi altri condizionamenti di ordine culturale: secondo alcuni studiosi, l'epoca moderna ha indotto le persone a diventare particolarmente sensibili sulle questioni di sicurezza ed insicurezza.\nAspetti emotivi della criminofobia.\nAspetto cruciale della criminofobia \u00e8 l'ampiezza delle emozioni causate nei cittadini nel grado di vittimizzazione. Mentre la gente pu\u00f2 sentirsi tesa e allarmata sul numero di reati o sulle prospettive di un particolare reato, le ricerche solitamente chiedono: \"di cosa hai paura?\" o \"quanto sei preoccupata di...?\". Le risposte vertono su due dimensioni della paura:\nMentre le cifre standard della criminofobia variano tra il 30% ed il 50% in Inghilterra e in Galles, i sondaggi indicano che alcune persone attualmente non si sentono mai al sicuro.. Per tali motivi si tende a distinguere tra paura, intesa come emozione, e tra ansia, intesa come sensazione. Si deve notare, comunque, che alcune persone possono essere pi\u00f9 propense ad ammettere le proprie preoccupazioni e le proprie debolezze rispetto agli altri.\nAspetti cognitivi della criminofobia.\nGli aspetti cognitivi dipendono dalle differenti percezioni della vittimizzazione personale, includendo il comportamento dell'opinione pubblica su una data questione criminale, per esempio, se un reato \u00e8 aumentato, diminuito o si stabilizza nel tempo. Dal 1972 al 2001, il \"Gallup Poll\" indicava che secondo gli americani il numero di reati era diminuito. Di converso, l'aspetto cognitivo della criminofobia include la percezione che una persona ha sulla possibilit\u00e0 di diventare una vittima, senso pubblico del controllo sull'eventualit\u00e0, e stima pubblica sulle conseguenze del crimine. Le persone che si sentono particolarmente vulnerabili alla vittimizzazione sono pi\u00f9 orientate a vedersi come possibili obiettivi dei criminali in quanto incapaci di controllare la possibilit\u00e0 di diventare, proprio possibili obbiettvi. Inoltre, questi tre modalit\u00e0 differenti di percezione del rischio possono interagire fra loro: l'impatto della percezione sulla risposta emotiva \u00e8 decisamente pi\u00f9 forte in quelle persone che enfatizzano le conseguenza e minimizzano l'auto-efficacia.\nAspetti adattivi della criminofobia.\nUn terzo modello per valutare la criminofobia \u00e8 di domandare alla gente se per caso sono soliti ad evitare una zona urbana in particolare, proteggerne altre o prendere precauzioni di sorta. Tale modello pu\u00f2 diventare relativamente utile, perch\u00e9 le domande si riferiscono al comportamento attuale e a fatti obiettivi, quali l'ammontare di risorse investite negli impianti di allarme domestici o negli infissi blindati. Alcuni livelli di paura, come gi\u00e0 detto, possono favorire il livello di sicurezza sociale, creando delle difese naturali contro il crimine. In altre parole, quando il rischio \u00e8 reale, un livello specifico di paura pu\u00f2 essere funzionale: preoccuparsi del crimine pu\u00f2 indurre a prendere delle precauzioni che aumentano la percezione di sicurezza e diminuiscono il rischio di commettere un reato.\nI condizionamenti dell'opinione pubblica.\nForse la pi\u00f9 grande influenza delle criminofobia \u00e8 ci\u00f2 che pensa la gente sulla sicurezza urbana, sulla coesione sociale o sull'efficacia delle politiche pubbliche. La percezione del rischio di commettere un reato sta iniziando a condizionare il modo di vedere i problemi della stabilit\u00e0 sociale, di consenso morale e dei processi informali sociali che fanno da sfondo all'ordine sociale di un quartiere. Tali questioni quotidiane producono informazioni distorte e generano un senso di insicurezza e sfiducia nelle istituzioni.\nMolte persone, inoltre, esprimono le proprie paure su questioni quali la decadenza morale, il conflitto tra generazioni, l'aumento delle ingiustizie e del divario sociale, ed il capitale sociale. La gente pu\u00f2 giungere a diverse conclusioni sui medesimi ambienti sociali o geografici: due persone che vivono alla porta accanto e condividono il medesimo vicinato possono vedere in maniera diversa il medesimo problema. Perch\u00e9, dunque, la gente mostra livelli differenti di tolleranza e sensibilit\u00e0 su questioni cos\u00ec cruciali? I criminologi suggeriscono che l'ansia sociale pu\u00f2 mutare sensibilmente i livelli di tolleranza in un dato ambiente. Le persone che posseggono pi\u00f9 punti di vista sulla legge e sull'ordine, possono essere pi\u00f9 orientate a percepire il disordine nel proprio habitat e possono anche essere pi\u00f9 inclini a collegare le caratteristiche geografiche con i problemi di coesione e di consenso sociale.\nMoltiplicatore criminale.\nAscoltare oltre gli eventi e conoscere persone che sono state vittimizzate: questi sono concetti per incrementare le percezioni sulla criminofobia. Ci\u00f2 \u00e8 stato descritto come un \u201c\"moltiplicatore del crimine\"\u201d, ovvero un processo che agisce nell'ambiente sociale che pu\u00f2 amplificare l'impatto della criminalit\u00e0. Ascoltare la narrazione di un amico o di qualcuno del vicinato, dunque, permette di incrementare il livello di allarme sociale in grado di giocare un ruolo cruciale sulla vittimizzazione, piuttosto che sull'esperienza diretta. Si noti, comunque, che molti cittadini conoscono il crimine solo per via indiretta, magari filtrata dai racconti metropolitani, ma che non ne permette di delineare un quadro nitido, e soprattutto realistico del crimine.\nSimilitudine impulsiva.\nL'opinione pubblica esprime al propria percezione sull'incidenza dei reati, principalmente sulla base delle informazioni fornite dai \"mass media,\" a volte anche manipolatorie. A livello individuale, invece, si \u00e8 condizionati dalle relazioni interpersonali, a loro volta formate da prototipi sociali o dalle mode di cui la pubblicit\u00e0 ne \u00e8 l'espressione o, comunque, un canale notevole di diffusione. Da una parte c'\u00e8 una certa dose di suggestione, d'altra si \u00e8 di fronte ad una mutazione relazionale nella quale la comunicazione \"face to face\" \u00e8 solo un lontano ricordo. La nozione di \u201c\"similitudine impulsiva\"\u201d pu\u00f2 chiarire meglio il concetto: se una persona legge un fatto di cronaca su un quotidiano e si identifica con la vittima o si ricorda di un fatto simile accaduto a lui o a qualcuno che conosceva, quell'immagine di pericolo \u00e8 assunta, personalizzata e tradotta immediatamente nelle proprie considerazioni sulla sicurezza. In una ricerca si \u00e8 visto che i soggetti che ricevono notizie sugli incidenti stradali e che condividono la medesima identit\u00e0 sociale con le vittime, hanno allo stesso tempo stime elevate sul pericolo rispetto a quelli che non avevano basi per poter effettuare alcuna similitudine.\nCriminofobia e mass media.\nLa relazione tra criminofobia e \"mass media\" non \u00e8 del tutto chiara. In altre parole il dilemma \u00e8 capire se le persone hanno paura perch\u00e9 la televisione trasmette sempre pi\u00f9 servizi di cronaca nera oppure perch\u00e9 i fatti di cronaca assumono dei contorni tali, quasi da fotoromanzo, da stimolare le persone a seguire ogni singolo caso? La complessa natura del crimine potrebbe permettere a pochi gruppi d'interesse, che a volte trovano i mass media disponiibli, di sfruttare l'ingenuit\u00e0 delle persone, mascherando non solo alcune vicende, ma anche fuorviando l'intero mondo criminale e contribuire, quindi, a creare uno strato ulteriore di paura, basata sulla suggestione, perch\u00e9 l'attuale tasso di vittimizzazione \u00e8 una piccola parte di ci\u00f2 che potrebbe accadere in futuro.\nCon una percentuale del 25% di notizie di cronaca nera riportate dai quotidiani, la qualit\u00e0 dell'informazione \u00e8 diventata una questione importante al giorno d'oggi. I mass media diffondono informazioni in maniera sproporzionata rispetto a quanto succede per i reati pi\u00f9 comuni, causando un'errata percezione su fatti e personaggi coinvolti in un reato e dove il \"virus\" del capro espiatorio e del giustizialismo attecchiscono pi\u00f9 facilmente.\nSfortunatamente, solo pochi studi sono stati compiuti sulla rappresentazione sociale del crimine, trasmessi e trasformati da molteplici fattori dotati di un'ampia gamma di effetti speciali, pronti per confluire in forme pi\u00f9 o meno evolute di criminofobia. Forse il futuro riserber\u00e0 un'attenzione maggiore sui meccanismi di trasmissione di tali rappresentazioni, credenze ed attitudini sul pericolo percepito rispetto a contesti sociali diversi.\nLa costruzione sociale del pericolo.\nLa criminofobia pu\u00f2 anche essere compresa sotto il punto di vista costruttivista. Questo termine ed il concetto di paura, non erano di pubblico dominio, almeno fino alla meta degli anni sessanta. Ci\u00f2 non significa che tale paura non esistesse prima di questo termine, ma che erano presenti diversi livelli di paura. Ci\u00f2 significa che la criminofobia diventa una parte delle politiche pubbliche quando ci sono dei criminologi disposti ad analizzarla e a misurarla. Una volta che \u00e8 possibile rilevare ed avere a disposizione dati concreti, i governi possono predisporre programmi di difesa sociale, finalizzati a promuovere la sicurezza urbana, in modo che i cittadini possano sperimentare risposte emotive verso la minaccia di vittimizzazione.\nPi\u00f9 la formazione di un \"feedback\" criminofobico permette alle persone di auto-controllarsi, pi\u00f9 i politici sono in grado di strumentalizzare tale percezione per usarla come arma politica, cio\u00e8 autoreferenziale, promettendo pi\u00f9 sicurezza in cambio del voto, fino a raggiungere una specie di \u201c\"ciclo diabolico\"\u201d che fagocita il crimine per \u201c\"vomitarlo\"\u201d sotto forma di paura. In tal modo, la criminalit\u00e0, in uno dei suoi effetti perversi, si incrocia con l'economia: induce le persone ad acquistare prodotti e servizi di sicurezza allocati nel libero mercato.. Questo approccio per comprendere la criminofobia non c'entra nulla con le esperienze dirette di chi teme di diventare vittima di reati, ma suggerisce che alcune esperienze possono essere comprese solo se intimamente connesse al contesto socio-politico."}
{"id": "3710992", "revid": "599013", "url": "https://it.wikipedia.org/wiki?curid=3710992", "title": "LaToya Thomas", "text": ""}
{"id": "3710993", "revid": "300067", "url": "https://it.wikipedia.org/wiki?curid=3710993", "title": "Latoya Thomas", "text": ""}
{"id": "3710994", "revid": "300067", "url": "https://it.wikipedia.org/wiki?curid=3710994", "title": "Tricia Bader", "text": ""}
{"id": "3710997", "revid": "300067", "url": "https://it.wikipedia.org/wiki?curid=3710997", "title": "Tricia Bader Binford", "text": ""}
{"id": "3711005", "revid": "1099637", "url": "https://it.wikipedia.org/wiki?curid=3711005", "title": "Kelly Mazzante", "text": "Carriera.\nGiunge a Pozzuoli nel gennaio 2011, conclude la sua esperienza in Campania a fine 2012, dopo essere rimasta in America senza dare spiegazioni."}
{"id": "3711006", "revid": "332944", "url": "https://it.wikipedia.org/wiki?curid=3711006", "title": "Gran Premio degli Stati Uniti 1988", "text": ""}
{"id": "3711009", "revid": "332944", "url": "https://it.wikipedia.org/wiki?curid=3711009", "title": "Gran Premio degli Stati Uniti 1987", "text": ""}
{"id": "3711013", "revid": "332944", "url": "https://it.wikipedia.org/wiki?curid=3711013", "title": "Gran Premio degli Stati Uniti 1986", "text": ""}
{"id": "3711014", "revid": "767487", "url": "https://it.wikipedia.org/wiki?curid=3711014", "title": "Jia Perkins", "text": ""}
{"id": "3711016", "revid": "767487", "url": "https://it.wikipedia.org/wiki?curid=3711016", "title": "Nicole Powell", "text": ""}
{"id": "3711017", "revid": "92723", "url": "https://it.wikipedia.org/wiki?curid=3711017", "title": "Diocesi di Kells", "text": "La diocesi di Kells o Kenlis () \u00e8 una sede soppressa e sede titolare della Chiesa cattolica. Per la sede titolare, immutato il latino, si usa la grafia Ceanannus M\u00f3r.\nStoria.\nKells, nella contea di Meath, fu un centro monastico tra i pi\u00f9 importanti dell'Irlanda. La pi\u00f9 antica fondazione cristiana viene attribuita a san Patrizio, che a met\u00e0 del V secolo avrebbe fondato una chiesa a Ath da Laarg, a est di Kells, che sopravvisse fino al XII secolo, documentata in una carta del 1114.\nUn'altra fondazione viene attribuita dalla tradizione a san Columba di Iona verso il 554. Sembra che questa tradizione non abbia alcuna base storica poich\u00e9 non si trova alcuna menzione di questa tradizione e di questa fondazione nei documenti del VII e VIII secolo.\nKells acquist\u00f2 importanza dal punto di vista ecclesiastico quando agli inizi del IX secolo divenne sede di un'abbazia fondata tra l'806 e l'814 da monaci fuggiti da Iona a causa di un saccheggio compiuto dai vichinghi norvegesi. Nella stessa abbazia furono traslate alcune reliquie di san Columba, per le quali fu costruito un edificio apposito a fianco della chiesa monastica (nota oggi con il nome di \"St. Columcille's House\"). Nel corso dei secoli successivi e fino al termine del XII secolo l'abbazia fu saccheggiata e incendiata decine di volte, ma ogni volta seppe risorgere e rifiorire, diventando uno dei centri culturali e religiosi pi\u00f9 importanti di tutta l'Irlanda.\nAnche Kells, come molti altri centri nell'isola, fu un'abbazia con giurisdizione diocesana sul territorio circostante e sui molti e ricchi possedimenti che appartenevano al demanio monastico. \u00c8 noto un solo monaco con il titolo di vescovo, Mael Finn\u00e9n Mac Uchtain, morto nel 969, vissuto all'epoca dell'abate Dub Scuile.\nNell'XI secolo la Chiesa irlandese fu riformata con l'istituzione delle diocesi, sul modello dell'organizzazione ecclesiastica continentale, in sostituzione dell'organizzazione monastica del territorio, tipica della Chiesa irlandese. Furono celebrati due sinodi di riforma. La diocesi di Kells non \u00e8 nominata fra le diocesi stabilite dal sinodo di Rathbreasail del 1111, mentre compare come suffraganea dell'arcidiocesi di Armagh nel sinodo celebrato nell'abbazia di Kells nel 1152. Nessun vescovo di Kells appare nella lista delle presenze nella seduta d'apertura del sinodo, cosa che fa supporre che la diocesi sia stata istituita proprio durante il sinodo e che il suo primo vescovo sia stato consacrato durante l'ultima sessione sinodale.\nLa prima menzione esplicita della diocesi \u00e8 un atto del 1172, in cui appare il nome del vescovo Taddeo di Kells. Alcuni autori hanno ragionevolmente identificato questo Taddeo con Tuathail O'Conaictaig, vescovo di Breifne (in seguito diocesi di Kilmore), gi\u00e0 presente al sinodo di Kells e morto nel 1179. Breifne e Kells erano due sedi vicine tra loro e presumibilmente erano unite \"in persona episcopi\".\nAlla morte di Tuathail O'Conaictaig fu eletto vescovo un cistercense, di cui \u00e8 ignoto il nome, la cui nomina per\u00f2 venne contestata da Eugenio, vescovo di Clonard (in seguito diocesi di Meath), che cerc\u00f2, invano, di separare Kells da Breifne per incorporarla nella sua diocesi. Sembra tuttavia, che Eugenio abbia governato la sede di Kells fino alla sua morte nel 1191. Il sinodo di Dublino del 1192 un\u00ec nuovamente Kells a Breifne.\nUn altro vescovo di Kells, di cui non \u00e8 fatto il nome, prese parte alla contestata elezione dell'arcivescovo di Armagh Eugene MacGillivider nel 1202. Un vescovo di Kells, citato solo con l'iniziale M., \u00e8 documentato in una carta di donazione del 1211. Questo vescovo \u00e8 identificato da alcuni autori con Ua Dobailen di Kilmore; gli annali irlandesi documentano la sua morte nello stesso anno 1211, menzionandolo esplicitamente come vescovo di Kells.\nLe poche menzioni della diocesi di Kells tra il 1152 e il 1211 sembrano attestare che durante questo periodo la diocesi non ebbe una vita propria, ma era unita o a quella di Breifne/Kilmore o a quella di Clonard/Meath. Alla morte di Ua Dobailen la diocesi di Kells fu soppressa e incorporata nella diocesi di Meath. A partire da questo momento Kells divenne sede di un arcidiaconato di questa diocesi, con giurisdizione sui decanati di Kells, Fore e Slane, che probabilmente avevano costituito il territorio della diocesi di Kells. L'arcidiaconato di Kells fu soppresso nel 1543, mentre l'antica abbazia eretta nel IX secolo fu soppressa nel 1539.\nDal 1969 Kells \u00e8 annoverata tra le sedi vescovili titolari della Chiesa cattolica con il nome di Ceanannus M\u00f3r; dall'8 febbraio 1994 il vescovo titolare \u00e8 Thomas John Curry, gi\u00e0 vescovo ausiliare di Los Angeles."}
{"id": "3711018", "revid": "350687", "url": "https://it.wikipedia.org/wiki?curid=3711018", "title": "Oltremare (colore)", "text": ""}
{"id": "3711022", "revid": "339392", "url": "https://it.wikipedia.org/wiki?curid=3711022", "title": "Muparser", "text": ""}
{"id": "3711025", "revid": "287204", "url": "https://it.wikipedia.org/wiki?curid=3711025", "title": "L'abisso (romanzo)", "text": ""}
{"id": "3711026", "revid": "767487", "url": "https://it.wikipedia.org/wiki?curid=3711026", "title": "Erin Thorn", "text": ""}
{"id": "3711027", "revid": "287204", "url": "https://it.wikipedia.org/wiki?curid=3711027", "title": "L'abisso (racconto)", "text": ""}
{"id": "3711029", "revid": "300067", "url": "https://it.wikipedia.org/wiki?curid=3711029", "title": "Zuzana \u017dirkov\u00e1", "text": ""}
{"id": "3711030", "revid": "287204", "url": "https://it.wikipedia.org/wiki?curid=3711030", "title": "Zuzana Zirkova", "text": ""}
{"id": "3711031", "revid": "834", "url": "https://it.wikipedia.org/wiki?curid=3711031", "title": "L'Amant", "text": ""}
{"id": "3711034", "revid": "834", "url": "https://it.wikipedia.org/wiki?curid=3711034", "title": "Le Bl\u00e9 en herbe", "text": ""}
{"id": "3711036", "revid": "1573940", "url": "https://it.wikipedia.org/wiki?curid=3711036", "title": "Megachile parietina", "text": "Megachile parietina () \u00e8 un imenottero apoideo appartenente alla famiglia Megachilidae, comunemente nota come ape muraiola.\nDescrizione.\nSono apoidei di medie dimensioni (lunghezza del corpo 14-18 mm) caratterizzati da un marcato dimorfismo sessuale: \ni maschi, leggermente pi\u00f9 piccoli delle femmine, hanno una livrea di colore giallo-marrone e solo sulla parte posteriore del ventre hanno una densa peluria nera; le femmine sono invece uniformemente nere e posseggono una struttura di raccolta del polline formata da frange di peli , posta sotto l'addome (\"scopa addominale\").\nBiologia.\nSono api comunitarie, ovvero api che, se se ne presenta l'occasione, costruiscono i propri nidi l'uno accanto all'altro. I nidi sono fatti di celle, ogni cella \u00e8 ottenuta impastando terra e sabbia cementate con la saliva, ricavandone piccole sfere in seguito modellate.\nLe celle sono cilindriche e verticali, aperte alla sommit\u00e0. Esse vengono riempite con miele e polline. All'interno di ogni celletta viene deposto un uovo, dopodich\u00e9 la cella viene chiusa e l'adulto ne costruisce un'altra attaccata o poco distante. Entro giugno, le femmine sono morte dopo aver creato oltre una decina di celle a testa, eventualmente ricoprendole di un ulteriore strato di \"cemento\" termoisolante. Durante l'estate, l'uovo schiude, la larva che ne emerge si nutre della scorta di cibo e va incontro a metamorfosi fino alla fase pupale, che tuttavia rimane in stasi attendendo la fine dell'estate, la stagione fredda e poi di nuovo l'arrivo della primavera, periodo in cui la pupa completa la propria maturazione ed emerge.\nI maschi, poco pi\u00f9 piccoli e dalla colorazione marroncina e nera, emergono alcuni giorni prima. Con l'emersione delle femmine, pi\u00f9 grosse e completamente nere, avvengono gli accoppiamenti. I maschi quindi muoiono, mentre le femmine fecondate possono decidere se costruire le proprie celle a ridosso dei resti del nido precedente, oppure trovare un nuovo sito (una staccionata metallica, una pietra, un muro o qualsiasi supporto simile sufficientemente esposto al sole). f. Lo stesso nido pu\u00f2 essere utilizzato per pi\u00f9 generazioni.\nDistribuzione.\nQuesta specie ha un areale mediterraneo che comprende Portogallo, Spagna, Francia, Germania, Italia, Albania e Algeria.In Italia \u00e8 comune in Piemonte, Lombardia, Veneto, Trentino-Alto Adige, Toscana, Emilia, Lazio, Calabria, Sicilia e Sardegna.\nEcologia.\n\"M. parietina\" \u00e8 stata individuata come insetto impollinatore di due orchidee selvatiche della flora italiana: \"Ophrys bertolonii\" e \"Ophrys \u00d7 flavicans\"."}
{"id": "3711038", "revid": "125965214", "url": "https://it.wikipedia.org/wiki?curid=3711038", "title": "Jordan Adams (1981)", "text": "\u00c8 la figlia di Greg Wiltjer, cestista canadese e sorella di Kyle, cestista NBA."}
{"id": "3711040", "revid": "21880", "url": "https://it.wikipedia.org/wiki?curid=3711040", "title": "Chalicodoma parietina", "text": ""}
{"id": "3711041", "revid": "661526", "url": "https://it.wikipedia.org/wiki?curid=3711041", "title": "Le D\u00e9sert de glace", "text": ""}
{"id": "3711042", "revid": "300067", "url": "https://it.wikipedia.org/wiki?curid=3711042", "title": "Plenette Pierson", "text": ""}
{"id": "3711043", "revid": "21880", "url": "https://it.wikipedia.org/wiki?curid=3711043", "title": "Chalicodoma muraria", "text": ""}
{"id": "3711045", "revid": "338340", "url": "https://it.wikipedia.org/wiki?curid=3711045", "title": "Giuseppe Macedonio", "text": "Biografia.\nDiplomatosi nel 1923, presso il Reale Istituto d'Arte Industriale di Napoli, inizi\u00f2 presto a lavorare presso varie manifatture partenopee, come la \"Fonderia Chiurazzi\", la \"Manifattura Mollica\", la bottega \"Angelo Freda &amp; figli\" e la \"Stella Ceramiche\", avvicinandosi contemporaneamente anche all'ambiente futurista napoletano stringendo amicizia con Carlo Cocchia (Napoli, 1903-1986) ed Emilio Buccafusca (Napoli, 1913-1990). Tappa fondamentale per la sua crescita artistica fu la frequentazione saltuaria, tra il 1928 e il 1934, della I.C.S. (Industria Ceramica Salernitana) di Vietri sul Mare, fondata dall'imprenditore tedesco Max Melamerson; \u00e8 qui che entr\u00f2 in contatto con numerose personalit\u00e0 vicine all'espressionismo di stampo tedesco quali Richard D\u00f6lker, Irene Kowaliska e l'avellinese Guido Gambone.\nDal 1938 al 1946 entr\u00f2 in societ\u00e0 con lo scultore in metalli, Romolo Vetere (Napoli, 1912-1988), dando vita alla manifattura \"I Due Fornaciari\" con sede presso il quartiere Vomero di Napoli, una piccola bottega artigiana che aveva lo scopo di rivalutare gli oggetti di uso quotidiano. Nel 1942 i due vinsero il primo premio al IV Concorso Nazionale della Ceramica di Faenza, con il pannello in maiolica policroma \"Maternit\u00e0 e Infanzia\", su disegno di Giuseppe Mazzullo, oggi conservato presso il Museo internazionale delle ceramiche in Faenza. Terminata la collaborazione con Vetere, fond\u00f2 l\u2019\"Impresa Ceramica Macedonio\", specializzata in pannelli per l'architettura, l'urbanistica e l'arredamento. Tra i clienti Gino Avena, Carlo Migliardi, Vincenzo Perna, Raffaello Salvatori, Luigi Mustica e soprattutto Carlo Cocchia.\nNel 1950, in occasione della Mostra dell'Artigianato Artistico Napoletano, svoltasi presso il Palazzo della Borsa di Napoli, Peppe Macedonio vinse il primo premio con il pannello \"Date a Cesare quel che \u00e8 di Cesare/Il pagamento del Tributo\". L'opera fu poi acquistata dal Brooklyn Museum di New York per rappresentare la produzione italiana, oggi nella sezione arte europea. Da allora fu invitato pi\u00f9 volte a partecipare alle rassegne della produzione artigiana di settore, a Londra, Bruxelles, Roma e alla Triennale di Milano del 1951, ottenendo favorevoli critiche da Gio Ponti sulla rivista \"Domus\".\nL'opera pi\u00f9 importante di Giuseppe Macedonio fu la decorazione in maiolica policroma della Fontana dell'Esedra presso la Mostra d'Oltremare di Napoli. La fontana \u00e8 un esempio di \"architettura del verde\", progettata nel 1938 da Carlo Cocchia e Luigi Piccinato (Legnago 1899-1983) e inaugurata nel 1940. Il rivestimento ceramico, eseguito tra il 1950 e il 1954, occupa una superficie di 1000 metri quadri e raffigura \"L'evoluzione dell'uomo nella natura attraverso le attivit\u00e0 primigenie della pastorizia, della caccia e dell'agricoltura\".\nDagli anni Sessanta in poi, Macedonio si avvicin\u00f2 alle avanguardie storiche, realizzando pannelli e manufatti influenzati dall'arte informale e dall'art brut, a cui aggiunse un originale sperimentazione nell'ambito della ceramica, della porcellana e degli smalti. Tra le opere l'arredo liturgico della Nuova Chiesa parrocchiale di Casal Velino Marina (SA), le decorazioni del Cinema Teatro Italia nel Grattacielo di Gallipoli (LE) e le sculture vincitrici al Concorso Nazionale di Ceramica \"Donato Massa\" promosso dal Comune di Pietrastornina (AV).\nIn una intervista del 1978 afferm\u00f2: \u00ab\"Ho guardato alla ceramica come ad un fatto di antica pittura, cosicch\u00e9 il supporto plastico \u00e8 stato un mezzo su cui poggiare la pittura. Ed ho guardato alla pittura cos\u00ec come la guardavano nel Rinascimento, come elemento di colore nella casa dell'uomo, necessario alla fantasia dell'uomo. L'uomo non ha bisogno, come dice Le Corbusier, di tanti metri cubi di spazio, o di tanti metri quadri, secondo un criterio rigidamente matematico; oltre che degli elementi materiali che gli sono indispensabili, ha bisogno di espressione, di fantasia, d'immaginazione, che va coltivata attraverso il segno: cos\u00ec come abbiamo un segno che indica la parola, allo stesso modo abbiamo dei segni che indicano sentimenti, e cio\u00e8 pittura, scultura. Io mi sono sempre attenuto a questo principio, e mi sono sempre rivolto agli altri, collocando le mie opere dappertutto, anche a prezzo irrisorio, pur di arrivare alla gente, a portare il mio contributo di \u2018dire di sentimenti\u2019\"\u00bb .\nOpere.\nDi seguito una parziale elencazione delle centinaia di opere del maestro Giuseppe Macedonio:"}
{"id": "3711046", "revid": "21880", "url": "https://it.wikipedia.org/wiki?curid=3711046", "title": "Megachile muraria", "text": ""}
{"id": "3711047", "revid": "834", "url": "https://it.wikipedia.org/wiki?curid=3711047", "title": "L'angelo nero (romanzo Waltari)", "text": ""}
{"id": "3711050", "revid": "300067", "url": "https://it.wikipedia.org/wiki?curid=3711050", "title": "\u00c9rika Cristina de Souza", "text": ""}
{"id": "3711051", "revid": "287204", "url": "https://it.wikipedia.org/wiki?curid=3711051", "title": "L'angelo nero (romanzo)", "text": ""}
{"id": "3711055", "revid": "287204", "url": "https://it.wikipedia.org/wiki?curid=3711055", "title": "Erika Cristina de Souza", "text": ""}
{"id": "3711056", "revid": "300067", "url": "https://it.wikipedia.org/wiki?curid=3711056", "title": "\u00c9rika de Souza", "text": ""}
{"id": "3711057", "revid": "300067", "url": "https://it.wikipedia.org/wiki?curid=3711057", "title": "Erika de Souza", "text": ""}
{"id": "3711060", "revid": "599013", "url": "https://it.wikipedia.org/wiki?curid=3711060", "title": "Eladio Reyes", "text": "Carriera.\nFece parte della Nazionale di calcio del Per\u00f9 che partecip\u00f2 al ."}
{"id": "3711061", "revid": "599013", "url": "https://it.wikipedia.org/wiki?curid=3711061", "title": "Kate Starbird", "text": ""}
{"id": "3711063", "revid": "767487", "url": "https://it.wikipedia.org/wiki?curid=3711063", "title": "Chantelle Anderson", "text": ""}
{"id": "3711073", "revid": "599013", "url": "https://it.wikipedia.org/wiki?curid=3711073", "title": "Jeong Seon-min", "text": ""}
{"id": "3711078", "revid": "767487", "url": "https://it.wikipedia.org/wiki?curid=3711078", "title": "Jeong Seon-Min", "text": ""}
{"id": "3711080", "revid": "521302", "url": "https://it.wikipedia.org/wiki?curid=3711080", "title": "Premijer Liga", "text": ""}
{"id": "3711090", "revid": "73501859", "url": "https://it.wikipedia.org/wiki?curid=3711090", "title": "Pelittone", "text": "Il nome Pelittone venne attribuito agli Helicon fabbricati dalla Premiata Fabbrica Giuseppe PELITTI di Novara."}
{"id": "3711093", "revid": "155613", "url": "https://it.wikipedia.org/wiki?curid=3711093", "title": "Chiostro del Salvatore", "text": ""}
{"id": "3711100", "revid": "486946", "url": "https://it.wikipedia.org/wiki?curid=3711100", "title": "Campionato sammarinese di calcio 1985-1986", "text": ""}
{"id": "3711102", "revid": "486946", "url": "https://it.wikipedia.org/wiki?curid=3711102", "title": "Campionato sammarinese di calcio 1986-1987", "text": ""}
{"id": "3711104", "revid": "486946", "url": "https://it.wikipedia.org/wiki?curid=3711104", "title": "Campionato sammarinese di calcio 1987-1988", "text": ""}
{"id": "3711107", "revid": "1305772", "url": "https://it.wikipedia.org/wiki?curid=3711107", "title": "Prva Liga", "text": "Il termine Prva Liga \u00e8 molto utilizzato nei paesi dell'ex Jugoslavia per indicare una divisione di un campionato calcistico. Con questo termine si pu\u00f2 indicare\nIl termine indica inoltre"}
{"id": "3711113", "revid": "599013", "url": "https://it.wikipedia.org/wiki?curid=3711113", "title": "Jes\u00fas Goyzueta", "text": "Carriera.\nFece parte della Nazionale di calcio del Per\u00f9 che partecip\u00f2 al ."}
{"id": "3711115", "revid": "253269", "url": "https://it.wikipedia.org/wiki?curid=3711115", "title": "Ian Abercrombie", "text": "Biografia.\nInizia la sua carriera come attore teatrale prima di dedicarsi al cinema.\nHa lavorato soprattutto in serie televisive,in ruoli minori,come camei e parti secondarie,fino all'arrivo della serie animata \"\",dove presta la voce al Cancelliere della Repubblica Galattica Sheev Palpatine.Come da lui stesso ammesso in un'intervista televisiva la collaborazione doveva durare solo due stagioni,ma poi si protrasse per cinque stagioni aumentando di molto la sua notoriet\u00e0.\nHa lavorato anche in famosi film,ha interpretato il mago nell'horror \"L'armata delle tenebre,\"il maggiordomo in \"Il mondo perduto - Jurassic Park\",ma soprattutto in commedie come \"Un topolino sotto sfratto\" e \"Garfield 2\".\nEra il cugino del jazzista John Abercrombie.\n\u00c8 stato sposato con l'attrice Elizabeth Romano da cui ha successivamente divorziato.In seguito si \u00e8 risposato con un'altra donna,Gladys,con cui \u00e8 rimasto fino alla morte.\nNel 2012, a 77 anni, \u00e8 morto per insufficienza renale a Los Angeles.\nDoppiatori italiani.\nNelle versioni in italiano dei suoi film, Ian Abercrombie \u00e8 stato doppiato da:\nDa doppiatore \u00e8 sostituito da:"}
{"id": "3711124", "revid": "123543319", "url": "https://it.wikipedia.org/wiki?curid=3711124", "title": "Caesar", "text": ""}
{"id": "3711133", "revid": "122720463", "url": "https://it.wikipedia.org/wiki?curid=3711133", "title": "New Norfolk", "text": "New Norfolk \u00e8 una citt\u00e0 della Tasmania, in Australia; essa si trova 35 chilometri a nord-ovest di Hobart ed \u00e8 la sede della Municipalit\u00e0 di Derwent Valley. Al censimento del 2006 contava 5.230 abitanti.\nDal Diario di bordo di Charles Darwin, \n\u201cNel 1836 questo fiorente villaggio contava 1822 abitanti. Dista da Hobart 22 miglia; la strada segue il corso del Derwent. Abbiamo sorpassato diverse belle fattorie e molti terreni coltivati a grano\u201d"}
{"id": "3711138", "revid": "287204", "url": "https://it.wikipedia.org/wiki?curid=3711138", "title": "Capitani coraggiosi (film)", "text": ""}
{"id": "3711141", "revid": "486946", "url": "https://it.wikipedia.org/wiki?curid=3711141", "title": "Campionato sammarinese di calcio 1988-1989", "text": ""}
{"id": "3711143", "revid": "486946", "url": "https://it.wikipedia.org/wiki?curid=3711143", "title": "Campionato sammarinese di calcio 1989-1990", "text": ""}
{"id": "3711145", "revid": "486946", "url": "https://it.wikipedia.org/wiki?curid=3711145", "title": "Campionato sammarinese di calcio 1990-1991", "text": ""}
{"id": "3711147", "revid": "486946", "url": "https://it.wikipedia.org/wiki?curid=3711147", "title": "Campionato sammarinese di calcio 1991-1992", "text": ""}
{"id": "3711148", "revid": "486946", "url": "https://it.wikipedia.org/wiki?curid=3711148", "title": "Campionato sammarinese di calcio 1992-1993", "text": ""}
{"id": "3711149", "revid": "486946", "url": "https://it.wikipedia.org/wiki?curid=3711149", "title": "Campionato sammarinese di calcio 1993-1994", "text": ""}
{"id": "3711150", "revid": "486946", "url": "https://it.wikipedia.org/wiki?curid=3711150", "title": "Campionato sammarinese di calcio 1994-1995", "text": ""}
{"id": "3711151", "revid": "486946", "url": "https://it.wikipedia.org/wiki?curid=3711151", "title": "Campionato sammarinese di calcio 1995-1996", "text": ""}
{"id": "3711152", "revid": "486946", "url": "https://it.wikipedia.org/wiki?curid=3711152", "title": "Campionato sammarinese di calcio 1996-1997", "text": ""}
{"id": "3711153", "revid": "486946", "url": "https://it.wikipedia.org/wiki?curid=3711153", "title": "Campionato sammarinese di calcio 1997-1998", "text": ""}
{"id": "3711154", "revid": "486946", "url": "https://it.wikipedia.org/wiki?curid=3711154", "title": "Campionato sammarinese di calcio 1998-1999", "text": ""}
{"id": "3711155", "revid": "486946", "url": "https://it.wikipedia.org/wiki?curid=3711155", "title": "Campionato sammarinese di calcio 1999-2000", "text": ""}
{"id": "3711156", "revid": "1684799", "url": "https://it.wikipedia.org/wiki?curid=3711156", "title": "Burnie", "text": "Burnie \u00e8 una citt\u00e0 della Tasmania, in Australia; essa si trova 320 chilometri a nord-ovest di Hobart ed \u00e8 la sede della Citt\u00e0 di Burnie. Al censimento del 2006 contava 19.160 abitanti.\nChiamata originariamente (nel 1827) Emu Bay, venne poi ribattezzata in onore di William Burnie, direttore della compagnia \"Van Diemen's Land\"."}
{"id": "3711157", "revid": "486946", "url": "https://it.wikipedia.org/wiki?curid=3711157", "title": "Campionato sammarinese di calcio 2000-2001", "text": ""}
{"id": "3711158", "revid": "287204", "url": "https://it.wikipedia.org/wiki?curid=3711158", "title": "M\u00fcnsterland Giro 2007", "text": "La M\u00fcnsterland Giro 2007, seconda edizione della corsa e valida come evento dell'UCI Europe Tour 2007 categoria 1.1, si svolse il 3 ottobre 2007 su un percorso di 209,2\u00a0km. Fu vinta dall'olandese Jos van Emden che giunse al traguardo con il tempo di 4h41'17\", alla media di 44,635\u00a0km/h."}
{"id": "3711160", "revid": "486946", "url": "https://it.wikipedia.org/wiki?curid=3711160", "title": "Campionato sammarinese di calcio 2001-2002", "text": ""}
{"id": "3711161", "revid": "486946", "url": "https://it.wikipedia.org/wiki?curid=3711161", "title": "Campionato sammarinese di calcio 2002-2003", "text": ""}
{"id": "3711162", "revid": "486946", "url": "https://it.wikipedia.org/wiki?curid=3711162", "title": "Campionato sammarinese di calcio 2003-2004", "text": ""}
{"id": "3711164", "revid": "486946", "url": "https://it.wikipedia.org/wiki?curid=3711164", "title": "Campionato sammarinese di calcio 2004-2005", "text": ""}
{"id": "3711165", "revid": "486946", "url": "https://it.wikipedia.org/wiki?curid=3711165", "title": "Campionato sammarinese di calcio 2005-2006", "text": ""}
{"id": "3711166", "revid": "486946", "url": "https://it.wikipedia.org/wiki?curid=3711166", "title": "Campionato sammarinese di calcio 2006-2007", "text": ""}
{"id": "3711167", "revid": "486946", "url": "https://it.wikipedia.org/wiki?curid=3711167", "title": "Campionato sammarinese di calcio 2007-2008", "text": ""}
{"id": "3711172", "revid": "486946", "url": "https://it.wikipedia.org/wiki?curid=3711172", "title": "Campionato sammarinese di calcio 2008-2009", "text": ""}
{"id": "3711173", "revid": "486946", "url": "https://it.wikipedia.org/wiki?curid=3711173", "title": "Campionato sammarinese di calcio 2009-2010", "text": ""}
{"id": "3711174", "revid": "486946", "url": "https://it.wikipedia.org/wiki?curid=3711174", "title": "Campionato sammarinese di calcio 2010-2011", "text": ""}
{"id": "3711175", "revid": "486946", "url": "https://it.wikipedia.org/wiki?curid=3711175", "title": "Campionato sammarinese di calcio 2011-2012", "text": ""}
{"id": "3711176", "revid": "1935652", "url": "https://it.wikipedia.org/wiki?curid=3711176", "title": "Diocesi di Duleek", "text": "La diocesi di Duleek (in latino: \"Dioecesis Davligensis\") \u00e8 una sede soppressa e sede titolare della Chiesa cattolica. Per la sede titolare, immutato il latino, si usa la grafia Daimlaig.\nTerritorio.\nSede vescovile era la citt\u00e0 di Duleek, nell'odierna contea di Meath.\nStoria.\nL'abbazia di Kells fu fondata nella seconda met\u00e0 del V secolo da san Kenan, che ne fu il primo vescovo.\n\u00c8 nominata fra le diocesi stabilite dal sinodo di Rathbreasail del 1111.\nIl sinodo di Kells del 1152 riconobbe la diocesi di Duleek come suffraganea dell'arcidiocesi di Armagh, ma verso il 1160 la diocesi fu soppressa e incorporata nella diocesi di Meath.\nDal 1969 Duleek \u00e8 annoverata tra le sedi vescovili titolari della Chiesa cattolica con il nome di Daimlaig; dal 26 luglio 2005 il vescovo titolare \u00e8 Rutilio del Riego J\u00e1\u00f1ez, gi\u00e0 vescovo ausiliare di San Bernardino."}
{"id": "3711177", "revid": "834", "url": "https://it.wikipedia.org/wiki?curid=3711177", "title": "Captains Courageous", "text": ""}
{"id": "3711179", "revid": "834", "url": "https://it.wikipedia.org/wiki?curid=3711179", "title": "Echo Burning", "text": ""}
{"id": "3711180", "revid": "599013", "url": "https://it.wikipedia.org/wiki?curid=3711180", "title": "Julio Bayl\u00f3n", "text": "Carriera.\nFece parte della Nazionale di calcio del Per\u00f9 che partecip\u00f2 al .\nBayl\u00f3n, nella nazionale di calcio del Per\u00f9, ha totalizzato 32 presenze in cui ha segnato due gol."}
{"id": "3711181", "revid": "1305772", "url": "https://it.wikipedia.org/wiki?curid=3711181", "title": "Slap Shot", "text": ""}
{"id": "3711188", "revid": "1543377", "url": "https://it.wikipedia.org/wiki?curid=3711188", "title": "Nello Iorio", "text": "Biografia.\nMostra un'attitudine alla recitazione fin da giovanissimo, in particolare comica e in alcune occasioni ha ricoperto dei ruoli drammatici.\nHa iniziato a recitare nel 1989 e si \u00e8 distinto ne L'avaro di Moli\u00e8re (gruppo Panta rei) e per alcuni anni ha continuato a formarsi nelle compagnie amatoriali cimentandosi in diversi personaggi fino ad approdare al lavoro Napoli milionaria! con la regia di Nello Mascia. Dal 1996 ha iniziato l'attivit\u00e0, di minore rilievo, di animatore nei villaggi turistici in tutt'Italia. Nel 1995 ha fondato un trio di cabaret con Gianluca Del Mastro e Salvatore De Falco conosciuto con il nome di \"Terno Secco\".\nNel 1997 ha partecipato alla seconda edizione del Seven Show come Tecnociccio.\nDal 1998 ha intrapreso l'attivit\u00e0 come monologhista con uno spettacolo dal titolo \"Grasso \u00e8 bello\".\nHa partecipato brevemente alla trasmissione televisiva Colorado in onda su Italia 1. Tuttora fa parte del cast dello show televisivo \"Made in Sud\" condotto da Stefano De Martino e Fatima Trotta, in cui interpreta la parte del \"nonno moderno\", col suo famoso tormentone \"Tutti trocati\"."}
{"id": "3711194", "revid": "767487", "url": "https://it.wikipedia.org/wiki?curid=3711194", "title": "Bianqing", "text": "Il bianqing (cinese semplificato:\u7f16\u78ec, cinese tradizionale:\u7de8\u78ecPinyin:bi\u0101n q\u00ecng) \u00e8 un antico strumento musicale cinese.\nStruttura e classificazione.\nConsiste in due o tre file di pietre piatte a forma di L appese a due pali orizzontali. Lo strumento \u00e8 quindi un idiofono, in quanto il suono \u00e8 prodotto dalla vibrazione della struttura stessa. Sulle pietre vi sono incise delle miniature rappresentanti solitamente animali.\nUso.\nSono suonati con delle mazze di legno, e rientrano quindi nella categoria degli strumenti a percussione.\nI \"Bianqing\" venivano suonati durante i rituali Confuciani, ed ancora adesso per simili eventi, in Corea, sono utilizzati i \"pyeongyeong\", strumenti affini importati anticamente."}
{"id": "3711198", "revid": "729019", "url": "https://it.wikipedia.org/wiki?curid=3711198", "title": "Tua (Simona Molinari)", "text": "Tua \u00e8 il terzo album della cantautrice italiana Simona Molinari, pubblicato il 18 ottobre 2011 e composto da 11 tracce.\nIl disco.\nIl disco \u00e8 stato anticipato dal singolo \"Forse\", scritto e interpretato con il pianista Jazz di Hong Kong Danny Diaz. Presentato nel corso di una delle serate dei \"Wind Music Awards 2011\", il singolo \u00e8 entrato in rotazione radiofonica a partire dal 10 giugno 2011.\nIl 16 settembre 2011 \u00e8 stato inoltre pubblicato il secondo singolo estratto dall'album, \"In cerca di te\", cover del successo di Natalino Otto (registrato in seguito da molti altri artisti tra i quali anche Nella Colombo.\nIl brano vede la collaborazione del cantante statunitense Peter Cincotti, che partecipa anche nelle canzoni \"Lettera\" e \"Always Watching You\", anch'esse incluse nel disco.\nUn'altra collaborazione inclusa nell'album \u00e8 quella con Dado Moroni, che partecipa insieme a Danny Diaz al brano di chiusura, \"Povera piccola Italia\".\nSimona Molinari \u00e8 autrice dei 7 brani inediti dell'album, ai quali si aggiungono le cover \"In cerca di te\", \"Tua\" (successo di Jula de Palma, presentata al Festival di Sanremo 1959), \"Maruzzella\" (hit del Maestro Renato Carosone) e \"Always Watching You\", quest'ultima adattata in italiano dalla cantante stessa.\nL'album debutta alla posizione numero 29 della classifica italiana."}
{"id": "3711199", "revid": "322321", "url": "https://it.wikipedia.org/wiki?curid=3711199", "title": "Diocesi di Dunshaughlin", "text": "La diocesi di Dunshaughlin o Dunseachlan o Dunsaghlin (in latino: \"Dioecesis Sancti Secundini in Dominica\") \u00e8 una sede soppressa e sede titolare della Chiesa cattolica. Per la sede titolare, immutato il latino, si usa la grafia Domnach Sechnaill.\nTerritorio.\nSede vescovile era la citt\u00e0 di Dunshaughlin, nell'odierna contea di Meath.\nStoria.\nL'abbazia di Kells fu fondata verso il 439 da san Seachlan o Sechnall, un nipote di san Patrizio.\nNon \u00e8 nominata fra le diocesi stabilite dal sinodo di Rathbreasail del 1111, n\u00e9 dal sinodo di Kells del 1152. Fu quindi una delle sedi monastiche che non sopravvissero alla riorganizzazione della Chiesa irlandese del XII secolo. Il suo territorio fu incorporato nella diocesi di Meath.\nDal 1969 Dunshaughlin \u00e8 annoverata tra le sedi vescovili titolari della Chiesa cattolica con il nome di Domnach Sechnaill; dal 13 febbraio 2010 l'arcivescovo, titolo personale, titolare \u00e8 Eugene Martin Nugent, nunzio apostolico in Kuwait, Qatar e Bahrein."}
{"id": "3711201", "revid": "3791", "url": "https://it.wikipedia.org/wiki?curid=3711201", "title": "Abbazia di Hautecombe", "text": ""}
{"id": "3711203", "revid": "599013", "url": "https://it.wikipedia.org/wiki?curid=3711203", "title": "Eloy Campos", "text": "Carriera.\nClub.\nHa vinto, insieme allo Sporting Cristal, quattro Campionati peruviani.\nNazionale.\nVenne convocato nella Nazionale olimpica di calcio del Per\u00f9, per disputare le XVII Olimpiadi. Con gli andini ottenne il terzo posto del girone D della fase a gruppi, venendo eliminato dalla competizione.\nFece parte della Nazionale di calcio del Per\u00f9 che partecip\u00f2 al .\nCampos, nella nazionale di calcio del Per\u00f9, ha totalizzato 46 presenze."}
{"id": "3711213", "revid": "287204", "url": "https://it.wikipedia.org/wiki?curid=3711213", "title": "Promozione Abruzzo 1990-1991", "text": "Nella stagione 1990-1991 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Abruzzo.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nSquadre partecipanti.\nClassifica finale.\nSpareggio 1.posto:\nOrtona-Falchetti Chieti 1-1 4-2 rig.\nSpareggio intergirone.\nFucense-Ortona 3-1"}
{"id": "3711217", "revid": "287204", "url": "https://it.wikipedia.org/wiki?curid=3711217", "title": "Promozione Basilicata 1990-1991", "text": "Nella stagione 1990-1991 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Basilicata.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711225", "revid": "124253209", "url": "https://it.wikipedia.org/wiki?curid=3711225", "title": "Promozione Calabria 1990-1991", "text": "Nella stagione 1990-1991 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Calabria.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711230", "revid": "287204", "url": "https://it.wikipedia.org/wiki?curid=3711230", "title": "Promozione Campania-Molise 1990-1991", "text": "Nella stagione 1990-1991 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Campania e in Molise.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nSpareggi promozione.\nSpareggi tra le prime classificate"}
{"id": "3711233", "revid": "547034", "url": "https://it.wikipedia.org/wiki?curid=3711233", "title": "French Pro Championship", "text": "Il French Pro Championship \u00e8 stato un torneo di tennis giocato dal 1930 al 1968. Era considerato uno dei tornei del Grande Slam professionistico dal 1927 al 1967 fino all'avvento dell'Era open.\nSi \u00e8 sempre giocato a Parigi, la maggior parte delle edizioni allo Stade Roland Garros su campi in terra battuta ma ci sono state alcune eccezioni. Nel 1953, alla prima edizione dopo la Seconda guerra mondiale, si gioc\u00f2 al Palais des Sports su campi indoor in cemento, dal 1963 al 1967 invece si \u00e8 spostato allo Stade Pierre de Coubertin su campi in parquet.\nTabellone sono disponibili 1930 al 1967.\nAlbo d'oro.\nSingolare.\nNote\na In \"History of the Pro Tennis Wars\", di Ray Bowers, un sito dettagliato con la storia dei primi venti anni dei tour professionali, non viene menzionato alcun French Pro Championship nel 1933. Gli unici match tenutisi al Roland Garros risultano quelli del 22-24 settembre nel corso di un incontro tra Francia e Stati Uniti giocato con modalit\u00e0 analoghe a quelle della Coppa Davis; Henri Cochet vi sconfisse Bruce Barnes, Bill Tilden super\u00f2 sia Plaa che Cochet e Barnes sconfisse Plaa. Tuttavia diverse fonti riportano il match tra Tilden e Cochet come finale del French Pro Championship.\nb Nel 1953, nel weekend del 21 e 22 novembre, venne giocato un torneo professionale con quattro tennisti (Sedgman campione, Gonzales finalista, Segura terzo e Budge quarto) sempre a Parigi al Palais des Sports ma non si ha la certezza che questo torneo sia effettivamente l'edizione 1953 del French Pro Championship. In particolare non si trovano accenni ai French Pro Championship nell'edizione del gennaio 1954 della rivista \"Tennis de France\" gestita da Philippe Chatrier, futuro presidente ILTF. Joe McCauley inserisce il torneo tra i French Pro Championship pur precisando nel libro \"History of the Pro Tennis Wars\" che potrebbe non essere stato considerato effettivamente un'edizione del French Pro Championship e che nel gennaio 1950 si era tenuto un torneo simile con vincitore Pancho Segura su Jack Kramer.\nBristol Cup.\nPrima del 1930 alcuni tornei usarono il nome di \"Professional Championships of France\": la Bristol Cup (giocata dal 1920 al 1932), il pi\u00f9 importante torneo professionistico al mondo negli anni venti, venne indicato in alcuni casi come French Pro cos\u00ec come il World Pro tournament tenutosi a Deauville nel 1925. In questo caso due tornei vennero considerati come French Pro Championships nel 1925 (World Pro a Deauville e la Bristol Cup a Cannes) mentre nel triennio 1930-1932 erano Bristol Cup e Roland Garros a condividere il titolo di French Pro Championship."}
{"id": "3711234", "revid": "287204", "url": "https://it.wikipedia.org/wiki?curid=3711234", "title": "Promozione Emilia-Romagna 1990-1991", "text": "Nella stagione 1990-1991 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Emilia-Romagna.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nGirone B.\nClassifica finale.\nSpareggio 1.posto:\na Ferrara: Boca-Casumaro 2-1"}
{"id": "3711236", "revid": "767487", "url": "https://it.wikipedia.org/wiki?curid=3711236", "title": "Chapterhouse", "text": "I Chapterhouse sono un gruppo shoegaze britannico originario di Reading nel Berkshire.\nSi sono formati nel 1987 da Andrew Sherriff e Stephen Patman, hanno iniziato come band di supporto degli Spacemen 3.\nStoria.\nLa formazione originale era composta da Andrew Sherriff (chitarra/voce), Stephen Patman (chitarra/voce), Simon Rowe (chitarra), Dale Robertson (chitarra), Jon Curtis (basso) e Ashley Bates (batteria).\nPer pi\u00f9 di un anno decisero di non registrare demo facendo solo concerti. Vennero all'inizio etichettati come gruppo acid rock ma i concerti di supporto agli Spacemen 3 li fecero poi accomunare ai gruppi shoegaze attivi in quel periodo (Slowdive, Lush, Ride).\nIl batterista Curtis fu sostituito da Russell Barrett (7/11/1968), in questo periodo firmarono con la Dedicated, con la quale pubblicarono i primi singoli tra i quali \"Pearl\" che vide la partecipazione di Rachel Goswell degli Slowdive e raggiunse il 67\u00ba posto nella UK chart.\nIl primo album \"Whirlpool\" del 1991 fu un buon successo, (23\u00ba posto nella classifica inglese). In quell'anno parteciparono al Reading Festival salendo sul palco subito dopo la performance dei Nirvana.\nNel 1993 il gruppo pubblic\u00f2 il secondo album \"Blood Music\", dal quale furono estratti i singoli \"She's a Vision\" e \"We Are the Beautiful\" di discreto successo, che per\u00f2 fu ritirato dal commercio in seguito ad una causa per violazione di copyright in un campionamento. L'album fu remixato dalla Global Communication che lo pubblico con il titolo di \"Pentamerous Metamorphosis\".\nL'anno seguente il gruppo si sciolse, venne pubblicato nel 1996 l'album \"Rownderbout\" contenente singoli e rarit\u00e0. Sheriff form\u00f2 i Bio.com, Bates i Cuba, Rowe si un\u00ec ai Mojave 3. Gli album furono ristampati dalla Cherry Red Records nel 2006.\nPer 15 anni il gruppo rimase nell'oblio, nel 2008 suonarono con Ulrich Schnauss al Truck Festival. Ritornarono sul palco nel 2009 sempre con Schnauss e nel 2010 partirono per un breve tour in Giappone e nel Nord America."}
{"id": "3711238", "revid": "110157", "url": "https://it.wikipedia.org/wiki?curid=3711238", "title": "Promozione Friuli-Venezia Giulia 1990-1991", "text": "Nella stagione 1990-1991 la Promozione era il sesto livello del calcio italiano (il massimo livello regionale). Qui vi sono le statistiche relative al campionato in Friuli-Venezia Giulia.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nVerso la ristrutturazione dei campionati.\nNell'estate 1991 avviene la ristrutturazione dei campionati:\nla Serie C2 passa da 4 gironi a 3, l'Interregionale passa da 12 gironi di 16 squadre ciascuno a 9 di 18 e cambia il nome in C.N.D., mentre a livello regionale viene creata l'Eccellenza che diviene il massimo campionato facendo scendere la Promozione (e le Categorie sottostanti) di uno scalino."}
{"id": "3711239", "revid": "125683921", "url": "https://it.wikipedia.org/wiki?curid=3711239", "title": "Azat Nur\u011fal\u00efyev", "text": ""}
{"id": "3711241", "revid": "123438669", "url": "https://it.wikipedia.org/wiki?curid=3711241", "title": "Attentato di Buenos Aires del 1992", "text": "L'attacco di Buenos Aires del 1992 fu un attentato terroristico suicida contro l'ambasciata israeliana di Buenos Aires, avvenuto il 17 marzo 1992.\nL'attentato distrusse completamente la sede dell'ambasciata, provocando 30 morti (di cui 29 civili e un attentatore) e 242 feriti.\nL'attacco.\nIl 17 marzo 1992, alle 14:42 (UTC-3), un camioncino guidato da un attentatore suicida e carico di esplosivo si schiant\u00f2 davanti all'ambasciata israeliana situata all'angolo tra Arroyo e Suipacha, causando l'esplosione. L'ambasciata, una chiesa cattolica e un edificio scolastico vicino furono distrutti. Quattro israeliani morirono, ma la maggior parte delle vittime furono civili argentini, molti dei quali bambini. L'esplosione uccise 29 persone e ne fer\u00ec 242.\nVittime.\nIl sacerdote Juan Carlos Brumana fu una delle persone uccise nell'attentato suicida. Mor\u00ec nella chiesa cattolica Mater Admirabilis, situata davanti all'ambasciata. Tra i morti vi furono due donne israeliane, mogli del console e del primo segretario dell'ambasciata.\nResponsabili.\nUn gruppo chiamato Organizzazione Jihad islamica, che \u00e8 stato collegato all'Iran e forse ad Hezbollah, rivendic\u00f2 la responsabilit\u00e0; il motivo dichiarato dell'attacco era l'assassinio da parte di Israele del segretario generale di Hezbollah Sayed Abbas al-Musawi nel febbraio 1992. La Jihad islamica rilasci\u00f2 anche filmati di sorveglianza dell'ambasciata che avevano preso prima dell'esplosione.\nDopo l'attentato, Israele invi\u00f2 degli investigatori in Argentina per cercare indizi. Appresero che gli attentatori avevano pianificato nell'area della triplice frontiera tra Argentina, Paraguay e Brasile, zona che ha una grande popolazione musulmana. I messaggi intercettati dalla NSA americana rivelarono la conoscenza iraniana dell'attacco imminente, cos\u00ec come la complicit\u00e0 dell'agente di Hezbollah Imad Mugniyah. Infatti, Mughniyah era stato formalmente accusato dall'Argentina di aver partecipato all'attacco all'ambasciata israeliana.\nNel maggio 1998, Moshen Rabbani (addetto culturale presso l'ambasciata iraniana in Argentina fino al dicembre 1997) venne arrestato in Germania e il governo argentino espulse sette diplomatici iraniani dal paese, affermando di avere \"prove convincenti\" del coinvolgimento iraniano nella bombardamento. Tuttavia, nessuno dei sospettati venne poi perseguito. L'attacco avvenne quando Iran e Argentina speravano in una ripresa della cooperazione nucleare, sebbene l'Argentina avesse annunciato la sospensione delle spedizioni di materiali nucleari all'Iran un paio di mesi prima del bombardamento. Diverse fonti riferiscono del coinvolgimento di Hezbollah con l'assistenza della Siria. Hezbollah nega queste affermazioni.\nNel 1999, il governo argentino emise un mandato d'arresto per Imad Mugniyah in relazione a questo attacco e all'attentato dell'AMIA del 1994 a Buenos Aires, che uccise 85 persone. Si sospetta che i due attacchi siano collegati."}
{"id": "3711242", "revid": "461603", "url": "https://it.wikipedia.org/wiki?curid=3711242", "title": "Azat Nurgaliev", "text": ""}
{"id": "3711246", "revid": "287204", "url": "https://it.wikipedia.org/wiki?curid=3711246", "title": "Promozione Lazio 1990-1991", "text": "Nella stagione 1990-1991 la Promozione era sesto livello del calcio italiano (il massimo livello regionale). Qui vi sono le statistiche relative al campionato svolto nel Lazio.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nIl campionato \u00e8 stato organizzato dal Comitato Regionale Laziale avente sede a Roma in via Paisiello 5. \nSpareggi intergirone.\nTerracina poi promossa per delibera del C.R. Laziale."}
{"id": "3711249", "revid": "287204", "url": "https://it.wikipedia.org/wiki?curid=3711249", "title": "Klubi Sportiv Kamza", "text": "Il Klubi Sportiv Kamza, meglio noto come Kamza, \u00e8 una societ\u00e0 calcistica albanese con sede nella citt\u00e0 di Kam\u00ebz.\nNelle stagioni 2017-2018 e 2018-2019 ha militato nella Kategoria Superiore, la massima divisione del campionato albanese.\nIl 6 marzo 2019 il club viene retrocesso in terza divisione dalla Federcalcio Albanese dopo gli episodi nel finale di partita contro il Klubi Futbollit La\u00e7i.\nStoria.\nNel 2009 il club cambia il nome da \"KS Dajti\", a \"KF Kamza\". Ha vinto per due volte il campionato di seconda divisione albanese.\nIl 3 marzo 2019 durante la partita contro il Klubi Futbollit La\u00e7i, in pieno recupero, incassano il gol del pareggio su un calcio di rigore giudicato inesistente dalla squadra di casa. Questa situazione ha portato a scatenare un'aggressione da parte di alcuni ultras e dirigenti della squadra al direttore di gara Eldorian Hamiti. A seguito di quanto accaduto, il club \u00e8 stato punito con la retrocessione in Kategoria e Dyt\u00eb e al pagamento di una multa da 80.000 euro. Inoltre il presidente, anch'esso coinvolto,insieme ad altri dirigenti del club, sono stati squalificati da tutte le attivit\u00e0 sportive per un massimo di tre anni.\nOrganico.\nRosa 2018-2019.\n\"Aggiornata al 31 agosto 2018.\"\nRosa 2017-2018.\n\"Aggiornata al 31 gennaio 2018.\""}
{"id": "3711256", "revid": "1924342", "url": "https://it.wikipedia.org/wiki?curid=3711256", "title": "Ta\u00f1at N\u00f6serbayev", "text": "Carriera.\nClub.\nHa iniziato la sua carriera nell'Ordabas\u0131, club kazako della sua citt\u00e0 natale \u015e\u0131mkent. Nel frattempo svolge un provino con gli svizzeri dello Young Boys, ma l'accordo non si \u00e8 concretizzato complici alcuni disaccordi sulla transizione del contratto individuale.\nNel 2010 lascia l'Ordabas\u0131 a causa di contrasti con il club e di problemi alla schiena. Si trasferisce nel 2011 all'Astana firmando un contratto nelle vesti di svincolato.\nNazionale.\nN\u00f6serbayev ha debuttato con la Nazionale Under-21 nel 2008, segnando una doppietta ai pari et\u00e0 della Polonia (3-0 il finale). Il suo esordio con la Nazionale kazaka maggiore \u00e8 avvenuto l'11 ottobre 2008 a Wembley, contro l'Inghilterra. Il primo gol in Nazionale maggiore lo ha realizzato all'Ucraina il 10 giugno 2009, in occasione della sconfitta per 2-1 allo Stadio Olimpico di Kiev."}
{"id": "3711258", "revid": "287204", "url": "https://it.wikipedia.org/wiki?curid=3711258", "title": "Promozione Liguria 1990-1991", "text": "Nella stagione 1990-1991 la Promozione era il sesto livello del calcio italiano (il massimo livello regionale). Qui vi sono le statistiche relative al campionato in Liguria.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nAlla fine della stagione 1990-1991 il Comitato Regionale Ligure, su richiesta e riordino voluto dalla Lega Nazionale Dilettanti, cambi\u00f2 denominazione in Comitato Regionale Liguria.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:"}
{"id": "3711260", "revid": "461603", "url": "https://it.wikipedia.org/wiki?curid=3711260", "title": "Tanat Nuserbaev", "text": ""}
{"id": "3711262", "revid": "461603", "url": "https://it.wikipedia.org/wiki?curid=3711262", "title": "Tanat Nusserbayev", "text": ""}
{"id": "3711263", "revid": "461603", "url": "https://it.wikipedia.org/wiki?curid=3711263", "title": "Tanat Nuserbayev", "text": ""}
{"id": "3711265", "revid": "125363618", "url": "https://it.wikipedia.org/wiki?curid=3711265", "title": "Servizio pubblico (programma televisivo)", "text": "Servizio pubblico \u00e8 stato un programma televisivo e radiofonico d'approfondimento politico condotto da Michele Santoro, a partire dal 3 novembre 2011 al 18 giugno 2015 e successivamente diventato il nome della factory multimediale di Michele Santoro, ossia dei programmi realizzati dalla sua societ\u00e0 Zerostudio's S.p.A., quali \"Italia\", \"M\" e \"Animali come noi\" tutti autoprodotti e venduti alla Rai che li ha trasmessi.\nIl programma era realizzato nel Teatro 3 di Cinecitt\u00e0 e dal 25 ottobre 2012 andava in onda, in prima serata, su LA7.\nIn Italia \u00e8 stato uno dei primi esperimenti di trasmissione \"multipiattaforma\": particolarmente nel corso della prima stagione, \"Servizio pubblico\", non trovando posto in alcun emittente nazionale in chiaro fino al 2011, poteva essere seguito su internet, in televisione tramite una rete di emittenti locali su digitale terrestre e tramite satellite, e in radio, salvo poi approdare anche su Cielo nel 2012.\nStoria.\nLa trasmissione nacque dall'interruzione in Rai dello storico talk-show politico \"Annozero\" e fu contrassegnata da accese polemiche sulla libert\u00e0 d'informazione in Italia, in particolare con riferimento al controllo della RAI da parte dei partiti politici. Lo stesso Santoro dichiar\u00f2 nel suo monologo d'introduzione alla prima puntata, che l'idea di un programma sostenuto dal contributo economico di numerosi cittadini, diffuso fuori dai tradizionali poli televisivi su una multipiattaforma TV, web e radio, costituiva il tentativo di una \u00abrivoluzione civile, democratica e pacifica\u00bb, \u00abcontro il degrado della TV generalista occupata dai partiti, sia nel pubblico che nel privato\u00bb.\nLe polemiche in RAI e la chiusura di \"Annozero\".\nI rapporti tra Michele Santoro, RAI e mondo politico sono caratterizzati da innumerevoli polemiche gi\u00e0 a partire dai primi anni 2000, dove il giornalista \u00e8 travolto da critiche e accuse di faziosit\u00e0 da parte degli esponenti politici di centro-destra e, nel 2002, dal cosiddetto \"editto bulgaro\" dell'allora Presidente del Consiglio Silvio Berlusconi, evento quest'ultimo che preluder\u00e0 il suo licenziamento dalla RAI effettuato per \u00abmotivi di tutela aziendale\u00bb.\nIl ritorno del conduttore in RAI avviene dopo una sentenza del 2005 del Giudice del lavoro del Tribunale di Roma (successivamente impugnata dal CdA Rai a maggioranza di centro-destra, tuttavia confermata in appello nel marzo 2009) che riconoscendo il licenziamento non motivato da giusta causa ordina la reintegrazione del giornalista: nel 2006 inizia il nuovo talk-show \"Annozero\".\nAnche la nuova trasmissione sar\u00e0 contrassegnata da numerose controversie, che culmineranno nuovamente, nel giugno 2011, con la risoluzione del rapporto di lavoro tra il giornalista e la RAI.\nIn particolare nel 2010 si accende un dibattito sulla censura in Rai a seguito della diffusione di alcune intercettazioni telefoniche nell'ambito dell'inchiesta di Trani tra il commissario dell'AGCOM Giancarlo Innocenzi, l'allora Presidente del Consiglio Berlusconi e il direttore generale della RAI Mauro Masi. Dall'inchiesta\u00a0\u2013 come precisato dalla stessa Procura\u00a0\u2013 emergeranno da parte di Berlusconi delle \u00abpressioni sull'AGCOM per arrivare alla chiusura di \"Annozero\"\u00bb nonch\u00e9 ulteriori pressioni per la chiusura degli altri programmi RAI \"Ballar\u00f2\" e \"Parla con me\".\nNell'aprile 2011 Santoro subir\u00e0 un ulteriore ricorso presentato dal direttore generale RAI Mauro Masi alla Corte d'appello di Roma, in cui si invocava la sospensione di \"Annozero\" in attesa del giudizio di terzo grado sulla vicenda del suo licenziamento; ricorso anch'esso respinto.\nIn questo clima di tensione il 6 giugno 2011, alla vigilia della sentenza di terzo grado che avrebbe posto definitivamente termine al contenzioso, viene definitivamente concordata la \u00abrisoluzione consensuale\u00bb del rapporto di lavoro tra Santoro e la RAI, e viene annunciato che \"Annozero\" non sar\u00e0 presente nei palinsesti per l'autunno successivo.\nL'approdo mancato a LA7.\nVisto il gran successo di \"Annozero\" in termini di ascolti e introiti pubblicitari, dopo il divorzio consensuale tra la RAI e il suo conduttore, l'emittente televisiva LA7 si interessa di Santoro per produrre il talk-show. Tuttavia nonostante entrambe le parti dichiarino nel corso delle trattative di esser giunti a un accordo quasi definitivo e nonostante il titolo della societ\u00e0 Telecom Italia Media (editrice di LA7) il giorno seguente la notizia sia oggetto in borsa di un rialzo del 17%, l'accordo, tra svariate polemiche, non si chiude \u00aba causa d'inconciliabili posizioni riguardo alla gestione operativa dei rapporti fra autore ed editore\u00bb.\nSecondo Santoro \u00abun accordo praticamente concluso\u00bb, \u00abvanificato senza nessuna apprezzabile motivazione editoriale\u00bb, \u00e8 una \u00abeloquente e inoppugnabile prova dell'esistenza nel nostro Paese di un colossale conflitto di interesse\u00bb, che impedisce a Telecom Italia, proprietaria della maggioranza delle azioni di TI Media (LA7), di svolgere in libert\u00e0 la sua campagna acquisti, per non esporsi altrimenti a possibili ritorsioni da parte del governo e del suo premier Silvio Berlusconi, che avrebbero l'interesse a mantenere invariato il duopolio televisivo RAI-Mediaset.\nLa tesi del conflitto d'interessi nel caso Santoro-LA7 \u00e8 ulteriormente rimarcata da un'inchiesta condotta da \"il Fatto Quotidiano\", e sostenuta in particolare dal giornalista Marco Travaglio, che mette in evidenza come nel giorno 28 giugno fosse in discussione in Parlamento una prima bozza della manovra finanziaria del governo (approvata poi a luglio) in cui compariva un'inaspettata norma che imponeva a Telecom Italia (che controlla TI Media) l'esproprio delle strutture della rete telefonica fissa dopo averla potenziata a proprie spese, sempre nella stessa inchiesta si fa notare inoltre come il 30 giugno, giorno della rottura con Santoro, fosse contemporaneamente scomparsa tale norma dalla manovra.\nNell'edizione delle 20 del TG LA7, il direttore di testata Enrico Mentana, dopo aver mandato in onda un servizio sull'argomento, si rivolge all'editore del canale chiedendo pubblicamente delle spiegazioni, perch\u00e9 \u00abaltrimenti si \u00e8 autorizzati a pensare che qualcuno non volesse questo risultato\u00bb, e cio\u00e8 che Mediaset avesse voluto impedire l'ingresso di Santoro a LA7 per evitare il rafforzamento della rete concorrente operando una \u00abcensura di mercato\u00bb. In risposta TI Media ribadisce le motivazioni ufficiali della rottura con Santoro e commenta le ipotesi di collegamento con i passaggi parlamentari sulla manovra finanziaria come \u00abprive di fondamento reale\u00bb.\nSantoro, per le sue dichiarazioni sul conflitto d'interessi del premier sul caso LA7, viene citato in giudizio da Mediaset per danni.\nIl nuovo programma.\nFallito l'ingaggio a LA7, Santoro, seguendo il modello delle sue esperienze pregresse \"Raiperunanotte\" e \"Tutti in piedi!\", decide di autoprodurre il suo nuovo programma per trasmetterlo su una multipiattaforma Web e di emittenti TV locali e satellitare, avvalendosi anche del finanziamento volontario dei telespettatori tramite sottoscrizioni a partire da 10 euro.\nL'11 settembre 2011 Santoro, ospite alla festa del secondo anniversario de \"il Fatto Quotidiano\" in Marina di Pietrasanta, annuncia ufficialmente la sua nuova trasmissione con il titolo di \"Comizi d'amore\", in omaggio a Pier Paolo Pasolini e al suo film-inchiesta del 1965, annunciando inoltre la costituzione dell\"Associazione Servizio Pubblico\" dedita alla raccolta fondi dei telespettatori. Nella stessa occasione il direttore de \"il Fatto Quotidiano\" Antonio Padellaro rivela pubblicamente l'intenzione del giornale di sostenere economicamente il progetto divenendone socio editore.\nIl giorno 8 ottobre 2011 viene attivato il sito web del programma e ha inizio la raccolta delle donazioni. Nel suo primo giorno il sito registra visitatori unici, in quattro giorni di raccolta la redazione dichiara di aver raggiunto euro, e nel corso della diretta della prima puntata lo stesso Santoro annuncia il raggiungimento di sottoscrizioni per un totale di circa un milione di euro.\nMolti sono i personaggi celebri che hanno pubblicamente dichiarato la loro sottoscrizione, tra i pi\u00f9 noti il premio Nobel Dario Fo, i politici Antonio Di Pietro, Nichi Vendola, Giuliano Pisapia, Luigi De Magistris, Flavio Tosi, Michele Emiliano, Flavio Zanonato, Massimo Zedda, e ancora Umberto Ambrosoli, Lucia Annunziata, Edoardo Bennato, Alessandro Bergonzoni, Alessio Boni, Adriano Celentano, Daria Colombo, Francesca Comencini, Luisella Costamagna, Serena Dandini, Teresa De Sio, Pierfrancesco Favino, Fabio Fazio, Isabella Ferrari, Sabrina Ferilli, Mario Borghezio, Rosario Fiorello, Elio Germano, Monica Guerritore, Ficarra e Picone, Leo Gullotta, Riccardo Iacona, Lucrezia Lante della Rovere, Franca Leosini, Lillo e Greg, Fiorella Mannoia, Dacia Maraini, Mario Martone, Corradino Mineo, Claudia Mori, Gianluigi Nuzzi, Barbara d'Urso, Max Paiella, Flavia Perina, Pif, Nicola Piovani, Franca Rame, Claudio Santamaria, Roberto Saviano, Riccardo Scamarcio, Daniele Silvestri, i Subsonica, il Trio Medusa, Roberto Vecchioni, Antonello Venditti, Dario Vergassola.\nIl 24 ottobre 2011 \u00e8 annunciato definitivamente il nuovo nome del programma: \"Servizio pubblico\".\nIl 3 novembre 2011 la prima puntata di \"Servizio pubblico\" ottiene uno share medio televisivo del 12% configurando la multipiattaforma TV come il terzo canale pi\u00f9 visto a livello nazionale, e primo per l'informazione. Nel Web la stessa puntata ottiene un livello di ascolti record mai registrato in Italia con pi\u00f9 di utenti medi contemporanei e con 5 milioni di contatti complessivamente, il sito ufficiale della trasmissione risulta il primo canale sulla rete per 5 ore consecutive, e su iPhone e iPad l'evento \u00e8 il pi\u00f9 seguito di sempre con un picco di 4\u00a0000 utenti contemporanei, infine l\"'hashtag\" #serviziopubblico diventa \"trending topic\" su Twitter a livello italiano e, per poco tempo, mondiale.\nL'approdo a LA7.\nA partire dalla seconda stagione, il programma venne trasmesso in tv dal canale televisivo LA7.\nL'accordo prevedeva un pagamento \"chiavi in mano\" per ogni puntata e piena libert\u00e0 autoriale con l'assunzione da parte della Zerostudio's di tutti i rischi legali.\nIl programma ha utilizzato anche la piattaforma LiquidFeedback per consentire alla rete dei donatori di portare avanti proprie proposte politiche.\nIl 10 gennaio 2013 Michele Santoro ospita il leader del PdL Silvio Berlusconi, la puntata viene seguita da quasi 9 milioni di telespettatori.\nL'annuncio della chiusura di \"Servizio Pubblico\", comunicato da Michele Santoro.\nIn una lettera ai telespettatori-donatori Michele Santoro annuncia che la quarta sar\u00e0 l'ultima stagione di Servizio Pubblico vista la stanchezza del genere televisivo di approfondimento giornalistico causata dall'eccessiva e paradossale crescita dell'offerta di questi programmi a causa del loro ridotto costo di produzione, ci\u00f2 malgrado il calo della domanda. Dalla stagione televisiva successiva ci sar\u00e0, oltre che eventualmente Announo condotto da Giulia Innocenzi, un nuovo tipo di \"viaggio\" che si presume sar\u00e0 caratterizzato da contaminazione tra diversi generi televisivi e da una minore presenza in video nell'arco della stagione dell'anchorman salernitano che sar\u00e0 dunque pi\u00f9 autore-ideatore-direttore che conduttore.\nLa chiusura con \"Rosso di sera\".\nIl 18 maggio 2015, Michele Santoro annuncia di non avere intenzione di rinnovare il proprio contratto con LA7, ormai in scadenza: il conduttore campano pertanto conferma la decisione di abbandonare la conduzione di Servizio Pubblico, sancendo quindi la chiusura ufficiale del programma. Santoro motiva la sua decisione dichiarando di volersi dedicare a nuovi progetti televisivi, che comunque non saranno destinati ad avere una tale longevit\u00e0 (quasi quattro anni), in modo da consentire all'anchorman di poter finalmente sperimentare una pluralit\u00e0 di diversi formati che, se si soffermasse per lungo tempo su uno solo, non riuscirebbe a realizzare per evidenti limiti di et\u00e0 anagrafica.\nIl conduttore durante la conferenza stampa difende ugualmente i talk show di approfondimento politico, definendoli \"utili per la conoscenza degli italiani\", insopprimibili e fisiologicamente di successo (il loro attuale calo di popolarit\u00e0 dipenderebbe, secondo il conduttore, dall'inflazione del genere, causata dall'eccessiva offerta, e dal momento politico molto fiacco).\nIl 18 giugno in diretta da Largo Annigoni a Firenze Santoro conduce \"Rosso di sera\", un'ultima puntata speciale di Servizio Pubblico, con ospiti Carla Fracci, Franco Battiato, Bianca Berlinguer, Cristiano De Andr\u00e9, Alessandro De Angelis, Teresa De Sio, Gianni Dragoni, Sabrina Ferilli, Monica Guerritore, Giulia Innocenzi, J-Ax, Maurizio Landini, Gad Lerner, Alessandro Mannarino, Tomaso Montanari, Alba Parietti, Nicola Piovani, Sandro Ruotolo, Marco Travaglio e Vauro.\nDopo l\u2019esperienza di Servizio Pubblico.\nServizio Pubblico continua dal 2016 come nome della factory multimediale di Michele Santoro, ossia dei programmi realizzati dalla sua societ\u00e0 Zerostudio's S.p.A. Essi, sempre interamente autoprodotti, vengono venduti chiavi in mano agli editori interessati, soprattutto alla Rai. Nei casi di specie tali realizzazioni sono state:\n- \"Italia\" nuovo programma di approfondimento giornalistico di Michele Santoro caratterizzato da una forte componente filmica, il cui racconto prosegue in studio tramite la componente talk. \u00c8 andato in onda in prima serata su Rai 2 per un totale di 4 puntate a cadenza irregolare: 1 puntata ad ottobre 2016, 1 a dicembre 2016 e 2 a gennaio 2017.\n- \"Animali come noi\" nuovo programma d'inchiesta di e con Giulia Innocenzi sotto la direzione dello stesso Michele Santoro: un'inchiesta in 6 puntate trasmesse settimanalmente da Rai 2 in seconda serata sulle cattive condizioni in cui vengono allevati gli animali degli allevamenti intensivi italiani.\n- \"C'\u00e8 qualcuno\" film sulla tragedia di Rigopiano realizzato dalla societ\u00e0 Zerostudio's di Michele Santoro e diffuso esclusivamente tramite tv essendo i diritti per la trasmissione dello stesso stati venduti esclusivamente a Rai 2 che lo ha trasmesso in prima serata il 2 giugno in occasione della festa della Repubblica.\n- \"Robin\u00f9\": film sui baby boss mafiosi realizzato dalla societ\u00e0 Zerostudio's di Michele Santoro con Videa Next Station di Sandro Parenzo e conclusosi di girare a luglio 2016, andato nelle sale cinematografiche a dicembre 2016 dopo aver ricevuto numerosi riconoscimenti per il suo alto valore sociale e la qualit\u00e0 cinematografica dello stesso. I diritti per la trasmissione in tv sono stati venduti alla Rai che lo ha trasmesso in prima serata su Rai 2 a giugno il gioved\u00ec prima delle 2 successive puntate di M.\n- M, nuovo programma sperimentale di approfondimento a cavallo tra storia e attualit\u00e0 di Michele Santoro avente a tema la vita di un personaggio storico pi\u00f9 o meno recente e i legami che quell'esistenza pu\u00f2 avere con il presente. La cifra stilistica distintiva \u00e8 la fusione tra diversi generi di racconto della realt\u00e0: docufiction, docudrama e talk, attraverso cui i quali si prosegue un unico racconto. Del programma, come detto per ora sperimentale, \u00e8 stato realizzato un unico numero zero su Hitler in due puntate consecutive trasmesse da Rai 2 in prima serata.\nRiassuntivamente si pu\u00f2 dire che tali programmi sono stati trasmessi live tutti da Rai 2, in virt\u00f9 dell'accordo di \"consegna chiavi in mano descritto\" e on demand dal portale web Rai Play. Stessa trasmissione live e on demand (tranne che nel caso di Robin\u00f9, trasmesso in esclusiva assoluta dalla Rai) \u00e8 stata data anche dal sito www.serviziopubblico.it, portale multimediale dell'omonima descritta factory multimediale di Michele Santoro. La diffusione e promozione social \u00e8 avvenuta nei canali social di Servizio Pubblico, gli stessi dell'omonimo talk andato in onda dal 2011 al 2015.\nLa trasmissione.\nIl programma, nato dalle ceneri del talk-show politico \"Annozero\" di Rai 2, conserva numerosi giornalisti della vecchia redazione diretti da Michele Santoro (azionista di maggioranza della societ\u00e0 produttrice, ideatore, conduttore, autore e direttore del programma) e da Sandro Ruotolo (vicedirettore e coautore oltre che storico inviato di punta della trasmissione). Invece presenti in studio con Michele Santoro gli storici collaboratori esterni Marco Travaglio (con il suo editoriale), Vauro (con le sue vignette) e dal 25 ottobre 2012 al 19 gennaio 2013 Luisella Costamagna, sostituita poi dalla giornalista della redazione di \"Servizio Pubblico\" Maddalena Oliva (caporedattrice) che affianca l'altra risorsa \"interna\" Giulia Innocenzi (presidente Associazione Servizio Pubblico).\nIl costo di ogni puntata \u00e8 di circa euro (\"Annozero,\" che non doveva sostenere le spese di affitto dello studio, ne costava ). Tali costi di gestione, con particolare riferimento alla prima stagione la quale vedeva il programma reggersi su una \"rete zero\" (multipiattaforma di emittenti), furono sostenibili anche grazie alle sottoscrizioni, di almeno dieci euro, effettuate dai telespettatori nel corso della iniziale raccolta fondi lanciata nell'8 ottobre 2011, tramite i quali fu fondata la ONLUS Associazione Servizio Pubblico.\nIl bilancio annuale di Servizio Pubblico \u00e8 pubblicamente consultabile sul sito della trasmissione, anche se l'ultimo bilancio pubblicato sul medesimo risale al 30 giugno 2012, presumibilmente a causa delle clausole di riservatezza a favore di LA7, previste dal contratto con la stessa.\nSimbolo del programma \u00e8 il celebre mosaico della Casa del Poeta Tragico degli scavi archeologici di Pompei, raffigurante un cane nero al guinzaglio con sotto la scritta \"Cave canem\" (\"attenti al cane\").\nEditore.\nI programmi curati da Michele Santoro dopo la sua fuoriuscita dal personale Rai al termine di Annozero sono realizzati dalla sua casa di produzione Zerostudio's, che ha subito nel corso del tempo importanti variazioni nel tipo societario (nel 2016 si \u00e8 trasformata da s.r.l., forma rivestita dal 2011 a S.p.A.) e nella compagine societaria. L'azionista di maggioranza e controllo \u00e8 sempre stato Michele Santoro con sua moglie Sanja Podgajski. Storico coazionista dal 2011 (con percentuali che sono arrivate fino al 46,48%) \u00e8 stata la societ\u00e0 editrice de \"Il Fatto Quotidiano\" Editoriale Il Fatto S.p.A., rimasta tale fino al 21 luglio 2017 quando, tramite un'operazione di permuta con le quote possedute nella stessa dalla Zerostudio's, ne \u00e8 uscita dall'azionariato in una separazione consensuale fatta \"con spirito d'amicizia e di intesa reciproca\". Dopo tale operazione la societ\u00e0 Zerostudio's S.p.A. \u00e8 essenzialmente in controllo totalitario di Michele Santoro e della moglie Sanja Podgajski.\nStagioni del programma.\nPrima stagione.\nLa prima stagione \u00e8 andata in onda dal 3 novembre 2011 al 6 giugno 2012 ogni gioved\u00ec sera (esclusi alcuni periodi di ferie per le festivit\u00e0 natalizie, pasquali e in occasione della coincidenza con il Festival di Sanremo in cui super ospite era Adriano Celentano alla cui partecipazione \u00e8 stata dedicata la puntata successiva con anche un'intervista esclusiva al Molleggiato, tuttavia in tutte queste occasioni sono state trasmessi speciali sostitutivi), in prima serata, per un totale di 27 puntate (una in pi\u00f9 di quanto previsto in sede di presentazione della stagione tv resa possibile dagli ottimi ascolti e introiti pubblicitari del programma di cui la parte spettante al secondo azionista della societ\u00e0 - i donatori riuniti nell'Associazione Servizio Pubblico - \u00e8 stata assegnata anche tramite la prima edizione del concorso Generazione Reporter) e vari speciali (di cui 4 trasmessi anche in tv da Cielo e altri trasmessi solo da www.serviziopubblico.it e da www.ilfattoquotidiano.it.\nOltre ai canali 100,500 e 504 della piattaforma Sky la prima di \"Servizio pubblico\" veniva trasmessa principalmente attraverso reti televisive locali:\nIn pi\u00f9, i siti internet de \"il Fatto Quotidiano\" del \"Corriere della Sera\", de \"La Repubblica\" (fino a febbraio 2012) e di \"Blitz quotidiano\" trasmettevano il programma in streaming (oltre al sito ufficiale della trasmissione www.serviziopubblico.it e alla pagina ufficiale Facebook).Il programma era trasmesso anche in diretta radiofonica da Radio Capital (fino al 22 dicembre 2011) e da Radio Radicale (dal 12 gennaio 2012)\nDal 12 gennaio 2012 \"Servizio pubblico\" viene trasmesso, oltre che sui canali della prima stagione, anche su Cielo.\nCielo ha trasmesso anche quattro puntate speciali, caratterizzate per l'assenza della componente talk nel programma, trasmesse in esclusiva su Cielo.\nIl programma per un certo periodo \u00e8 stato trasmesso anche in diretta sul canale YouTube del programma, dove comunque puntualmente venivano caricati tutti i video della produzione della redazione. Gli ottimi ascolti hanno consentito una buona raccolta pubblicitaria e cos\u00ec l'Associazione Servizio Pubblico ha potuto istituire il concorso per giovani giornalisti \"Generazione Reporter\", per ricompensare la spesa dei 10 euro dei donatori, a prova che come detto subito da Santoro quella non era una donazione bens\u00ec un investimento.\nSeconda stagione.\nA partire dalla seconda stagione in onda dal 25 ottobre 2012 il programma veniva trasmesso, sempre con le stesse modalit\u00e0 del precedente anno a \"chiavi in mano\", su LA7, in streaming sul sito ufficiale del programma, dell'emittente e de \"Il Fatto Quotidiano\" oltre che su YouTube. La diretta radio viene trasmessa da Radio Radicale..\nLa nuova sigla della trasmissione \u00e8 realizzata da Nicola Piovani, gi\u00e0 autore di quella di \"Annozero\". Si tratta di un riadattamento del brano denominato \"Le colonne d'Ercole\", contenuto nell'album \"I viaggi di Ulisse\".\nIl 25 ottobre 2012 va in onda la prima puntata che ottiene un ascolto medio pari al 12,99% di \"share\" medio, superiore di pi\u00f9 di 9 punti rispetto alla media di rete in prima serata.\nCon la puntata del 10 gennaio 2013 Servizio Pubblico, con ospite Silvio Berlusconi, ha realizzato il record storico per LA7 e per qualsiasi emittente esterna al duopolio Rai-Mediaset con il 33,58% di \"share\" medio.\nGli ottimi ascolti hanno consentito grandi introiti alla societ\u00e0 produttrice del programma Zerostudio's di cui la parte spettante ai donatori riuniti nell'Associazione Servizio Pubblico \u00e8 stata assegnata anche quest'anno tramite il concorso Generazione Reporter, giunto alla seconda edizione, la cui premiazione \u00e8 avvenuta nell'ultima puntata il 31 maggio 2013.\nTerza stagione.\nLa terza stagione \u00e8 andata in onda da gioved\u00ec 26 settembre 2013 sempre su LA7.\nIl programma veniva trasmesso, sempre con le stesse modalit\u00e0 dei precedenti anni a \"chiavi in mano\", su LA7, in streaming sul sito ufficiale del programma, al cui flusso si collegano i siti dell'emittente e de Il Fatto Quotidiano.\nDurante la stagione (e in particolare al termine di essa, dopo la conclusione dello spin-off Announo) sono stati creati speciali (oltre quelli di \"Servizio Pubblico Pi\u00f9\" trasmessi da LA7), in esclusiva per il web, talora anche interattivi (sezione \"argomenti\" del sito del programma).\nGli ottimi ascolti hanno consentito grandi introiti alla societ\u00e0 produttrice Zerostudio's di cui una giusta parte anche quest'anno \u00e8 stata assegnata ai donatori riuniti nell'Associazione Servizio Pubblico tramite il concorso Generazione Reporter, giunto alla terza edizione, la cui premiazione \u00e8 avvenuta nell'ultima puntata di Announo con una novit\u00e0 rispetto alle precedenti edizioni: anzich\u00e9 offrire premi pecuniari \u00e8 stato messo in palio per il vincitore un contratto di 6 mesi di lavoro nella redazione del programma.\nLa stagione, come anticipato, si \u00e8 conclusa con lo spin-off Announo: un nuovo format durato 5 gioved\u00ec con 24 ragazzi selezionati a confronto con uno o due politici. Il programma ideato e diretto da Michele Santoro, ma condotto da Giulia Innocenzi coinvolgeva gran parte della redazione (soprattutto i membri pi\u00f9 giovani) di Servizio Pubblico con l'aggiunta dell'ex iena Pablo Trincia che ad agosto 2014 ha comunque ufficializzato il suo passaggio definitivo alla redazione di Servizio Pubblico ed \u00e8 dunque stabilmente nell'organico della redazione di Zerostudio's.\nQuarta stagione.\nLa quarta stagione \u00e8 andata in onda da gioved\u00ec 25 settembre 2014 sempre su LA7.\nIl programma veniva trasmesso, sempre con le stesse modalit\u00e0 dei precedenti anni a \"chiavi in mano\", su LA7, in streaming sul sito ufficiale del programma, al cui flusso si collegano i siti dell'emittente e de Il Fatto Quotidiano. La stagione, come scrive lo stesso leader del programma Santoro in una lettera ai suoi telespettatori e donatori, si preannuncia difficile vista la stanchezza del genere \"approfondimento giornalistico\" e il contemporaneo aumento dell'offerta giustificato solo dal ridotto costo di produzione dei talk rispetto ad altri generi. Per queste ragioni il conduttore salernitano annuncia che questa quarta stagione sar\u00e0 l'ultima di Servizio Pubblico cui seguir\u00e0 un nuovo tipo di \"viaggio\" che si presume sar\u00e0 caratterizzato da contaminazione tra diversi generi televisivi e da una minore presenza in video nell'arco della stagione di Santoro che sar\u00e0 pi\u00f9 autore e meno conduttore. Questa previsione \u00e8 stata confermata e la stagione ha avuto un inizio, in termini di ascolti, pi\u00f9 difficile se confrontato con le precedenti stagioni record o con i programmi di diverso genere in onda il gioved\u00ec su altre reti, ma comunque migliore della maggior parte degli altri talk di prima serata grazie anche ad alcune piccole novit\u00e0 apportate, tra cui l'invenzione di Nazareno Renzoni, una parodia a Renzi e ai suoi eccessivamente troppo stretti rapporti con Silvio Berlusconi e la destra. La stagione si chiude con la puntata speciale in diretta da Firenze \"Rosso di sera\" con molti personaggi della cultura e dello spettacolo che ha riscosso un ottimo ascolto (migliorato di quasi due punti percentuali l'ascolto della prima serata di Announo del gioved\u00ec precedenti) pressoch\u00e9 eguagliando il proprio record stagionale in termini di share. Tale puntata, caratterizzata da un molto pi\u00f9 elevato dell'ordinario costo di produzione, va letta come una festa, un ringraziamento e una \"restituzione\" ai 100.000 donatori dei loro 10\u20ac (che hanno consentito, tra l'altro, anche la realizzazione nei tre anni precedenti del concorso Generazione Reporter) dati quattro anni fa a fronte dell'impegno a realizzare 8 puntate di Servizio Pubblico, di cui invece si sono prodotte 107 puntate cui vanno aggiunti 4 speciali, 14 puntate di Servizio Pubblico Pi\u00f9 e 15 puntate di Announo.\nPuntate e ascolti.\nPrima stagione: seconda parte (2011-2012).\nLe seguenti puntate furono trasmesse anche da Cielo Tv:\nServizio Pubblico Pi\u00f9.\nDal 27 dicembre 2012 sono andati in onda su LA7 alcuni speciali (come l'anno precedente), elevati al rango di un vero e proprio programma a s\u00e9 \"Servizio Pubblico Pi\u00f9\", una serie di docufiction, reportage e inchieste sui fatti di attualit\u00e0, presentati da Sandro Ruotolo o da Michele Santoro. Nella stagione 2012/2013 le puntate (escluso \"Un paese fuori di testa\") andarono in onda, al posto dell'ordinario \"Servizio pubblico\", il gioved\u00ec in prima serata alle 21.10 su LA7 con editoriale introduttivo di Michele Santoro o di Sandro Ruotolo. La puntata \"L'et\u00e0 dell'innocenza 2\" \u00e8 caratterizzata da reportage inframezzati da interventi delle colonne portanti di Servizio Pubblico: oltre a Michele Santoro, ci sono stati infatti gli interventi di Marco Travaglio, Gianni Dragoni e Vauro.\nTale appuntamento viene confermato anche nella terza stagione televisiva con cadenza occasionale. La novit\u00e0 di questa stagione \u00e8 che quasi sempre l'inchiesta, il reportage o la docufiction sono inframezzati da componenti \"talk\" con la presenza di ospiti in occasione dei primi due appuntamenti domenicali e con gli interventi di Santoro, Travaglio, Dragoni e Vauro nella puntata del gioved\u00ec sostitutiva del talk classico. La trasmissione del 24 aprile 2014 andata in onda in luogo di Servizio Pubblico \u00e8 caratterizzata da reportage inframezzati da inediti interventi delle colonne portanti di Servizio Pubblico: oltre a Michele Santoro, ci sono stati infatti gli interventi di Marco Travaglio, Gianni Dragoni e Vauro. L'ultima puntata stagionale di Servizio Pubblico Pi\u00f9 andata a sorpresa in onda venerd\u00ec 27 giugno 2014 alle 21:10 (giornata di pausa dei mondiali di calcio) \u00e8 stata caratterizzata invece dalla presenza di quattro reportage in un'unica serata. La conduzione nella stagione 2013/2014, quando presente, \u00e8 stata sempre affidata al vicedirettore e coautore di Servizio Pubblico Sandro Ruotolo.\n\"Servizio Pubblico Pi\u00f9\" viene confermato con la sua cadenza occasionale come terza trasmissione della Zerostudio's s.r.l., accanto ai canonici \"Servizio Pubblico\" e \"Announo\", anche nella stagione 2014/2015 con la prima puntata, andata in onda a sorpresa nel preserale di domenica 9 novembre dalle 20:30 fino alle 21:10 su LA7, costituita dalla versione integrale del reportage esclusivo tra Sierra Leone e Liberia sull'ebola che era gi\u00e0 andato in onda \"a spezzoni\" nella puntata precedente di Servizio Pubblico di gioved\u00ec 6 novembre.\nAnnouno.\n\"Announo\" era uno spin-off di Servizio pubblico, condotto da Giulia Innocenzi.\nIl programma si apriva con l'anteprima di Michele Santoro seguito poi dal dibattito, moderato dalla conduttrice, in studio con 1 o 2 personaggi della politica o della societ\u00e0 civile italiana."}
{"id": "3711266", "revid": "287204", "url": "https://it.wikipedia.org/wiki?curid=3711266", "title": "Promozione Lombardia 1990-1991", "text": "Nella stagione 1990-1991 la Promozione era il sesto livello del calcio italiano (il massimo livello regionale). Qui vi sono le statistiche relative al campionato in Lombardia.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nQuesto \u00e8 il campionato regionale della regione Lombardia, ma fino alla stagione 1994-1995 la provincia di Piacenza \u00e8 stata di competenza del Comitato Regionale Lombardo, cos\u00ec come la provincia di Mantova \u00e8 stata gestita dal Comitato Regionale Emilia-Romagna.\n\u00c8 l'ultima stagione che sui documenti F.I.G.C. viene scritto \"Comitato Regionale Lombardo\". Dal 1 luglio 1991 il Comitato diventa \"Comitato Regionale Lombardia\".\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nGirone D.\nClassifica finale.\nLegenda:\nNote:\nGirone E.\nClassifica finale.\nLegenda:\nNote:\nSpareggi promozione.\nClassifica finale.\nLegenda:\nNote:"}
{"id": "3711268", "revid": "287204", "url": "https://it.wikipedia.org/wiki?curid=3711268", "title": "Promozione Piemonte-Valle d'Aosta 1990-1991", "text": "Nella stagione 1990-1991 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Piemonte e Valle d'Aosta gestito dal Comitato Regionale Piemonte-Valle d'Aosta.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nGirone A.\nClassifica finale.\nVerdetti\nGirone B.\nClassifica finale.\nVerdetti\nGirone C.\nClassifica finale.\nVerdetti\nSpareggi promozione.\nClassifica finale.\nSaluzzo escluso dal sorteggio per il secondo turno di spareggi."}
{"id": "3711273", "revid": "287204", "url": "https://it.wikipedia.org/wiki?curid=3711273", "title": "Promozione Puglia 1990-1991", "text": "Nella stagione 1990-1991 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Puglia.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nGirone A.\nClassifica finale.\nLe squadre giunte dal 1\u00ba (dopo la sconfitta del Canosa nello spareggio promozione) al 6\u00ba posto finale sono ammesse al nuovo campionato di Eccellenza 1991-1992.\nLegenda:\nNote:\nGirone B.\nClassifica finale.\nLe squadre giunte dal 2\u00ba (dopo la vittoria del Nard\u00f2 nello spareggio promozione) al 5\u00ba posto finale sono ammesse al nuovo campionato di Eccellenza 1991-1992.\nLegenda:\nNote:"}
{"id": "3711276", "revid": "287204", "url": "https://it.wikipedia.org/wiki?curid=3711276", "title": "Promozione Marche 1990-1991", "text": "Nella stagione 1990-1991 la Promozione era sesto livello del calcio italiano (il massimo livello regionale). Qui vi sono le statistiche relative al campionato nelle Marche.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nGirone B.\nSpareggio promozione.\nVigor Senigallia-Osimana 4-1 ( a Falconara Marittima)"}
{"id": "3711283", "revid": "671029", "url": "https://it.wikipedia.org/wiki?curid=3711283", "title": "Promozione Sardegna 1990-1991", "text": "Nella stagione 1990-1991 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Sardegna.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nQuesto \u00e8 il campionato regionale della regione Sardegna organizzato dal Comitato Regionale Sardo."}
{"id": "3711286", "revid": "287204", "url": "https://it.wikipedia.org/wiki?curid=3711286", "title": "Promozione Sicilia 1990-1991", "text": "Nella stagione 1990-1991 la Promozione era sesto livello del calcio italiano (il massimo livello regionale).\nQui vi sono le statistiche relative al campionato gestito dal Comitato Regionale Siculo per la regione Sicilia. Su richiesta della Lega Nazionale Dilettanti il Comitato Regionale, a partire dalla stagione 1990-1991, cambi\u00f2 nome in Comitato Regionale Sicilia.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nGirone A.\nClassifica finale.\nSant'Agata A.C.R. ammesso allo spareggio intergirone contro la vincente del girone B.\nGirone B.\nClassifica finale.\nSpareggio 1.posto:\nSant'Agata Militello ammesso allo spareggio intergirone contro la vincente del girone A"}
{"id": "3711288", "revid": "287204", "url": "https://it.wikipedia.org/wiki?curid=3711288", "title": "Promozione Toscana 1990-1991", "text": "Nella stagione 1990-1991 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Toscana.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711290", "revid": "44224593", "url": "https://it.wikipedia.org/wiki?curid=3711290", "title": "Encyclopedia astronautica", "text": ""}
{"id": "3711291", "revid": "671029", "url": "https://it.wikipedia.org/wiki?curid=3711291", "title": "Promozione Umbria 1990-1991", "text": "Nella stagione 1990-1991 la Promozione era il sesto livello del calcio italiano ed il primo a livello regionale.\nIl campionato era strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili in relazione al numero delle societ\u00e0 umbre retrocesse dal Campionato Interregionale, per quanto riguarda la zona retrocessione .\nQui vi sono le statistiche relative al campionato in Umbria.\nClassifica finale.\nLegenda:\nRegolamento:\nBibliografia.\nLibri:\nGiornali:"}
{"id": "3711297", "revid": "182193", "url": "https://it.wikipedia.org/wiki?curid=3711297", "title": "Promozione Trentino-Alto Adige 1990-1991", "text": "Nella stagione 1990-1991 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Trentino-Alto Adige.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711300", "revid": "1410376", "url": "https://it.wikipedia.org/wiki?curid=3711300", "title": "Promozione Veneto 1990-1991", "text": "Nella stagione 1990-1991 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Veneto.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nGirone D.\nSpareggio 1.posto.\n19-05-1991 ad Oderzo: Santa Lucia di Piave-Roncade Biancade 0-0 4-2 rig.\nSpareggi promozione tra le 1.classificate.\nSan Martino Buon Albergo e Santa Lucia di Piave promosse in Interregionale.\nsuccessivamente il San Martino Buon Albergo cede il titolo sportivo (per fusione) alle Officine Bra Valpantena."}
{"id": "3711301", "revid": "287204", "url": "https://it.wikipedia.org/wiki?curid=3711301", "title": "Tutti in piedi!", "text": "Signori entra il lavoro. Tutti in piedi, nota come Tutti in piedi, \u00e8 stato un evento televisivo trasmesso in streaming su Internet, su diverse emittenti TV locali e nazionali, e sul canale satellitare current TV, il 17 giugno 2011 in occasione della festa dei 110 anni del sindacato dei lavoratori metalmeccanici FIOM. L'evento, realizzato in collaborazione con FIOM, \u00e8 stato condotto da Michele Santoro, Serena Dandini e Vauro.\nDavanti a un pubblico di persone, nel parco di \"Villa Angeletti\" a Bologna, l'evento ha avuto come tema centrale il lavoro, raccontato in particolare da cittadini che vivono in condizione di instabilit\u00e0 economica e personale a causa di un mercato del lavoro ritenuto sempre pi\u00f9 flessibile e meno tutelato.\nL'evento ha seguito il modello multipiattaforma di emittenti TV locali e Web del precedente \"Raiperunanotte\", a suo tempo ideato e condotto sempre da Santoro per aggirare la sospensione della messa in onda dei talk show politici della RAI per le elezioni regionali del 2010. Come \"Raiperunanotte\" anche \"Tutti in piedi\" si \u00e8 avvalso delle sottoscrizioni volontarie di 2,5 euro (o superiori) da parte dei telespettatori.\nI dati aggregati sugli ascolti TV hanno rivelato uno share complessivo del % (6 milioni 910\u00a0000 spettatori) nella fascia di prima serata, ed uno share del % (4.058.000) nella fascia di seconda serata.\nL'evento ha ospitato Roberto Benigni, Elisa Anzaldo, Maurizio Landini, Max Paiella (nei panni di Augusto Minzolini), Marco Travaglio, Subsonica, Maurizio Crozza, Daniele Silvestri, Antonio Ingroia."}
{"id": "3711304", "revid": "125062125", "url": "https://it.wikipedia.org/wiki?curid=3711304", "title": "Premio Goya per la miglior produzione", "text": "Il premio Goya per la miglior produzione (\"premio Goya a la mejor direcci\u00f3n de producci\u00f3n\") \u00e8 un premio cinematografico assegnato annualmente dall'Academia de las Artes y las Ciencias Cinematogr\u00e1ficas de Espa\u00f1a a partire dal 1988 al miglior produttore di un film spagnolo uscito nelle sale cinematografiche nel corso dell'anno precedente. Alla prima edizione del premio, nel 1987, la categoria non era prevista.\nIl plurivincitore \u00e8 Jos\u00e9 Luis Escolar con quattro vittorie su quattro candidature.\nAlbo d'oro.\nI vincitori sono indicati in grassetto, a seguire gli altri candidati."}
{"id": "3711307", "revid": "123296467", "url": "https://it.wikipedia.org/wiki?curid=3711307", "title": "Jeune Afrique", "text": "Jeune Afrique \u00e8 un settimanale di attualit\u00e0 pubblicato a Parigi, e fondato a Tunisi da B\u00e9chir Ben Yahmed il 17 ottobre 1960. Affronta temi di attualit\u00e0, economia e cultura dell'Africa, con particolare accento sull'Africa francofona e sul Maghreb.\n\"Jeune Afrique\" \u00e8 pubblicato da Groupe Jeune Afrique, che pubblica anche il mensile in lingua francese sul \"lifestyle\" \"Afrique Magazine\", ed il bimestrale di attualit\u00e0\" La Revue\", oltre che \"The Africa Report\", periodico di attualit\u00e0 in lingua inglese.\nDal 2000 (numero 2040) al 2006 (numero 2354), la rivista \u00e8 stata pubblicata con il titolo \"Jeune Afrique L'intelligent\"."}
{"id": "3711323", "revid": "1728", "url": "https://it.wikipedia.org/wiki?curid=3711323", "title": "Francesco Bubani", "text": "Biografia.\nFrancesco nacque ad Ancona da genitori bagnacavallesi nel 1809, poich\u00e9 il padre Antonio era a quell'epoca \u201cRicevitore generale delle imposizioni dirette\u201d dei Dipartimenti del Metauro, Musone e Tronto.\nGli studi universitari permettono a lui ed al fratello maggiore Pietro di fare parte di un ambiente che propugnava le idee della libert\u00e0 e delle riforme \u2013 Pietro dopo la laurea in Medicina si dar\u00e0 agli studi di botanica, Francesco diverr\u00e0 avvocato. Nascono le amicizie con coloro che condividono gli stessi ideali e questi inducono ad impegnarsi nella lotta politica; nella stessa Bagnacavallo come nella vicina Lugo, grossi borghi agricoli della Legazione di Ferrara non privi di una certa tradizione culturale, vi sono elementi liberali con cui fraternizzare: basti citare Pietro Beltrami ed il conte Oreste Biancoli, nonch\u00e9 Silvestro Gherardi e Federico Pescantini.\nPietro prese parte ai moti del 1831-32, partecipando anche alla battaglia di Cesena, e fu costretto a partire per l'esilio come gli altri liberali. Non sono stati trovati documenti che comprovino la partecipazione di Francesco a tali moti: sappiamo solo che il suo nome compare nei registri della polizia, la quale fin dal 1833 inizia una pi\u00f9 stretta vigilanza e una pi\u00f9 rigorosa repressione in Romagna: infatti \u201cfin dal 1834 la Direzione Generale di Polizia di Ferrara lo diceva pregiudicato in linea politica\u201d, e \u201cnel 1836 era nella lista dei compromessi\u201d, anzi viene definito \u201cil maggior compromesso politico di cost\u00ec\u201d, cio\u00e8 di Bagnacavallo, il che significava nei suoi riguardi la pi\u00f9 stretta sorveglianza.\nFrancesco, nonostante la sua giovane et\u00e0, diviene il punto di riferimento per i liberali a Bagnacavallo, almeno per i moderati: ragionando molti anni dopo su quel periodo con il fratello Pietro, ammette il suo ruolo in patria.\nNello stesso anno 1836 Francesco contrae matrimonio con Domenica Roversi di Bagnacavallo, dopo non pochi screzi con il padre contrario a tali nozze. Nel 1838 la sua casa \u00e8 allietata dalla nascita di due bambine: il 1\u00ba gennaio Emilia Adele, che morir\u00e0 dopo pochi giorni, e il 29 dicembre Ernesta Marianna. Tempo dopo - non conosciamo la data - nascer\u00e0 Ciro.\nNel 1841 troviamo Francesco tra gli anziani della Magistratura di Bagnacavallo. In quell'anno l'amico Luigi Carlo Farini lo informa che intende partecipare al concorso per \u201cMedico primario\u201d di quel comune. Il Consiglio Comunale scelse un altro medico, ma dall'epistolario di Farini risulta una stretta amicizia tra i due: per il medico e patriota di Russi Francesco \u00e8 \u201cuno dei miei pi\u00f9 cari amici e degli uomini pi\u00f9 stimabili di Romagna\u201d; e una calda amicizia li lega anche a Francesco Lovatelli e ad Alessandro Rasponi di Ravenna, a Pietro Beltrami, a Giacomo Manzoni di Lugo, a Marco Minghetti e ad Antonio Montanari di Meldola che sar\u00e0 ministro nel governo costituzionale di Pio IX . \u00c8 del 1844 una lettera da Parigi di Farini a Francesco nella quale critica un'opera di Gioberti \u2013 si tratta del Primato uscito l'anno precedente \u2013 affermando che una lega di principi italiani non \u00e8 possibile per la presenza dell'Austria in Italia. L'anno successivo da Lucca Farini chiede informazioni sull'ospedale di Bagnacavallo \u2013 gi\u00e0 Francesco gli aveva fornito notizie sulle risaie per un suo libro \u2013 ma Bubani riuscir\u00e0 ad esaudire la richiesta solo nel 1848 perch\u00e9 nel frattempo sar\u00e0 arrestato.\nIl ruolo nei moti delle Balze.\nDopo il colpo di mano del 1845, cio\u00e8 il moto delle Balze di Scavignano, l'avvocato Bubani viene arrestato il 5 ottobre e \u201ccomplicato, con quelli della mischia delle Balze, nel processo di insurrezione contro il governo\u201d, processo che egli, come patriota ed avvocato, definir\u00e0 iniquo. A quanto pare il giudice inquirente non trov\u00f2 nulla contro di lui, tuttavia ordin\u00f2 la continuazione dell'arresto, non riuscendo a credere che a Bagnacavallo si ordisse un'insurrezione senza la sua partecipazione. \nLo stesso Farini in una lettera del 24 ottobre scrive: \u201cIntanto in queste i preti governanti imbestiano pi\u00f9 che mai, e cacciano ne' ferri popolani, ed insieme qualche distintissimo uomo; fra i quali io ho pianto amaramente che sia l'avvocato Bubani, ottimo fra i buoni, chiaro per lettere e per incorrotta vita\u201d . \nL'insurrezione delle Balze mosse da Faenza e da Bagnacavallo, organizzata e capeggiata in quest'ultima localit\u00e0 da Pietro Beltrami. Questo moto fu giudicato \u201csegno infallibile delle condizioni gravissime dello Stato e dell'intera nazione\u201d dallo stesso D'Azeglio, il quale addit\u00f2 come rimedio radicali riforme nello Stato romano ed approfitt\u00f2 dell'accaduto per esporre l'idea dell'unione dell'Italia sotto un sovrano nazionale. \nDalla lettera di un prelato bagnacavallese, monsignor Lorenzo Ilarione Randi, apprendiamo che il governo pontificio era mal tollerato nella cittadina. Lorenzo scrive di un incontro con il card. Orioli - anch'egli di Bagnacavallo - il quale, commentando il moto delle Balze, \u201cprofer\u00ec queste parole: \u201dVedo che nel mio paese poche sono le persone che gradiscono e ben disposte verso il governo, togliete vostro padre e Bubani [Antonio, padre di Francesco, ndr] e tutti gli altri sono della medesima specie\u201d . \nIl Massaroli mette in dubbio la partecipazione diretta di Francesco all'azione: \u201cfu promotore di quel moto, ma pare non seguisse il Beltrami\u201d . L'avvocato Bubani in realt\u00e0 \u00e8 determinato a non partecipare di persona al moto di cui intuisce il fallimento e le gravi conseguenze: egli appartiene a quella parte dei liberali che sono contrari all'azione, limitandosi alla sola protesta ed escludendo la violenza. \nDagli atti del processo risulta che secondo il giudice istruttore per l'avvocato Francesco Bubani: la \u00abspinta al delitto\u00bb o motivazione era la familiarit\u00e0 con i \u00abpi\u00f9 noti faziosi delle quattro legazioni\u00bb. A suo carico v'era una denuncia di polizia secondo la quale era universalmente ritenuto \u00abcaldo liberale, anzi fanatico\u00bb, spesso visto in compagnia di persone \u00abcompromesse e forestiere\u00bb. \nSecondo i rapporti delle \u00abautorit\u00e0 giudiziarie, politiche e militari\u00bb Bubani non aveva partecipato all'insurrezione armata, ma era noto come liberale e si riteneva che avesse preso parte all'ideazione del moto insieme a Beltrami che lo aveva lasciato a Bagnacavallo \u00abquale agente e corrispondente\u00bb. Il giudice scrive che perlomeno conosceva le trame del Beltrami e non avendole palesate alla polizia aveva commesso il reato di \u00abnon rivelazione\u00bb. D'altro canto il De Luca deve ammettere che a carico del Bubani non vi sono condanne \u00abin materia criminale\u00bb, anzi in diversi attestati anche del vescovado, presentati dal padre Antonio, era \u00ablodata la di lui morale\u00bb. \nLe spie erano dappertutto \u2013 come abbiamo gi\u00e0 detto \u2013 e con \u00absegreta denuncia\u00bb si raccontava che Francesco aveva accennato all'insurrezione nella salsamenteria di Giovanni Fabbri, ma l'unico testimone udito aveva negato il fatto. Un'altra denuncia lo accusava di tenere \u00abgiuoco proibito\u00bb in casa di Battista Vaccolini insieme a Biancoli, Calderoni, Vitelloni e Contarini: tutti costoro avevano partecipato al moto. Il gioco d'azzardo era in realt\u00e0 \u00abpretesto a riunioni sediziose\u00bb, ma non si erano trovati testimoni a conoscenza della cosa. \nIl carteggio di Francesco \u2013 scrive il giudice \u2013 lasciava qualche dubbio che \u00abin alcuni segreti concetti\u00bb fosse nascosto un accordo con coloro che portavano avanti le \u00abmene sediziose\u00bb: non era molto per tenere qualcuno in galera, anche per un giudice fornito di speciale delegazione come Agatone De Luca Tronchet, vale a dire giudice istruttore di un tribunale speciale di uno stato che non scherzava con i sediziosi. Poca acqua portavano al mulino del \u201cteorema accusatorio\u201d di Agatone le due lettere di Giuseppe Tonti che aveva partecipato al fatto d'armi delle Balze con gli altri bagnacavallesi. Tonti informava Bubani della scaramuccia, narrava che gli insorti avevano \u00abceduto le armi\u00bb ed intendevano espatriare in Francia, nazione che provava qualche simpatia per i liberali italiani, e nella seconda lettera affermava un poco teatralmente \u00absiamo stati traditi, si traditi\u00bb, forse da coloro che, nonostante le promesse, non avevano preso parte al moto. Bubani da abile avvocato si difendeva affermando di conoscerlo solo per essersene servito come tintore: i disgraziati di Bagnacavallo si rivolgevano a lui che assisteva tutti gratuitamente e grazie a tale \u00abpopolarit\u00e0\u00bb anche Tonti, in quel momento di sventura, aveva scritto a lui, la lettera non poteva certo provare un suo accordo con i rivoltosi. \nCome si \u00e8 detto l'arresto di Francesco avvenne ai primi dell'ottobre 1845. Una lettera della moglie, datata \u201c1 del 46\u201d da Bagnacavallo, diretta a monsignor Randi \u00e8 un documento delle tristi condizioni in cui versavano le famiglie dei politici: \n\u201cIl processo di mio marito, tuttora chiuso nelle Carceri di Ferrara, pare certo, gi\u00e0 inoltrato cost\u00e0 alla Segreteria di Stato, ovvero alla Consulta. Consapevole della gentilezza, ed ho buona ragione di credere, pur anche della umanit\u00e0, che lo distingue, mi fo coraggiosa avanzare una preghiera, e quale pu\u00f2 fare una moglie nella situazione in cui io mi ritrovo, onde voglia, e per s\u00e9, e per mezzo delle persone, con cui Ella ha buona relazione, giovare per quanto possibile, alla causa del ricordato mio consorte che \u00e8 pure la mia, e dei miei due disgraziati quanto innocenti bambini. So che il di Lei Zio Frate [Padre Agostino Proja Sottosagrista del papa, ndr] \u00e8 ben veduto da S. Santit\u00e0\u2026\u201d .\nMonsignor Randi, data l'amicizia che legava le due famiglie, si dimostrer\u00e0 veramente interessato al caso. Non ci \u00e8 dato conoscere se lo zio Padre Agostino muovesse qualche passo in favore di Francesco. \u00c8 molto da dubitare per\u00f2 che \u201cvivo Gregorio\u201d e i gregoriani, come lo era Padre Agostino, i \u201cprogressisti\u201d, cio\u00e8 i liberali, potessero sperare in un atto di clemenza. Il decesso di Gregorio avvenne sei mesi dopo la lettera piena di umanit\u00e0 e dignit\u00e0 di Domenica Roversi Bubani. \nUn'entusiasmante atmosfera si respira a Roma in seguito all'elezione di Pio IX: l'8 luglio mons. Randi ne scrive al padre informandolo dell'amnistia che \u201csi dice doversi concedere nel giorno dell'Incoronazione\u201d. Il perdono generale era invocato da tutti i ceti sociali, tant'\u00e8 vero che se fosse stato concesso \u201cstavano pronti molti giovani Romani per trarre a mano la carrozza di S. Santit\u00e0 quando da S. Pietro entrava in Quirinale\u201d. Dopo aver aggiunto altri particolari, tra cui quello di costume che i signori e persino le signore vestivano prevalentemente di bianco e di giallo, i colori del papa, Lorenzo prosegue: \u201cIntanto per\u00f2 S. Santit\u00e0 accoglie ogni supplica, e fa la grazia ad ognuno che la implori, essendone stati gi\u00e0 a quest'ora assoluti parecchi anche del \u201831. Per questo io sono stato indeciso per avanzare una supplica per il Signor Francesco Bubani ritenendo di far cosa grata non solo al medesimo, ma anche al Signor Antonio, ma parlandone con persona di autorit\u00e0 e precisamente il Segretario di Consulta il quale \u00e8 uno dei Giudici, ed ha ben studiato il processo, ne sono stato sconsigliato, persuadendomi egli di aspettare dopo l'amnistia, nel caso che non vi fosse stato compreso. . \nL'amnistia generale favor\u00ec il Bubani il quale fu liberato dal carcere di Ferrara il 23 luglio, cinque giorni dopo il promulgamento dell'amnistia stessa, e ritorn\u00f2 a Bagnacavallo dopo dieci mesi esatti dal moto delle Balze, il 25 luglio: \u201cil Popolo gli and\u00f2 incontro fino oltre la Porta della Citt\u00e0 con bandiere ed acclamazioni, essendo egli assai amato dai suoi concittadini per i suoi talenti, buone maniere e filantropia\u201d .\nAll'atto della liberazione il contegno delle autorit\u00e0 di Ferrara nei confronti dell'avv. Bubani mut\u00f2 totalmente. Lasciamolo raccontare a lui stesso nella lunga lettera al fratello Pietro:\n\u201cEsco di prigione a Ferrara e vo' dal Cav. Tranchet nostro processante: pare che vegga Iddio, e mi apre le pi\u00f9 intime latebre del nostro iniquo processo, e mi fa conoscere essere io vittima d'illustri malvagi, i cui nomi io veggo merc\u00e9 anche la loro firma. Passo dal Dirett.e di Polizia, mi offre la pi\u00f9 cordiale amicizia, e dietro mia istanza per darmi una soddisfazione sgrida e minaccia di destituzione un tale di cui ho a lagnarmi durante la mia detenzione, e trattasi di un suo confidente. [\u2026] Finalmente passo dal Card. Legato infuriatissimo mesi indietro..ebbene! mi riceve con gentilissimi modi, fingesi aver penato della mia sciagura, affida Bagnacavallo alla mia prudenza come di tale che nel paese stima pi\u00f9 di tutti..ebbene che cos'\u00e9 questo Card. Ugolini? un retrogrado, ligio all'Austria; ma come in costoro questa cura per me? Perch\u00e9 me le sono guadagnate colla mia condotta con fermezza, franchezza, e con tutto quello che si voleva per perdere un uomo se campava Gregorio\u201d.\nFrancesco, reduce dal carcere di Ferrara, aveva incontrato Federico Pescantini, amnistiato dall'esilio in Francia, e Silvestro Gherardi, cui lo univa la comunit\u00e0 di ideali e di intenti, nonch\u00e9 una profonda amicizia: \u201cIeri vidi Federico Pescantini, che ha dato una sfuggita a Lugo e che venne a ritrovarmi coll'ottimo Prof. Gherardi; il Pescantini riparte presto e verr\u00e0 di nuovo in estate\u201d. \nTre mesi dopo la sua scarcerazione Francesco pu\u00f2 lasciarsi andare a un giudizio piuttosto cauto sul momento politico attuale: \u201ci tempi si annunziano meno infelici\u201d, giudizio che viene espresso in una lettera del 27 ottobre 1846 al prof. Domenico Ghinassi di Lugo, autore di un libretto di poesie intitolato Versi giocosi (Lugo 1838): \u201cposso incoraggiarla nell'amor delle lettere, e con tanto maggior animo quanto pi\u00f9 i tempi si annunziano meno infelici, e quindi pi\u00f9 ispiratori di gioconde parole\u201d .\n\u00c8 utile la lettera-confessione del 1870 al fratello Pietro per comprendere la festosa accoglienza dei concittadini al ritorno dalla prigione ed al fatto che il governatore in carica \u201cera anche colpito \u2026 che da tutti i partiti e perfino gradazioni di partiti aveva udito parlare lodevolmente di me. So quel che ho saputo e osato io per tutto il Pontificato di Gregorio XVI e la Contessa Gradenigo diceva, me presente, al Can\u00b0 Guerrini: voi altri vi credete di comandare, ma quanto siete balordi, ecco chi \u00e8 padrone del Paese, e mi accennava colla mano, ed egli confermava, e le cose procedevano tranquille non solo, ma senza vilt\u00e0, e senza quelle degradanti concessioni che deturpano la popolarit\u00e0 che si gode da convertirla in rimorso. Beltrami faceva un giorno una violenza o tal altra opera turpe; alla prima impressione la pubblica opinione si rivoltava, ma egli spargeva denaro, vino, si vestiva dimesso e porgeva amica mano a tali cui il d\u00ec innanzi non avrebbe reso il saluto, e cos\u00ec si faceva gridare, evviva!\u201d. \nNel luglio del \u201847 l'avvocato Bubani fa parte della \u201ccommissione di probi ed estimati cittadini\u201d nominata dalla Magistratura di Bagnacavallo per la formazione dei ruoli della Guardia Civica. La Guardia Civica era stata da poco istituita dal papa per la tutela dell'ordine pubblico, compito che fino a quel momento era stato lasciato a truppe mercenarie estere per timore di armare i sudditi.\nIl nome di Francesco figura negli stessi ruoli del corpo col grado di maggiore insieme a Pietro Beltrami, comandante in capo il Ten. Colonnello Tommaso Graziani, vecchio liberale. Vi erano otto compagnie, di circa 145 uomini ciascuna, con a capo ufficiali provenienti dalla nobilt\u00e0 e dalla ricca borghesia agraria. Compare anche il nome del terzo fratello Cesare, capitano comandante della quarta compagnia. \nIl ruolo nel Quarantotto.\nIl 5 marzo 1848 un ordine del giorno del comandante Graziani esprime il compiacimento del Legato di Ferrara per l'ordine e la concordia, con la diminuzione dei delitti comuni, che regnano in Bagnacavallo grazie alla Guardia Civica. \nTerminata la guerra del 1848 gli avvenimenti si succedono in maniera precipitosa. Nel novembre, dopo l'assassinio di Pellegrino Rossi, si chiese al papa di convocare la Costituente, di promulgare il principio della nazionalit\u00e0 italiana e di proseguire la guerra contro l'Austria. La folla pretese un ministero che conducesse tale politica. Pio IX, assediato nel Quirinale, dovette cedere, ma si consider\u00f2 vittima della violenza.\nNelle citt\u00e0 romagnole sorsero Circoli politici di ispirazione moderata o repubblicana democratica. Secondo il Massaroli Francesco Bubani fu tra i rappresentanti dei Circoli che inviarono un indirizzo al governo, dopo la fuga del papa, perch\u00e9 convocasse le elezioni dei deputati alla Costituente. L'assemblea dei rappresentanti dei tredici Circoli della Romagna e delle Marche si tenne il 13 dicembre a Forl\u00ec, presieduta da Aurelio Saffi, da cui usc\u00ec la proposta della nomina di un governo provvisorio, che indicesse le elezioni a suffragio universale della Costituente italiana.\nNasceva di l\u00ec a poco la Repubblica romana. Principi fondamentali del nuovo ordinamento politico democratico erano la sovranit\u00e0 popolare, l'uguaglianza dei cittadini, il diritto di nazionalit\u00e0. Il papa era considerato decaduto come sovrano temporale, ma gli si riconoscevano le garanzie per lo svolgimento della sua potest\u00e0 spirituale, mentre la religione cattolica non era pi\u00f9 riconosciuta come religione di Stato.\nCome gran parte dei suoi compagni anche il nostro avvocato Bubani ader\u00ec alla nascente repubblica tenendo la carica di Preside a Fermo. Oreste Biancoli fu Preside a Bologna, mentre Pietro Beltrami, che era stato fra i rappresentanti del Comitato elettorale di Ferrara, divenuto membro della Costituente, nel febbraio del \u201849 fu inviato dal Ministero degli affari esteri a Parigi, unitamente al Pescantini, onde ottenere il riconoscimento del nuovo stato romano. In realt\u00e0 Luigi Napoleone evit\u00f2 qualsiasi approccio ufficiale coi due inviati. Anche l'amico Gherardi fu deputato della Costituente romana e prima sostituto del Ministro della Pubblica Istruzione Sturbinetti, poi Ministro.\nGi\u00e0 nel settembre 1848 Francesco era stato chiamato a fare parte, anche su indicazione di Farini, insieme a G. Zucchini, del \u201cSupremo Commissariato di Stato di Difesa e d'Ordine Pubblico\u201d per le quattro Legazione, insediato a Bologna e presieduto dal cardinale Amat. Bologna, dopo il combattimento dell'8 agosto, era nelle mani di popolani armati pervasi da un desiderio di rinnovamento sociale e desiderosi di vendicarsi dei soprusi della polizia pontificia. Costoro provocarono incidenti, commisero furti e taglieggiarono i ricchi. Anche la Romagna si trov\u00f2 in preda all'anarchia, percorsa da bande di reduci dalla guerra, e dovette subire gli eccessi di Callimaco Zambianchi e dei suoi. Il Commissariato, con l'appoggio del Farini e dei moderati, riusc\u00ec a ristabilire l'ordine e a disarmare i facinorosi. \nA fine ottobre '48 il Commissariato venne sciolto e Bubani seppe che il governo pontificio lo riteneva entrato nella carriera amministrativa. Questo governo costituzionale propose Francesco come Preside a Fermo, carica alla quale fu definitivamente nominato dal successivo Governo provvisorio - creato dopo l'uccisione di Pellegrino Rossi e la fuga del Papa a Gaeta, mentre i prelati che governavano le province si dimettevano - e confermato dalla Repubblica romana. \n\u00c8 utile rileggere una lettera di Francesco a Pietro del 1866, purtroppo non integra, nella quale si ragiona di quegli avvenimenti: \u201cGovernando io a Fermo \u2026 feci voti perch\u00e9 si riuscisse \u2026 di non votare per la Repubblica \u2026 ma quando questa riusc\u00ec, io rispettai il voto dei nostri rappresentanti, stetti al mio posto e dei miei doveri feci una religione, nessuna intemperanza commisi, le altrui ho represso o punito, vadano a vedere qual memoria ho lasciato di me\u201d. \nEffettivamente Francesco svolse egregiamente il suo ufficio nella citt\u00e0 marchigiana, benvoluto dai pi\u00f9 per la sua onest\u00e0 e moralit\u00e0; purtroppo ebbe la ventura di trovarsi di fronte un personaggio ostico, l'Arcivescovo Cardinale Filippo De Angelis, gi\u00e0 fiero reazionario. Il cardinale, applicando \u2013 contrariamente alla maggioranza dei vescovi - la scomunica di Pio IX contro chi avesse votato per la Costituente, aveva vietato ai parroci di amministrare a costoro i sacramenti; Bubani lo preg\u00f2 di moderarsi, ed il cardinale gli rispose che \u201csolo nel Papa riconosceva il suo preside legittimo\u201d.\nGiunse da Roma l'ordine d'arresto del porporato, ordine che Francesco fece eseguire di notte per evitare clamori e sommovimenti l'11 marzo '49. Il Preside, accompagnato da ufficiali e militi della Guardia Civica e Carabinieri, dovette entrare nel palazzo vescovile per eseguire tale ordine. L'arcivescovo fu trasferito nella fortezza d'Ancona, dove rimase per tutto il periodo dell'assedio e del bombardamento austriaco che port\u00f2 alla resa della citt\u00e0. Bubani inoltre fece presidiare dalla Guardia Civica il palazzo vescovile, in modo che non fosse depredato dalla popolazione. \nIl De Angelis non pot\u00e9 che sottomettersi all'arresto, ma lo consider\u00f2 un oltraggio alla sua duplice veste d'arcivescovo e cardinale, e secondo il Leti - autore di una ricerca storica sul cardinale e studioso imbevuto di retorica risorgimentale antipapalina - fece di tutto per vendicarsi di Bubani e di coloro che avevano partecipato all'arresto sacrilego ed all'invasione dell'episcopio. In una lettera al collega Amat, che invece teneva Francesco in grande considerazione, il cardinale di Fermo appella l'ex-preside \u201cbriccone di prim'ordine\u201d nonch\u00e9 di \u201cstomachevole immoralit\u00e0\u201d.\nBubani rimase a Fermo fino all'occupazione austriaca delle Marche, quando fece ritorno a Bagnacavallo senza difficolt\u00e0. Consegn\u00f2 gli inventari ed i rendiconti della sua gestione al successore, nominato dal restaurato governo pontificio, senza che fossero rilevate osservazioni sul suo operato. Il Delegato pontificio, Nicola Morici di Fermo, per la \u201conesta e moderata condotta tenuta nel governare\u201d gli aveva fornito il passaporto per il viaggio.\nIntanto la reazione austro-pontificia imperversa da Bologna alla Romagna e alle Marche. Per evitare il carcere molti si rifugiano all'estero. Su consiglio di amici, poco dopo l'arrivo a Bagnacavallo, Francesco era uscito dallo Stato pontificio e si era recato a Firenze, come altri ex-presidi fra i quali il faentino conte Laderchi, che aveva governato Ravenna. Saputo che era stata promulgata un'amnistia, chiese il passaporto per tornare a Bagnacavallo al rappresentante diplomatico dello Stato pontificio a Firenze, che anzi lo aveva invitato a richiedere il documento, e raggiunse la propria abitazione. Al Nunzio Apostolico non aveva nascosto che a Fermo aveva fatto arrestare il card. De Angelis.\nIl mattino successivo al suo arrivo a Bagnacavallo, la casa dell'avvocato Bubani fu invasa dai Carabinieri pontifici, che lo arrestarono e lo gettarono in una segreta. \nCome avvennero le cose lo racconta lo stesso Francesco: \u201cIo era allora [a Firenze] in letto ammalato, ma non appena cominciai a riavermi\u2026volai in seno della mia famiglia. Arrivato a Bagnacavallo la sera del 28 ottobre p. p., fui arrestato la successiva mattina del 29, per ordine di quel Governatore, il quale si cred\u00e9 autorizzato di calpestare la firma del Rappresentante pontificio in Toscana. Comecch\u00e9 anche notificassi lo stato di mia salute, fui posto in un legno e tradotto a Ferrara innanzi a questo Delegato, col quale io bene mi lagnai dell'arbitrio ond'era oppresso\u2026 La causa fu rimessa a Bologna, ma Bologna ha rimessa a Roma la decisione.\u2026 Intanto, oramai \u00e8 un mese che io sono detenuto in forza d'un arbitrio o d'un inganno; perch\u00e9 o poteva il Nunzio firmare il mio passaporto, e doveva io viver sicuro nello Stato pontificio\u2026Vi \u00e8 un'altra ipotesi: che mi si sia, con un tranello, levato da luogo sicuro per impadronirsi di me; allora la parte del Nunzio s'accosterebbe troppo a quella del sicario, ed io respingo l'odioso sospetto\u201d.\nL'accorata difesa fa parte di un'istanza inviata dal nostro al Governatore civile e militare delle quattro Legazioni, tenente maresciallo conte Thurn, in data 22 novembre 1849. Il Leti non dubita che dietro la macchinazione vi fosse il cardinale fermano, che aveva indotto Mons. Amici, Commissario straordinario d'Ancona, a far arrestare Bubani, con \u201cslealissimo tiro\u201d come imputato \u201cdei sacrileghi delitti commessi (con ingiuria) contro la persona e sostanze\u201d del cardinal De Angelis stesso.\nUn'appassionata lettera del padre Antonio a mons. Randi, datata Bagnacavallo 12 novembre 1849, ribadisce la situazione di Francesco, chiamato affettuosamente Checchino.\n\u201cNon so se Ella sappia della mia nuova disgrazia per l'arresto di Checchino mio figlio. Dopo che fu sortita la dichiarazione che anche gli ex Presidi godevano del Beneficio dell'amnistia si present\u00f2 al Nunzio Apostolico residente in Firenze, ov'erasi sempre trattenuto, e senza la minima difficolt\u00e0 ed avvertenza ebbe dal medesimo la vidimazione del Passaporto per ripatriare, ma circa venti ore dopo fu arrestato, e tradotto tosto a Ferrara.Quel Delegato Sig. Cte Folicaldi [Filippo Folicaldi, bagnacavallese, ndr] non credette di dimetterlo, sugger\u00ec a Checchino di fare una memoria a Mons. Bedini Com.o Gov.o [= Commissario Governativo] cui fu rimessa dal Folicaldi me desimo, e Mons. Bedini l'ha inoltrata a Roma, dicono al Ministero di Polizia Generale. Io prego Lei quanto so e posso a degnarsi di farne ricerca ed interporre tutti i possibili uffizi con i mezzi che creder\u00e0 regolarsi per ottenere la liberazione giovevole non tanto al Figlio quanto a me stesso che avrei pure necessit\u00e0 che gli ultimi anni di mia vita fossero meno amareggiati. Gli altri ex Presidi ritornati se ne stanno tranquilli alle loro abitazioni, ed io solo dovevo essere il bersaglio di tante disavventure?\u201d .\nNon era prudente rispondere alle lettere di Antonio: infatti mons. Randi gli far\u00e0 avere notizie per il tramite del Canonico Santoni. \nFrancesco Bubani fu tradotto nelle carceri di Fermo alla fine del '49, per ordine di mons. Amici. Il 4 febbraio 1851 il Supremo Tribunale della Sagra Consulta lo condann\u00f2 a dieci anni di galera. Con la stessa sentenza vi furono altre dieci condanne a persone che avevano partecipato all'arresto dell'arcivescovo. Tali pene a detta del Leti \u201cfurono effetto d'una insensata e feroce ragione di Stato\u201d. Inoltre la sentenza ordinava: \u201csi proseguano gli atti giudiziali contro Francesco Bubani intorno alla condotta da esso tenuta nel tempo dello sviluppo e della durata dell'ultima ribellione sino all'epoca ossia giorno del suo arresto\u201d . In questo secondo processo per \u201cusurpazione del denaro, e altri oggetti distratti dal Palazzo Arcivescovile\u201d l'avvocato Bubani non riport\u00f2 un'ulteriore condanna, poich\u00e9 il processo stesso fu archiviato \u201cper grazia Sovrana\u201d in data 19 agosto 1851. Gi\u00e0 l'11 marzo sempre \u201cper grazia Sovrana\u201d le pene inflitte nel primo processo erano state dimezzate: Francesco fu condannato a cinque anni di detenzione. \nNel dicembre del 1852 il padre scrive ad Antonio Longhena, residente a Tolosa, pregandolo di informare Pietro che \u201cil fratello Francesco \u00e8 stato tradotto a Paliano al di su di Roma 35 Miglia\u201d. \nAlla fine del 1854, Pietro, intendendo porgere gli auguri al padre, esordisce: \u201dTutti hanno imparato con piacere la liberazione dal carcere di Francesco, e tutti discutono ove egli vorr\u00e0 di preferenza soggiornare. E speriamo di sapere che abbia fatto una giudiziosa scelta, ma nessuno azzarderebbe dargli in ci\u00f2 consiglio\u201d. \nLe notizie che abbiamo su Francesco non finiscono qui: preziosa fonte di notizie \u00e8 la lettera, datata Torino 15 settembre 1861, inviata da Francesco alla Marchesa Giuditta Passari: \u201cLa mia povera moglie, di cui Ella gentilmente mi chiede, non \u00e8 pi\u00f9. Quando mi si aprivano le porte di Paliano pel calle dell'esiglio, io chiesi di passar da casa mia onde vedere i miei, fra quali il Padre pi\u00f9 che ottuagenario, ma non mi fu concesso. Presa stanza in Genova, col\u00e0 non tard\u00f2 ad arrivarmi notizia della morte del Padre e poco appresso della moglie: consumato il primo dagli anni, vittima l'altra del colera. Una figlia ed un figlio \u2026 mi rimangono del matrimonio \u2026 La prima si marit\u00f2 \u2026 l'altro \u00e8 Ufficiale nell'esercito Regolare\u201d . \nAbbiamo la conferma che l'avvocato Bubani fu carcerato nel Forte di Paliano nel Lazio, come alcuni bagnacavallesi che avevano combattuto del 1849 nell'esercito della Repubblica romana. \nL'esilio.\nLiberato ed esiliato, si rec\u00f2 a Genova, dove rimase in contatto con gli amici romagnoli che operarono in Piemonte negli anni di Cavour, Luigi Carlo Farini, Silvestro Gherardi ed Oreste Biancoli. Si pu\u00f2 ritenere che la moglie Domenica Roversi morisse durante il colera del 1855, epidemia che caus\u00f2 molte vittime in Romagna. Francesco nell'ospitale Regno di Sardegna si divideva tra la capitale piemontese e Genova, dove passava i mesi pi\u00f9 freddi dell'anno, e che tenne regolare corrispondenza con lo storico bagnacavallese Canonico Luigi Balduzzi su argomenti dotti e di storia patria, anche se il Balduzzi era ligio al Papa re. \nBubani fu eletto al primo Parlamento nazionale nel 1861 (VIII Legislatura) per il Collegio di Montegiorgio, dove aveva molte relazioni risalenti al periodo in cui era stato Preside nella vicina Fermo ed era benvoluto per la sua onest\u00e0 e probit\u00e0, e sedette nei banchi della destra. A quanto \u00e8 stato scritto, pur frequentando assiduamente la Camera, non prese quasi mai la parola. \u00c8 anche risaputo che vot\u00f2 per l'abolizione della pena di morte. Nel 1865 non si ripresent\u00f2 alle elezioni, non volendo trasferirsi a Firenze, dove era stata trasportata la capitale. \nDimor\u00f2 a Torino fino alla morte avvenuta nel 1874, anche se diverse volte ritorn\u00f2 in Romagna e sempre si interess\u00f2 alla sua terra d'origine. Il Massaroli non accenna alle ultime vicende di Francesco, si limita a dirci che \u201cdopo la caduta della Repubblica Romana s'allontan\u00f2 dalla patria, recandosi a Torino, ove si diede totalmente agli studi, fece una buona e giudiziosa raccolta di libri, massime di rare edizioni de' classici latini, di cui piccola ma scelta parte don\u00f2 alla Biblioteca di Bagnacavallo. Muore in Torino\u201d."}
{"id": "3711324", "revid": "287204", "url": "https://it.wikipedia.org/wiki?curid=3711324", "title": "Ethel Smith", "text": ""}
{"id": "3711327", "revid": "1543377", "url": "https://it.wikipedia.org/wiki?curid=3711327", "title": "Ethel Smith (atleta)", "text": "Biografia.\nAi Giochi olimpici del 1928 giunge in terza posizione nella gara dei 100 metri piani, preceduta dalla statunitense Betty Robinson, medaglia d'oro, e dalla connazionale Fanny Rosenfeld, medaglia d'argento.\nNella staffetta 4\u00d7100 metri vince l'oro con le connazionali Fanny Rosenfeld, Jane Bell e Myrtle Cook."}
{"id": "3711334", "revid": "287204", "url": "https://it.wikipedia.org/wiki?curid=3711334", "title": "La tragedia di Z", "text": "La tragedia di Z (titolo originale \"The Tragedy of Z\") \u00e8 un romanzo poliziesco del 1933 di Ellery Queen, il terzo della serie che ha per protagonista l'ex attore shakespeariano Drury Lane. In origine venne pubblicato sotto lo pseudonimo di Barnaby Ross e ripubblicato a firma Ellery Queen nel 1942.\nTrama.\nL'ispettore Thumm, ex poliziotto della Squadra Omicidi di New York, ora in pensione, ha aperto un'agenzia investigativa. Thumm \u00e8 colto impreparato dalla brillante intelligenza della figlia Patience, appena rientrata dall'Europa dopo gli studi universitari, e soprattutto dal suo talento nel campo investigativo. In breve tempo Patience diventa un membro a pieno titolo dell'agenzia di famiglia. Cos\u00ec, quando il ricco imprenditore Elihu Clay assume l'ex ispettore perch\u00e9 conduca delle indagini sul suo socio Ira Fawcett, fratello di un importante uomo politico e sospettato di avere coinvolto l'azienda in traffici loschi, Patience accompagna suo padre nella cittadina di Leeds per aiutarlo nelle investigazioni.\nGiunti a Leeds, padre e figlia si trovano per\u00f2 subito ad affrontare un caso di omicidio: il senatore Joel Fawcett, fratello di Ira, \u00e8 stato rinvenuto nella sua abitazione, pugnalato a morte. Il delitto sembra avere una soluzione semplicissima: un ex-galeotto di nome Aaron Dow, rilasciato il giorno stesso, aveva appuntamento con il senatore, con il quale intratteneva legami non molto chiari. Caso aperto e immediatamente chiuso, per le autorit\u00e0 del luogo, ma non per Patience, che, malgrado i pregiudizi maschilisti verso un detective in gonnella, esamina la scena del crimine e si dice convinta dell'innocenza di Dow, pur non avendo le prove. Non resta quindi che fare appello al vecchio amico di suo padre, l'ex attore Drury Lane. Anche se ormai anziano, Lane possiede ancora le capacit\u00e0 deduttive che gli hanno consentito in passato di risolvere i casi pi\u00f9 complessi.\nCritica.\n\"In \"The Tragedy of Z\" [...] ci troviamo improvvisamente in un'atmosfera completamente diversa da quella dei due precedenti romanzi di Drury Lane. La vicenda non \u00e8 pi\u00f9 raccontata impersonalmente in terza persona ma, seguendo un metodo usato spesso da altri scrittori, e molto di rado dagli stessi Dannay e Lee, viene invece narrata in prima persona da un personaggio di primo piano nell'economia del racconto. [...] lo stesso Drury Lane ci viene ormai presentato come un vecchio di 70 anni, malato, con le spalle ricurve, il viso pieno di rughe, il passo incerto ed esitante, anche se nella scoperta del colpevole dimostrer\u00e0 l'abilit\u00e0 di sempre.\"\nNell'introduzione alla prima edizione in inglese, il presunto autore Barnaby Ross precisava che nei 10 anni trascorsi (nella finzione) tra la vicenda narrata in \"La tragedia di Y\" e questo libro Drury Lane aveva affrontato e risolto molti altri casi criminali, i quali sarebbero forse stati pubblicati in futuro. In realt\u00e0, gli autori non scrissero mai nessuna storia che riguardasse questi presunti casi.\n\"\"La tragedia di Z\" \u00e8 il pi\u00f9 impressionante di tutti i romanzi di Drury Lane. La sua grande gloria sta nel finale, dove il detective si muove attraverso lunghe catene di prove per dedurre l'identit\u00e0 dell'assassino. Si vorrebbe che ci fossero nella narrativa poliziesca pi\u00f9 finali di questo tipo, dove la deduzione logica regna suprema; ma ci\u00f2 sfortunatamente \u00e8 stato preso troppo di rado come esempio. Fra tutti gli autori di gialli, Ellery Queen \u00e8 il pi\u00f9 interessato alla ragione. La deduzione logica \u00e8 l'essenza dell'universo queeniano.\""}
{"id": "3711338", "revid": "767487", "url": "https://it.wikipedia.org/wiki?curid=3711338", "title": "Germerio di Tolosa", "text": "\u00c8 considerato santo dalla Chiesa cattolica e viene celebrato il 16 maggio (nell'anniversario della morte).\nContemporaneo di papa Giovanni III, nacque a Angoul\u00eame oppure, secondo una seconda tradizione, a Gerusalemme. Venne nominato vescovo di Tolosa intorno all'anno 691.\nEvangelizz\u00f2 tutta la valle della Garonna \u00e8 costru\u00ec un monastero presso Ox, un villaggio appartenente oggi al territorio di Muret.\nVisse una vita austera fatta di digiuni, preghiera ed elemosina e la tradizione riporta diversi suoi miracoli, in particolare la guarigione di ammalati e l'aver fatto sgorgare una fonte di acqua viva lungo la strada per Boulaur, a pochi chilometri da Simorre, ancora oggi meta di pellegrinaggi.\nMor\u00ec a Ox intorno all'anno 560 ed \u00e8 sepolto nella chiesa di Saint Jacques di Muret.\nMolte cittadine in Francia lo riconoscono come proprio santo patrono."}
{"id": "3711339", "revid": "14475", "url": "https://it.wikipedia.org/wiki?curid=3711339", "title": "Rettale", "text": ""}
{"id": "3711341", "revid": "1005847", "url": "https://it.wikipedia.org/wiki?curid=3711341", "title": "Roger Motz", "text": "Motz si form\u00f2 come ingegnere minerario e lavor\u00f2 come gestore di imprese, per poi impegnarsi in politica. Prima esercit\u00f2 il mandato di consigliere comunale a Bruxelles e poi fu eletto deputato per la circoscrizione elettorale della capitale alla Camera Bassa del parlamento belga, quindi, dal 1946, divenne senatore.\nDal 1945 fino al 1953 fu presidente del Partito Liberale, incarico che svolse ancora una volta del 1958 fino al 1961, nel periodo precedente la trasformazione del Partito Liberale in Partito della Libert\u00e0 e del Progresso. Dal 1952 fino al 1958 fu Presidente dell'Internazionale Liberale. Dal 24 gennaio e il 26 giugno del 1958 fu ministro degli affari economici all'interno del IV governo Van Acker. Nello stesso anno, dopo la fine di questa breve esperienza di governo, ottenne il titolo onorifico di ministro di Stato a vita. Ricopr\u00ec anche il ruolo di Presidente della Lega Belga per la Cooperazione Europea."}
{"id": "3711342", "revid": "767487", "url": "https://it.wikipedia.org/wiki?curid=3711342", "title": "L'ultimo treno della notte", "text": "L'ultimo treno della notte \u00e8 un film italiano del 1975 diretto da Aldo Lado.\nSi inserisce nel filone dei rape and revenge movies ed \u00e8 considerato uno dei pi\u00f9 crudi e violenti film mai realizzati in Italia.\nTrama.\nMonaco, vigilia natalizia. Due balordi vagano per la stazione centrale rubando una pelliccia ad una signora, rapinando un Babbo Natale e tanto altro, fino a salire su un treno diretto Monaco-Verona pur di sfuggire dalla polizia. Sullo stesso convoglio vi sono due ragazze, Lisa Stradi, figlia di un noto chirurgo italiano e sua cugina tedesca Margareth. Durante il viaggio i due continuano con le loro scorrerie, aggredendo un uomo, dileggiando dei nostalgici nazisti, fino a che uno dei due, per sfuggire ad un controllo, si chiude in una ritirata con una donna misteriosa, bella, matura e sensuale che cede alle silenziose avance del balordo. L'altro, inizia a suonare l'armonica in maniera sinistra.\nIl treno viene fermato presso una stazione austriaca per una falsa segnalazione di un ordigno a bordo. Le ragazze scendono per telefonare alla famiglia ma non avendo risposta contattano la loro amica Marzia. A questo punto le due optano per un treno Innsbruck-Verona e sfortuna vuole di trovarci - con l'annoso motivo d'armonica - i due criminali e la misteriosa signora. Margareth e Lisa, dapprima molestate con battute ed allusioni sessuali, sotto minaccia del coltello divengono ostaggi, subendo violenza sessuale con la complicit\u00e0 della donna.\nLa misteriosa donna, affascinata dalla verginit\u00e0 di Lisa, convince un balordo a stuprarla ma costui \u00e8 impotente perch\u00e9 tossicodipendente cos\u00ec opta di deflorarla con un coltello a serramanico che sfuggendogli la ferisce a morte. Margareth tenta la fuga da un finestrino cadendo gi\u00f9 e morendo per l'impatto. I delinquenti si disfano del cadavere di Lisa. Il treno arriva finalmente in stazione e i coniugi Stradi non trovando le ragazze le ritengono bloccate con l'altro treno in Austria. Il medico notando la donna ferita ad una gamba la porta in casa con i due per medicarla ma ascoltando un notiziario da una radio capisce di ospitare degli assassini, anche di sua figlia. La sua vendetta \u00e8 implacabile. La donna facendo buon viso dichiara di essere stata loro ostaggio salvandosi dall'ira di lui. Per quanto riguarda gli altri due, Blackie viene ucciso a colpi di fucile dal disperato\npadre di Lisa e Curly viene ucciso sempre da Stradi che lo ferisce con uno strumento per i dottori. Il film finisce con\nla perfida donna ninfomane che si tira gi\u00f9 il velo nero mentre Giulio Stradi la fissa con sospetto.\nProduzione.\nIl film pu\u00f2 considerarsi un adattamento italiano dei revenge movie americani, filone che ha come caposaldo \"L'ultima casa a sinistra\" di Wes Craven. La regia \u00e8 di Aldo Lado, famoso in quegli anni per aver diretto alcuni thriller. Il film presenta un'atmosfera sinistra, claustrofobica e inquietante, grazie anche al cupo accompagnamento musicale di Ennio Morricone.\nLa pellicola vede come protagonista Flavio Bucci, solito interpretare ruoli minori, affiancato da una misteriosa e intrigante Macha M\u00e9ril e da un ottimo Enrico Maria Salerno. Il film segna l'esordio cinematografico per l'americana Irene Miracle, divenuta famosa in seguito per il suo ruolo in \"Fuga di mezzanotte\".\nDistribuzione.\nIl film ebbe problemi con la censura in tutto il mondo. In Italia, dove venne distribuito nelle sale cinematografiche l'8 aprile del 1975, fu approvato col divieto ai minori di 18 anni mentre nel Regno Unito fu incluso nella lista dei \"Video nasty\" e addirittura bandito.\nIl film usc\u00ec nel Regno Unito come \"Late Night Trains\", in Francia come \"La b\u00eate tue de sang-froid\" ed \u00e8 internazionalmente conosciuto come \"Night Train Murders\"\nIl film \u00e8 stato pubblicato in DVD da Cecchi Gori Home Video nel 2011, dopo diversi anni di assenza dal mercato. L'edizione presenta come contenuti extra interviste al cast e il trailer cinematografico.\nCritica.\nIl film fu accolto male dalla critica dell'epoca. Sul quotidiano \"Il Giorno\" del 23 maggio 1975 fu scritto: \"\u00abIl regista Aldo Lado dimostra di saperci fare, quando non esagera. Tiene sospesa l'attenzione con mezzi semplicissimi, ma non va oltre il fatto, non riesce a dare uno spessore alla storia. [...] Gli attori giovani che danno corpo alle immagini di due violenti finiscono con l'occupare tutto lo schermo, ed \u00e8 un difetto della struttura, perch\u00e9 cos\u00ec la lezione presunta si trasforma in esaltazione della violenza\u00bb\".\nSul \"Corriere della Sera\" del 25 maggio 1975 Renato Palazzi scrisse: \"\u00abFiltrato senza difficolt\u00e0 attraverso le maglie larghe di una censura assai pi\u00f9 propensa a colpire l'esposizione dei sessi piuttosto che la bassa macelleria, L'ultimo treno della notte mortifica la ragione e offende il \u201ccomune sentimento del pudore\u201d delle persone di buon senso, per gli eccessi di quella \u201cpornografia della violenza\u201d che raggiunge qui espressioni davvero fastidiose\u00bb\".\nIl critico Morando Morandini sul suo dizionario assegna al film una stella, scrivendo: \"\u00abIl film \u00e8 un drammatico sovraccarico di efferatezze varie, senza alcun rispetto per la logica e la verosimiglianza...\u00bb\".\nCome per altri film ambientati su un treno (vedi \"Cassandra Crossing\") sono stati fatti grossolani errori nelle riprese esterne e interne: ad ogni inquadratura cambia la tipologia delle carrozze, dei locomotori, dei compartimenti... addirittura stazioni italiane (con nomi cancellati) con segnali italiani e apparecchiature italiane durante la sosta del treno in Austria."}
{"id": "3711345", "revid": "1305772", "url": "https://it.wikipedia.org/wiki?curid=3711345", "title": "Bravissima (programma televisivo)", "text": "Bravissima \u00e8 stato un programma televisivo italiano, in onda dal 1994 al 1995 su Italia 1.\nIdeato e organizzato da Valerio Merola, \u00e8 considerato uno dei primi talent show della televisione italiana.\nIl programma, andato in onda per due edizioni, veniva trasmesso da Riolo Terme, dove le trentotto ragazze finaliste si sfidavano in quattro discipline artistiche: canto, ballo, arte e moda. In palio vi era un contratto in esclusiva con le reti Fininvest. \nLa prima edizione fu trasmessa nel 1994, condotta da Marco Balestri, con una striscia quotidiana di mezz'ora prima del telegiornale, presentata da Terry Schiavo e Valerio Merola.\nLa vincitrice veniva eletta dai telespettatori, mentre un altro premio veniva assegnato da una giuria di personaggi celebri: nella prima edizione, tra gli altri, la regista Lina Wertm\u00fcller, il regista Giuliano Montaldo, Lara Saint Paul, Giorgio Bracardi, Silvia Annichiarico, Gabriella Carlucci, Simonetta Stefanelli, il regista Gillo Pontecorvo, il campione di boxe Gianfranco Rosi, il pilota Ferrari di formula uno Ren\u00e9 Arnoux.\nLa seconda edizione fu condotta da Gigi Sabani.\nIl programma era preceduto, durante l'estate, da alcuni speciali: \"Aspettando... Bravissima\" (1994) e \"In viaggio con... Bravissima\" (1995)."}
{"id": "3711346", "revid": "663415", "url": "https://it.wikipedia.org/wiki?curid=3711346", "title": "Carlo Beaumont", "text": ""}
{"id": "3711352", "revid": "3115", "url": "https://it.wikipedia.org/wiki?curid=3711352", "title": "Federazione di canottaggio della Germania", "text": "Il Deutscher Ruderverband o DRV (ted. \"Federazione tedesca di canottaggio\") \u00e8 l'organo di governo degli sport canottieri in Germania, fondato il 18 marzo 1883 a Colonia.\n\u00c8 la struttura che organizza a livello nazionale le federazioni del singoli L\u00e4nder (in tedesco Landesruderverb\u00e4nde). \u00c8 la pi\u00f9 antica federazione sportiva tedesca e la federazione nazionale col maggior numero di tesserati (78.000 mentre 670 sono le societ\u00e0 federate. Dati 2005).\nObiettivi.\nCompito della DRV \u00e8 sostenere l'attivit\u00e0 di chi pratica il canottaggio, selezionare e organizzare le squadre nazionali e coordinare le attivit\u00e0 remiere.\nStruttura.\nOrgani della DRV sono il Vorstand (consiglio), Rudertag (consiglio dei canottieri), L\u00e4nderrat (consiglio dei L\u00e4nder) e \u00c4ltestenrat (consiglio degli anziani). \u00c8 membro della Federazione Tedesca degli Sport Olimpici (in tedesco Deutscher Olympischer Sportbund) e della FISA, la federazione mondiale di canottaggio.\nStoria.\nLa DRV \u00e8 stata fondata il 18 marzo 1883 a Colonia in Germania. Nel 1912 si affili\u00f2 alla FISA, e vi appartenne fino al 1914 con lo scoppio della prima guerra mondiale. Dal 1932 vi furono ammessi anche i club di canottaggio femminili. L'adesione alla FISA del 1934 non dur\u00f2 a lungo e si concluse nel 1939 ancora a causa della guerra.\nNei primi anni la Federazione aveva una sezione amatoriale, perch\u00e9 chi lavorava non poteva partecipare alle gare ufficiali, in tal modo il canottaggio era riservato alle classi pi\u00f9 alte e pi\u00f9 colte. I lavoratori avevano perci\u00f2 proprie piccole federazioni di canottaggio che nel 1933 vennero forzatamente riunite nella Deutscher Ruderverband.\nLa DRV venne rifondata nel 1949 a Wetzlar. Nel 1968 la DRV tenne a battesimo la Federazione giovanile di canottaggio (in tedesco Deutsche Ruderjugend). Nel 1951 la DRV si riaffili\u00f2 alla FISA.\nIn seguito alla riunificazione tedesca, nel 1991 assorb\u00ec la Federazione di canottaggio della Germania Est (in tedesco Deutscher Ruder-Sport-Verband), riformando cos\u00ec la squadra nazionale di canottaggio dell'intera Germania."}
{"id": "3711357", "revid": "1543377", "url": "https://it.wikipedia.org/wiki?curid=3711357", "title": "Antropocosmismo", "text": "L'antropocosmismo, parola composta dal prefisso antropo-, dal greco \u03ac\u03bd\u03b8\u03c1\u03c9\u03c0\u03bf\u03c2 \u00e0nthropos (uomo) e da \u03ba\u03cc\u03c3\u03bc\u03bf\u03c2 k\u00f3smos, (ordine, universo ordinato), \u00e8 definito da Valerij Nikolaevi\u010d Sagatovskij \u00abfilosofia dell'armonia in sviluppo\u00bb.\nNell'accezione pi\u00f9 ristretta del termine, antropocosmismo c'\u00e8 un riferimento diretto alla corrente filosofica russa del cosmismo, sviluppata da vari autori tra i quali Nikolai Fedorovic Fedorov, Pavel Florensky, Nikolai Berdyaev, Vladimir Vernadsky, Konstantin \u0116duardovi\u010d Ciolkovskij.\nL'Antropocosmismo nel sistema filosofico di Valerij Nikolaevi\u010d Sagatovskij.\nAlla base della concezione antropocosmica di Sagatovskij vi sono i seguenti enunciati:"}
{"id": "3711359", "revid": "1522738", "url": "https://it.wikipedia.org/wiki?curid=3711359", "title": "Vaati", "text": ""}
{"id": "3711361", "revid": "149485", "url": "https://it.wikipedia.org/wiki?curid=3711361", "title": "Lotta ai XVI Giochi panamericani", "text": "I tornei di lotta ai XVI Giochi panamericani si sono svolti al Gimnasio del CODE II di Guadalajara, in Messico, dal 20 al 24 ottobre 2011. La specialit\u00e0 della lotta libera era prevista per ambo i sessi, solo maschile invece la lotta greco-romana, per un totale di 18 podi. Dominatrici dell'evento sono state Cuba con 9 ori e 14 medaglie totali e Stati Uniti con 5 ori su 12 metalli, vincitrici di 14 categorie sulle 18 complessive."}
{"id": "3711376", "revid": "466539", "url": "https://it.wikipedia.org/wiki?curid=3711376", "title": "Diario di bordo del capitano", "text": "Diario di bordo del capitano, o semplicemente Diario di bordo, \u00e8 il secondo libro incentrato sulla vita del cantautore italiano Vasco Rossi, scritto da Grazia Lissi e pubblicato nel 1996. Grazie alle numerose copie vendute, il libro \u00e8 diventato un best seller.\nQuesto \"diario\" raccoglie i pensieri e le riflessioni della vita privata di Vasco Rossi, in cui descrive anche alcuni spunti per nuove canzoni, come ad esempio \"Rewind\", pubblicata nel 1999. In questo libro vengono raccontate, fra le altre cose, la nostalgia verso il padre scomparso e la movimentata vita di una rockstar sia sul palco durante le tourn\u00e9e che \"dietro le quinte\"."}
{"id": "3711391", "revid": "298229", "url": "https://it.wikipedia.org/wiki?curid=3711391", "title": "Nuoto sincronizzato ai XVI Giochi panamericani", "text": "Il nuoto sincronizzato ai XVI Giochi panamericani si \u00e8 svolto allo Scotiabank Aquatics Center di Guadalajara, in Messico, dal 18 al 21 ottobre 2011. Essendo uno sport esclusivamente femminile, non si \u00e8 disputata alcuna disciplina in ambito maschile."}
{"id": "3711393", "revid": "1776051", "url": "https://it.wikipedia.org/wiki?curid=3711393", "title": "Benedetto Cirmeni", "text": "Biografia.\nStudi\u00f2 giurisprudenza all'universit\u00e0 di Roma, iniziando intanto a praticare il giornalismo. Dopo la laurea, vinse un concorso di perfezionamento all'estero e, nell'autunno del 1882, si trasfer\u00ec a Berlino. Da Berlino inviava corrispondenze ai quotidiani italiani. Nel 1884 per volere di Bismarck fu espulso con la generica e falsa imputazione di avere redatto articoli germanofobi. Il decreto di espulsione venne revocato solo nel 1891. Nel frattempo tradusse il romanzo di Paul Lindau, \"Arme M\u00e4dchen\". Convinto giolittiano, nel 1892 fu eletto deputato e, a parte alcune parentesi, e qualche polemica elettoralistica, conserv\u00f2 il seggio fino al 1919. In Parlamento Cirmeni si occup\u00f2 di politica estera e scuola, divenendo anche sottosegretario alla pubblica istruzione. Prima della guerra appoggio le posizioni non interventiste, anche per questo durante il conflitto fu duramente attaccato dagli antigiolittiani. Nel 1919 non volle candidarsi, ma nel \u201820 fu nominato senatore. La sua attivit\u00e0 pubblicistica continu\u00f2 collaborando a numerosi giornali. Alla fine della sua carriera politica cerc\u00f2 d'osteggiare la riforma elettorale fascista (1928). Mor\u00ec a Roma nel 1935. \nMineo ha dedicato al Senatore una via nel quartiere Sant'Ippolito."}
{"id": "3711398", "revid": "599013", "url": "https://it.wikipedia.org/wiki?curid=3711398", "title": "Kayte Christensen", "text": ""}
{"id": "3711402", "revid": "605359", "url": "https://it.wikipedia.org/wiki?curid=3711402", "title": "Xavi Hern\u00e1ndez", "text": ""}
{"id": "3711405", "revid": "599013", "url": "https://it.wikipedia.org/wiki?curid=3711405", "title": "Kiesha Brown", "text": ""}
{"id": "3711406", "revid": "287204", "url": "https://it.wikipedia.org/wiki?curid=3711406", "title": "Women's National Basketball Association 2001", "text": "La Women's National Basketball Association 2001 \u00e8 stata la quinta edizione della lega professionistica statunitense.\nVi partecipavano sedici franchigie, divise in due \"conference\". Al termine della stagione regolare (32 gare), le prime quattro di ogni raggruppamento si giocavano in semifinali e finali il titolo della \"conference\"; le due vincenti giocavano la finale WNBA.\nIl titolo \u00e8 stato conquistato per la prima volta dalle Los Angeles Sparks. Le californiane hanno eliminato in semifinale di \"conference\" le campionesse in carica delle Houston Comets, condotte dalla \"Most Valuable Player\" Lisa Leslie."}
{"id": "3711408", "revid": "110157", "url": "https://it.wikipedia.org/wiki?curid=3711408", "title": "Kamaz", "text": "La Kamaz () \u00e8 una casa produttrice di autocarri russa.\nStoria.\nNel 1969 il Comitato Centrale del PCUS e il Concilio ministeriale dell'URSS decisero di cominciare la costruzione di fabbriche di veicoli da lavoro nella citt\u00e0 di Nabere\u017enye \u010celny.\nL'edificazione cominci\u00f2 il 13 dicembre 1969, ma il primo veicolo marchiato Kamaz usc\u00ec dalla catena di montaggio il 16 febbraio 1976.\nNel 1987 fu creata la linea di montaggio della prima autovettura, la Oka, creando la societ\u00e0 specifica AutoVaz e il cui primo esemplare usc\u00ec il 21 dicembre 1987.\nIl 25 giugno 1990 la fabbrica divent\u00f2 una societ\u00e0 per azioni.\nIl 14 aprile 1993 un rogo distrusse la fabbrica motori della Kamaz.\nFino al 2005, Kamaz aveva anche la maggioranza delle azioni della fabbrica di autovetture AutoVAZ che \u00e8 poi stata venduta al gruppo Severstal'.\nRisultati sportivi.\nLa casa costruttrice russa partecipa attivamente ai rally raid nei quali \u00e8 prevista la categoria camion; i veicoli Kamaz hanno vinto la Rally Dakar nella categoria per 17 volte fino al 2020 e 14 tappe su 14 della Rally Dakar 2010 sono state vinte da suoi veicoli. Anche le edizioni 2013, 2014, 2015 sono state vinte dai camion Kamaz; l'edizione 2015 ha visto 3 camion Kamaz ai primi 3 posti.\nModelli.\nCamion.\nDal 2006 Kamaz ha prodotto:"}
{"id": "3711409", "revid": "760369", "url": "https://it.wikipedia.org/wiki?curid=3711409", "title": "Chronica dominorum Ecelini et Alberici fratrum de Romano", "text": "La Chronica dominorum Ecelini et Alberici fratrum de Romano \u00e8 una cronaca civica medievale della Marca trevigiana, che copre il periodo dal 1183 al 1237. \nSuo autore fu Gerardo Maurisio, di una facoltosa famiglia della nobilt\u00e0 ghibellina di Vicenza, vissuto in quegli stessi anni, e quindi testimone diretto delle vicende narrate.\nGenesi e natura dell'opera.\nL'occasione per la scrittura fu uno smacco subito dall'autore nel 1236, in occasione della conquista di Vicenza da parte di Federico II di Svevia: malgrado la fedelt\u00e0 che poteva vantare nei confronti dell'imperatore, il saccheggio delle soldataglie tedesche assoldate nell'esercito imperiale, subito dopo la presa della citt\u00e0, ebbe tra le sue vittime anche lui. Maurisio fu malmenato e privato di tutti i beni, riuscendo a recuperare a fatica i soli libri. \nCaduto cos\u00ec in disgrazia, e sperando nel beneficio di un'azione riparatoria, Maurisio cerc\u00f2 di ingraziarsi la stirpe degli Ezzelini: si dedic\u00f2 pertanto alla scrittura della sua \"Chronica dominorum Ecelini et Alberici fratrum de Romano\", contenente la narrazione di oltre mezzo secolo di vicende della sua citt\u00e0, in una singolare duplice veste letteraria, parte in prosa e parte in versi.\nValore storico e documentario.\nDal punto di vista dell'equilibrio dei contenuti, la \"Chronica\" si rivela fortemente incline in favore della famiglia degli Ezzelini: \u00e8 la conseguenza prevedibile dell'intento programmatico da lui perseguito, l'eulogia sulla stirpe attraverso l'esaltazione delle gesta dei tre protagonisti, Ezzelino II, Ezzelino III e Alberico da Romano (alla moglie di quest'ultimo \u00e8 anche dedicata l'opera).\nNonostante la parzialit\u00e0, l'opera \u00e8 importante da un punto di vista storiografico, come testimonianza autoptica di oltre un cinquantennio della storia di Vicenza (1183-1237) e della Marca trevigiana, a cavallo tra XII e XIII secolo.\nEdizioni e traduzioni.\nLa \"Chronica\" del Maurisio, che ha conosciuto un lungo periodo di oblio, \u00e8 tramandata solo da pochissimi manoscritti, il pi\u00f9 antico dei quali \u00e8 il \"Codex Vaticanus Latinus\" 4941, risalente alla fine del XIV secolo, conservato presso la Biblioteca apostolica vaticana.\nLa prima edizione a stampa \u00e8 quella veneziana del 1636 di Felice Osio, che inser\u00ec il documento tra le cronache ezzeliniane che corredavano l'editio princeps delle opere di Albertino Mussato. \nMaurisio conobbe tre ristampe settecentesche a opera di Gottfried Wilhelm von Leibniz (\"Scriptores rerum Brunsvicensium\", II, Hannoverae, 1710), Johann Georg Graeve (\"Thesaurus antiquitatum et historiarum Italiae\", VI, 1, Lugduni Batavorum, 1722) e Ludovico Antonio Muratori (\"Rerum Italicarum Scriptores\", VIII, Mediolani, 1726). \nL'edizione successiva appartiene al Novecento: curata da Giovanni Soranzo, fu inserita in \"Rerum Italicarum Scriptores\", 2\u00aa edizione, VIII, 4, 1913-1914.\nNe esiste una sola traduzione integrale in italiano, a cura di Flavio Fiorese, \"Cronaca ezzeliniana: anni 1183-1237\", edita per Neri Pozza Editore nel 1986."}
{"id": "3711410", "revid": "1573940", "url": "https://it.wikipedia.org/wiki?curid=3711410", "title": "Chiesa di Sant'Alessandro (Parma)", "text": "La chiesa di Sant'Alessandro \u00e8 un luogo di culto cattolico dalle forme barocche e neoclassiche, situato in vicolo Sant'Alessandro 1, con affaccio su strada Giuseppe Garibaldi, a Parma, in provincia e diocesi di Parma.\nStoria.\nLa chiesa di Sant'Alessandro e l'annesso monastero di religiose benedettine vennero fondati nell'835 dalla regina Cunegonda, vedova del re d'Italia Bernardo.\nNell'837 papa Gregorio IV don\u00f2 alla chiesa il corpo di sant'Alessandro, che venne collocato in un'urna di marmo sotto l'altare maggiore. Nella chiesa si conserva pure il corpo del santo oblato benedettino Bertoldo da Parma, che fu custode di Sant'Alessandro sotto l'episcopato di Bernardo degli Uberti ed festeggiato il 21 ottobre.\nLa chiesa venne riedificata attorno al 1527 sotto la direzione dell'architetto Bernardino Zaccagni di Torrechiara e fu consacrata dal vescovo di Parma Pompeo Musacchi il 17 luglio 1530. Tra il 1622 ed il 1624, per iniziativa della badessa Maura Lucenia Farnese, la chiesa venne ristrutturata da Giovanni Battista Magnani ed assunse l'aspetto attuale; dello stesso Magnani \u00e8 il campanile, che risale al 1626. Ranuccio Scotti, vescovo di Borgo San Donnino, riconsacr\u00f2 la chiesa il 3 gennaio 1628.\n\u00c8 del 1784 l'odierna facciata neoclassica di Antonio Bettoli.\nNel 1805 il monastero ospit\u00f2 papa Pio VII, ma la comunit\u00e0 monastica venne dispersa nel 1810 dal governo napoleonico e nel 1821 gran parte dell'edificio venne abbattuto per la realizzazione del Teatro Regio, inaugurato nel 1829. La chiesa \u00e8 sede parrocchiale.\nDescrizione.\nL'edificio \u00e8 a navata unica, con tre cappelle laterali per lato.\nLa volta fu affrescata da Angelo Michele Colonna, mentre i dipinti della cupola (con il Redentore, la Madonna e angeli che recano gli strumenti della passione) e dei quattro pennacchi (con i santi Bonaventura, Gertrude, Bertoldo e Alessandro) sono di Alessandro Tiarini. Del Tiarini \u00e8 anche la tela (250 \u00d7 155\u00a0cm) con san Bertoldo.\nNella terza cappella a sinistra \u00e8 conservato un dipinto, attribuito a Sebastiano Ricci, con la Madonna e il Bambino e i santi Mauro e Benedetto.\nLa pala dell'altare maggiore \u00e8 di Girolamo Bedoli e rappresenta la Madonna con il Bambino che porge a santa Giustina la palma del martirio, mentre sant'Alessandro riceve da san Benedetto un turibolo con il quale incensa il piccolo Ges\u00f9. La presenza nel dipinto dei santi Benedetto e Giustina testimoniano l'aggregazione, avvenuta nel 1487, del monastero femminile di Sant'Alessandro alla congregazione riformata di Santa Giustina di Padova dell'Ordine di San Benedetto.\nSulla cantoria alla sinistra del presbiterio, si trova un antico organo a canne costruito dall'organaro tortonese Antonio Sangalli nel 1856 e che, attualmente (2012), per mancanza di manutenzione ed utilizzo, non \u00e8 possibile suonare. Lo strumento ha un'unica tastiera ed una pedaliera a leggio costantemente unita alla prima ottava del manuale."}
{"id": "3711412", "revid": "599013", "url": "https://it.wikipedia.org/wiki?curid=3711412", "title": "Tamara Moore", "text": ""}
{"id": "3711420", "revid": "827882", "url": "https://it.wikipedia.org/wiki?curid=3711420", "title": "New College (Oxford)", "text": "Il New College \u00e8 uno dei collegi costituenti l'Universit\u00e0 di Oxford.\nStoria.\nPoich\u00e9 il suo nome ufficiale, \"College of St Mary\", era identico a quello dell'Oriel College, fu rinominato New College of St Mary ed \u00e8 ormai conosciuto semplicemente come New College. Ha una forte tradizione accademica ed \u00e8 considerato uno dei migliori e pi\u00f9 prestigiosi \"college\" di Oxford; il coro \u00e8 molto conosciuto ed ha vinto due Gramophone Awards. \nMolte delle costruzioni all'interno del New College sono risalenti all'epoca medioevale, come la cappella e le sue vetrate e i vari cortili. Fu nel New College che, nel 1909 fu rinvenuto il cosiddetto baule di Oxford (\"Oxford chest\"), una cassa in legno con ricche decorazioni illustranti episodi della guerra di Fiandra. All'interno dei giardini \u00e8 presente un tratto delle antiche mura della citt\u00e0 di Oxford."}
{"id": "3711427", "revid": "599013", "url": "https://it.wikipedia.org/wiki?curid=3711427", "title": "Deanna Jackson", "text": ""}
{"id": "3711430", "revid": "446353", "url": "https://it.wikipedia.org/wiki?curid=3711430", "title": "Marina militare messicana", "text": ""}
{"id": "3711431", "revid": "599013", "url": "https://it.wikipedia.org/wiki?curid=3711431", "title": "Kelly Miller", "text": ""}
{"id": "3711432", "revid": "120185206", "url": "https://it.wikipedia.org/wiki?curid=3711432", "title": "Giuseppe Simili", "text": "Biografia.\nNasce a Mineo il 17 febbraio 1865, da Silvestro Simili (sindaco della citt\u00e0) e da Girolama Cirmeni. Dopo gli studi medio-superiori completati a Caltagirone, a 18 anni, nel 1884 si iscrive nell'ateneo catanese a Giurisprudenza. Nel 1885 viene eletto consigliere comunale di Catania e nel luglio 1888 consegue la laurea. Da questo momento inizia la sua attivit\u00e0 professionale presso le preture di Mineo, di Militello e di Caltagirone.\nA Caltagirone affianca alla professione forense quella di giornalista politico, appoggiando la candidatura dello zio materno Benedetto Cirmeni alle elezioni per la Camera.\nNel 1896, Simili si trasferisce a Catania dove ottenne numerosi successi professionali e diviene uno degli avvocati pi\u00f9 conosciuti della citt\u00e0 etnea. Nel 1901 \u00e8 tra i fondatori del quotidiano \"La Sicilia\". Nel 1907 \u00e8 eletto presidente del \"Circolo radicale di Catania\" e aderisce alla causa di Nunzio Nasi, sindaco di Trapani. A partire da questo periodo la sua attivit\u00e0 si diversifica e si occupa sempre pi\u00f9 di letteratura (teatro, prosa, ecc.). Nel 1915 fonda il quotidiano \u201cGiornale dell'Isola\", firmandosi sotto lo pseudonimo di \"Conte di Stein\", ma la sua attivit\u00e0 di editorialista e condirettore cade sotto l'occhio della censura. Mor\u00ec nel 1920."}
{"id": "3711434", "revid": "599013", "url": "https://it.wikipedia.org/wiki?curid=3711434", "title": "Coco Miller", "text": ""}
{"id": "3711436", "revid": "446353", "url": "https://it.wikipedia.org/wiki?curid=3711436", "title": "Nave Scuola Cuauht\u00e9moc", "text": ""}
{"id": "3711437", "revid": "300067", "url": "https://it.wikipedia.org/wiki?curid=3711437", "title": "Kelly Schumacher", "text": ""}
{"id": "3711440", "revid": "108239176", "url": "https://it.wikipedia.org/wiki?curid=3711440", "title": "Corrado Luigi Guzzanti", "text": "Dopo il terremoto del 1878 e fino alla morte ha diretto la stazione sismologica di Mineo, portandola ad alti livelli e ricevendo numerosi riconoscimenti. L'Osservatorio da lui fondato rimase in attivit\u00e0 fino alla sua morte. \nOltre ad essere stato ispettore della Societ\u00e0 sismologica italiana, \u00e8 stato anche un apprezzato fotografo scientifico e si \u00e8 dedicato principalmente a fotografare le manifestazioni meteorologiche come i temporali. Gli apparecchi fotografici utilizzati da Guzzanti sono raccolti nel \"Museo di Sismologia e di Meteorologia\" di Mineo. \nDiverse apparecchiature (microsismoscopi, registratori sismici ecc.) costruite o modificate dal sismologo menenino sono conservati presso istituzioni scientifiche italiane come l'Osservatorio astronomico di Palermo \"Giuseppe S. Vaiana\"."}
{"id": "3711441", "revid": "1516566", "url": "https://it.wikipedia.org/wiki?curid=3711441", "title": "ARM Cuauht\u00e9moc", "text": "Varie navi della Marina militare messicana sono state intitolate all'ultimo sovrano azteco Cuauht\u00e9moc, tra cui:"}
{"id": "3711442", "revid": "599013", "url": "https://it.wikipedia.org/wiki?curid=3711442", "title": "Levys Torres", "text": ""}
{"id": "3711444", "revid": "648716", "url": "https://it.wikipedia.org/wiki?curid=3711444", "title": "Stadio Universitario di Lisbona", "text": "Lo stadio Universitario di Lisbona (in portoghese \"Est\u00e1dio Universit\u00e1rio de Lisboa\") \u00e8 un complesso sportivo portoghese appartenente all'Universit\u00e0 di Lisbona.\nSi tratta di un grande complesso sportivo con una grande presenza di alberi, oltre ad avere campi di allenamento, piscine, campi da tennis e padiglioni. La capacit\u00e0 dello stadio \u00e8 di 8.000 persone.\nLo stadio \u00e8 stato inaugurato il 27 maggio 1956, ma solo nel 22 agosto del 1989 ne \u00e8 attivo il servizio. Viene attualmente utilizzato nelle partite di casa della nazionale di rugby portoghese. Ha inoltre ospitato i Campionati del mondo juniores di atletica leggera nel 1994.\nDurante la Challenge Cup 2013-14 ha ospitato i tre incontri casalinghi della rappresentativa portoghese ."}
{"id": "3711447", "revid": "287204", "url": "https://it.wikipedia.org/wiki?curid=3711447", "title": "Promozione Abruzzo 1989-1990", "text": "Nella stagione 1989-1990 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Abruzzo.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711448", "revid": "481666", "url": "https://it.wikipedia.org/wiki?curid=3711448", "title": "Cleo Ridgely", "text": "Biografia.\nNata a New York da August Helwig e Catherine Emily Sommerkamp, Cleo Ridgely ebbe due sorelle, Christina e Martha. Inizi\u00f2 la carriera cinematografica nel 1911, in un corto della Lubin Manufacturing Company, compagnia per la quale gir\u00f2 i suoi primissimi film quasi tutti accanto a Jack Standing, prima di passare alla Rex Motion Picture Company. Dopo una breve pausa dal 1912 al 1914, torna al cinema con la Kalem Company, per cui gira una serie di pellicole, molte delle quali dirette da James W. Horne, il suo secondo marito, con cui rest\u00f2 sposata fino alla morte di lui, nel 1942.\nIn precedenza, l'attrice era stata sposata con Jaudon M. Ridgely, da cui aveva divorziato nel 1916. Buoni cavallerizzi e amanti degli animali, i due - quando erano sposati - avevano attraversato il paese a cavallo. L'abilit\u00e0 di amazzone di Cleo Ridgely venne impiegata spesso sul set, tanto che rischi\u00f2 anche la vita girando una scena su una diligenza in un film della Famous Players-Lasky Film Company.\nNella sua carriera, l'attrice - che talvolta appare con i nomi di Cleo Ridgeley o di Cleo Ridgley - gir\u00f2 quasi settanta film. Apparve per l'ultima volta nel 1948 in \"Mamma ti ricordo!\" di George Stevens in una piccola parte.\nCleo Ridgely muore all'et\u00e0 di 69 anni nella sua casa di Glendale. \u00c8 stata sepolta al Forest Lawn Memorial Park accanto al marito."}
{"id": "3711451", "revid": "599013", "url": "https://it.wikipedia.org/wiki?curid=3711451", "title": "Deanna Nolan", "text": ""}
{"id": "3711452", "revid": "287204", "url": "https://it.wikipedia.org/wiki?curid=3711452", "title": "Promozione Basilicata 1989-1990", "text": "Nella stagione 1989-1990 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Basilicata.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711454", "revid": "287204", "url": "https://it.wikipedia.org/wiki?curid=3711454", "title": "Vladimir \u010cagin", "text": "Biografia.\nPilota ufficiale del team russo Kamaz, con sette vittorie al Rally Dakar \u00e8 il pilota con il maggior numero di successi in una stessa categoria, ed preceduto dal solo St\u00e9phane Peterhansel che con 13 successi (sei con le moto e sette con le auto), \u00e8 il primatista assoluto di vittorie.\nNel marzo 2011, dopo la sua settima vittoria alla Dakar, ha annunciato a sorpresa il suo ritiro dalle corse."}
{"id": "3711457", "revid": "57477", "url": "https://it.wikipedia.org/wiki?curid=3711457", "title": "Bibliografia della critica di Andrea Zanzotto", "text": ""}
{"id": "3711459", "revid": "287204", "url": "https://it.wikipedia.org/wiki?curid=3711459", "title": "Promozione Calabria 1989-1990", "text": "Nella stagione 1989-1990 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Calabria.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711462", "revid": "767487", "url": "https://it.wikipedia.org/wiki?curid=3711462", "title": "Niele Ivey", "text": ""}
{"id": "3711463", "revid": "118681235", "url": "https://it.wikipedia.org/wiki?curid=3711463", "title": "Jaguar XJ (X351)", "text": "La Jaguar XJ (nome in codice X351) \u00e8 un'autovettura prodotta dalla casa automobilistica britannica Jaguar dal 2009 al 2019, attuale e nona generazione della serie XJ. Viene costruita nella storica fabbrica Jaguar di Castle Bromwich, nei pressi di Birmingham, Regno Unito.\nIl contesto.\nIl modello combina una linea completamente nuova con una base meccanica che deriva da una delle su antenate, la XJ X350. Le dimensioni sono state maggiorate in lunghezza e in larghezza e il suo frontale richiama quello della \"XF\", staccandosi cos\u00ec dal family feeling delle vecchie generazioni e continuando quello introdotto dalla sorella pi\u00f9 piccola. Condivide i motori gi\u00e0 montati su altre vetture Jaguar e Land Rover.\nInizialmente la produzione del modello avrebbe dovuto iniziare nel settembre del 2009, con le prime consegne che sarebbero dovute cominciare nella prima parte del 2010, ma la commercializzazione fu poi spostata a dicembre.\nLa Jaguar invit\u00f2 Jay Leno a svelare al pubblico la nuova XJ all'interno della galleria Saatchi di Londra il 9 luglio 2009. L'avvenimento fu trasmesso in diretta dal sito Internet ufficiale della casa del giaguaro. Negli Stati Uniti d'America il modello venne invece presentato al pubblico al Pebble Beach Concours d'Elegance.\nAl Salone di Mosca 2010, venne presentata la XJ Sentinel, una versione blindata della XJ a passo lungo, dotata di protezione balistica livello B7 in grado di resistere all'esplosione di 15kg di TNT. Monta il 5.0L V8 della XJ Supersport e cerchi da 19 pollici con pneumatici tubeless.\nCaratteristiche.\n\u00c8 commercializzata nella sola versione berlina a quattro porte in due diverse dimensioni a passo lungo o corto e 4 allestimenti.\nSono offerti due tipi di carrozzeria con passi differenti, corto e lungo.\nDiversamente per\u00f2 dalle altre vetture di questo segmento, la variante a passo lungo fu progettata per prima, e da essa la Jaguar si aspettava di vendere il 67% degli esemplari negli Stati Uniti d'America.\nIl modello \u00e8 prodotto nello stabilimento di Castle Bromwich, nel Regno Unito.\nDesign e meccanica.\nLa XJ \u00e8 stata progettata negli stabilimenti di Coventry da un gruppo guidato da Ian Callum con un design profondamente diverso da quello delle serie precedenti XJ.\nI motori disponibili sono stati sviluppati e incrementati nella cilindrata rispetto a quelli delle versioni precedenti. Sono di due tipologie, un V8 a benzina e V6 a gasolio, entrambi montati anteriormente in posizione longitudinale e la trazione \u00e8 posteriore. Tutti gli esemplari della XJ montano una trasmissione automatica con cambio sequenziale a sei rapporti, ereditati dal modello precedente modello la X358. La maggior differenza \u00e8 costituita dalle levette del cambio poste al volante,e un selettore a manopola al posto della classica leva con griglia \"a J\". La velocit\u00e0 di tutte le varie versioni \u00e8 stata limitata a 250 km/h. Il motore Diesel ha un consumo di gasolio pari a 7,1 L/100 km ed emette 184 g/ km di CO2.\nTelaio, dimensioni e pesi.\nLa XJ possiede un pianale ed un corpo vettura costruito in alluminio con il 50% di materiale riciclato, che \u00e8 basato sul telaio della X350, dove sono conservate le proporzioni della piattaforma di quest'ultimo modello. La differenza pi\u00f9 evidente sta nel ritorno alle molle elicoidali in acciaio per l'avantreno, con il mantenimento delle sospensioni pneumatiche solo per il retrotreno. Come in precedenza, sono presenti gli ammortizzatori a smorzamento controllato, ma con differenti programmi selezionabili dal conducente. \nIl modello \u00e8 stato commercializzato con due telai aventi passi differenti; quello corto ha lunghezza di 3.032 mm, mentre quello lungo raggiunge i 3.157\u00a0mm.. La lunghezza totale della vettura \u00e8 di 5.122\u00a0mm per la prima versione, e 5.247\u00a0mm per la seconda. L'altezza era la medesima per entrambe, 1.448\u00a0mm. La larghezza, esclusi gli specchietti, \u00e8 di 1.894\u00a0mm, mentre inclusi questi ultimi raggiunge i 2.110\u00a0mm.\nLa versione a passo corto ha un peso di 1.796 kg con il unit\u00e0 diesel, 1.755\u00a0kg se \u00e8 installato il propulsore a benzina e 1.892\u00a0kg se possiede il motore a benzina sovralimentato. Invece, per la versione a passo lungo i pesi sono, rispettivamente, 1.813\u00a0kg, 1.773\u00a0kg e 1.915\u00a0kg. La carrozzeria a scocca portante ha fatto della XJ una delle berlina pi\u00f9 leggera della sua categoria.\nAggiornamento 2012.\nVengono introdotti:\nXJ Ultimate.\nDisponibile solo in versione a passo lungo, venne sviluppata dalla divisione Engineered To Order (ETO) di Jaguar Land Rover, e presentata al Salone di Pechino 2012.\nInclude due iPad, incorporati nello schienale dei sedili anteriori, completamente integrati con l'impianto audio surround Meridian da 825 watt. Una coppia di sedili posteriori dotati di luci di lettura esclusive. Un tavolino ad azionamento elettrico alloggiato nella console centrale posteriore, sotto il quale \u00e8 presente un apposito vano per due flute. La parte posteriore della console centrale ospita inoltre un contenitore per bottiglie da 75 cl.\nMotorizzazioni.\nLa versione Ultimate \u00e8 disponibile solo in versione a passo lungo."}
{"id": "3711464", "revid": "287204", "url": "https://it.wikipedia.org/wiki?curid=3711464", "title": "Promozione Campania-Molise 1989-1990", "text": "Nella stagione 1989-1990 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Campania e in Molise.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nGirone C.\nClassifica finale.\nMaiori e Ariano con una partita persa ad entrambe"}
{"id": "3711467", "revid": "287204", "url": "https://it.wikipedia.org/wiki?curid=3711467", "title": "Promozione Emilia-Romagna 1989-1990", "text": "Nella stagione 1989-1990 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Emilia-Romagna.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nSpareggi tra le 1.classificate.\nSan Lazzaro e Bagnolese promosse nel Campionato Interregionale"}
{"id": "3711471", "revid": "110157", "url": "https://it.wikipedia.org/wiki?curid=3711471", "title": "Promozione Friuli-Venezia Giulia 1989-1990", "text": "Nella stagione 1989-1990 la Promozione era il sesto livello del calcio italiano (il massimo livello regionale). Qui vi sono le statistiche relative al campionato in Friuli-Venezia Giulia.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711475", "revid": "110157", "url": "https://it.wikipedia.org/wiki?curid=3711475", "title": "Promozione Lombardia 1989-1990", "text": "Nella stagione 1989-1990 la Promozione era il sesto livello del calcio italiano (il massimo livello regionale). Qui vi sono le statistiche relative al campionato in Lombardia e in provincia di Piacenza gestiti dal Comitato Regionale Lombardo.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nQuesto \u00e8 il campionato regionale della regione Lombardia, ma fino alla stagione 1994-1995 la provincia di Piacenza \u00e8 stata di competenza del Comitato Regionale Lombardia cos\u00ec come la provincia di Mantova \u00e8 stata gestita dal Comitato Regionale Emilia-Romagna.\nI colori delle squadre lombarde sono stati tratti dall'Annuario del Comitato Regionale Lombardo 1989-1990.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nGirone D.\nClassifica finale.\nLegenda:\nNote:\nGirone E.\nClassifica finale.\nLegenda:\nNote:"}
{"id": "3711477", "revid": "599013", "url": "https://it.wikipedia.org/wiki?curid=3711477", "title": "Katarina Lazi\u0107", "text": ""}
{"id": "3711478", "revid": "486946", "url": "https://it.wikipedia.org/wiki?curid=3711478", "title": "Jaguar X 351", "text": ""}
{"id": "3711479", "revid": "44226774", "url": "https://it.wikipedia.org/wiki?curid=3711479", "title": "Avanti! della Domenica", "text": ""}
{"id": "3711480", "revid": "287204", "url": "https://it.wikipedia.org/wiki?curid=3711480", "title": "Promozione Liguria 1989-1990", "text": "Nella stagione 1989-1990 la Promozione era il sesto livello del calcio italiano (il massimo livello regionale). Qui vi sono le statistiche relative al campionato in Liguria.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:"}
{"id": "3711481", "revid": "126257", "url": "https://it.wikipedia.org/wiki?curid=3711481", "title": "Jaguar X351", "text": ""}
{"id": "3711482", "revid": "767487", "url": "https://it.wikipedia.org/wiki?curid=3711482", "title": "Beauty and the Beast (film 1912)", "text": "Beauty and the Beast \u00e8 un cortometraggio muto del 1912. Il nome del regista non viene riportato nei credit del film.\nProduzione.\nIl film fu prodotto dalla Rex Motion Picture Company.\nDistribuzione.\nDistribuito dalla Motion Picture Distributors and Sales Company, il film - un cortometraggio di una bobina - usc\u00ec nelle sale cinematografiche USA il 18 aprile 1912. La J.F. Brockliss lo distribu\u00ec nel Regno Unito il 7 settembre 1912."}
{"id": "3711484", "revid": "44226787", "url": "https://it.wikipedia.org/wiki?curid=3711484", "title": "Avanti! DELLA DOMENICA", "text": ""}
{"id": "3711486", "revid": "287204", "url": "https://it.wikipedia.org/wiki?curid=3711486", "title": "Promozione Lazio 1989-1990", "text": "Nella stagione 1989-1990 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Lazio.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711488", "revid": "287204", "url": "https://it.wikipedia.org/wiki?curid=3711488", "title": "Katarina Lazic", "text": ""}
{"id": "3711489", "revid": "228587", "url": "https://it.wikipedia.org/wiki?curid=3711489", "title": "Luigi Ricceri", "text": "Biografia.\nLuigi Ricceri fu il sesto successore di Don Giovanni Bosco, Rettor Maggiore dei Salesiani dal 1965 al 1977. Nacque da Giuseppe Ricceri e Agrippina Bertolone, nel 1901 a Mineo. Divenuto sacerdote nel 1925, insegn\u00f2 lettere e musica. Dal 1935, ebbe, incarichi direttivi presso i Salesiani. Nel 1942 fu nominato Ispettore a Torino. Nel 1944 fu arrestato dalle S.S. tedesche e pass\u00f2 alcuni giorni in prigione. Successivamente da Torino pass\u00f2 a Novara poi a Milano a reggere l'ispettoria salesiana lombarda-emiliana. Nel 1953 fece parte del consiglio superiore della congregazione come consigliere per la stampa e per i cooperatori salesiani. Nel 1965 venne eletto Rettore Maggiore dei Salesiani.\nSotto il suo rettorato Don Ricceri trasfer\u00ec a Roma la Direzione Generale della Societ\u00e0 Salesiana, scindendola dalla \"Casa Madre\" di Valdocco ed inserendola maggiormente nel cuore geografico organizzativo e spirituale della Chiesa, riorganizz\u00f2 l'Universit\u00e0 Pontificia Salesiana, diede vigoroso impulso alla famiglia salesiana. Dal 1977 si ritir\u00f2. Mor\u00ec a Castellammare di Stabia nel 1989.\nA Don Ricceri \u00e8 dedicata la Casa di Riposo di Mineo e una targa commemorativa si trova presso la sua casa natale."}
{"id": "3711490", "revid": "124648591", "url": "https://it.wikipedia.org/wiki?curid=3711490", "title": "Promozione Piemonte-Valle d'Aosta 1989-1990", "text": "Nella stagione 1989-1990 la Promozione era il sesto livello del calcio italiano (il massimo livello regionale). Qui vi sono le statistiche relative al campionato in Piemonte e in Valle d'Aosta gestito dal Comitato Regionale Piemonte-Valle d'Aosta.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711492", "revid": "1410376", "url": "https://it.wikipedia.org/wiki?curid=3711492", "title": "Promozione Veneto 1989-1990", "text": "Nella stagione 1989-1990 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Veneto.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711494", "revid": "287204", "url": "https://it.wikipedia.org/wiki?curid=3711494", "title": "Promozione Trentino-Alto Adige 1989-1990", "text": "Nella stagione 1989-1990 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Trentino-Alto Adige.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711496", "revid": "599013", "url": "https://it.wikipedia.org/wiki?curid=3711496", "title": "Hajdana Radunovi\u0107", "text": "Carriera.\nNel 2012-13 arriva a stagione in corso a Priolo, in A1 italiana, per dare maggior peso al quintetto sotto canestro e prendere il posto della partente Dimana Georgieva.\nStatistiche.\nPresenze e punti nei club.\n\"Dati aggiornati al 30 giugno 2013\""}
{"id": "3711497", "revid": "287204", "url": "https://it.wikipedia.org/wiki?curid=3711497", "title": "Promozione Toscana 1989-1990", "text": "Nella stagione 1989-1990 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Toscana.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711499", "revid": "287204", "url": "https://it.wikipedia.org/wiki?curid=3711499", "title": "Hajdana Radunovic", "text": ""}
{"id": "3711501", "revid": "287204", "url": "https://it.wikipedia.org/wiki?curid=3711501", "title": "Promozione Marche 1989-1990", "text": "Nella stagione 1989-1990 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Marche.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711503", "revid": "767487", "url": "https://it.wikipedia.org/wiki?curid=3711503", "title": "The Rajah's Vow", "text": "The Rajah's Vow \u00e8 un cortometraggio muto del 1914 diretto da George Melford.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche degli Stati Uniti il 10 agosto 1914."}
{"id": "3711505", "revid": "671029", "url": "https://it.wikipedia.org/wiki?curid=3711505", "title": "Promozione Umbria 1989-1990", "text": "Nella stagione 1989-1990 la Promozione era il sesto livello del calcio italiano ed il primo a livello regionale.\nIl campionato era strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili in relazione al numero delle societ\u00e0 umbre retrocesse dal Campionato Interregionale, per quanto riguarda la zona retrocessione .\nQui vi sono le statistiche relative al campionato in Umbria.\nAggiornamenti.\nFusione:\nClassifica finale.\nLegenda:\nRegolamento:\nNote:\nBibliografia.\nLibri:\nGiornali:"}
{"id": "3711507", "revid": "126257", "url": "https://it.wikipedia.org/wiki?curid=3711507", "title": "Jaguar XJ (X 351)", "text": ""}
{"id": "3711509", "revid": "155634", "url": "https://it.wikipedia.org/wiki?curid=3711509", "title": "Promozione Puglia 1989-1990", "text": "Nella stagione 1989-1990 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Puglia.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:"}
{"id": "3711511", "revid": "287204", "url": "https://it.wikipedia.org/wiki?curid=3711511", "title": "Promozione Sicilia 1989-1990", "text": "Nella stagione 1989-1990 la Promozione era sesto livello del calcio italiano (il massimo livello regionale).\nQui vi sono le statistiche relative al campionato gestito dal Comitato Regionale Siculo per la regione Sicilia.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711513", "revid": "671029", "url": "https://it.wikipedia.org/wiki?curid=3711513", "title": "Promozione Sardegna 1989-1990", "text": "Nella stagione 1989-1990 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Sardegna.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nQuesto \u00e8 il campionato regionale della regione Sardegna organizzato dal Comitato Regionale Sardo.\nBibliografia.\nLibri"}
{"id": "3711515", "revid": "767487", "url": "https://it.wikipedia.org/wiki?curid=3711515", "title": "Diocesi di Ardbraccan", "text": "La diocesi di Ardbraccan (in irlandese Ard Breac\u00e1in) \u00e8 stata una sede della Chiesa cattolica.\nTerritorio.\nSede vescovile era l'odierno villaggio di Ardbraccan, presso Navan.\nStoria.\nLa sede monastica di Ardbraccan fu fondata da san Braccan, che mor\u00ec nel 650, oppure in suo onore dal suo successore sant'Ultan, che mor\u00ec nel 657.\nNon \u00e8 nominata fra le diocesi stabilite dal sinodo di Rathbreasail del 1111, n\u00e9 dal sinodo di Kells del 1152. Fu quindi una delle sedi monastiche che non sopravvissero alla riorganizzazione della Chiesa irlandese del XII secolo. Il suo territorio fu incorporato nella diocesi di Meath."}
{"id": "3711517", "revid": "76963", "url": "https://it.wikipedia.org/wiki?curid=3711517", "title": "Georges Mar\u00e7ais", "text": "Biografia.\nGeorges Mar\u00e7ais nacque in una famiglia di artisti e letterati. Frequent\u00f2 quindi l'\u00c9cole des Beaux-Arts di Parigi. Nel 1902 avvi\u00f2 i suoi studi di storia e di geografia nell'Universit\u00e0 di Rennes, nella Facolt\u00e0 di lettere.. Dipinse e scrisse prima di scoprire l'islamistica nel 1902, in occasione d'un suo viaggio a Tlemcen (Algeria), dove suo fratello William Mar\u00e7ais era professore nella Medersa.\nInsegn\u00f2 anch'egli nella Medersa, a Costantina, per poi diventare il primo titolare della cattedra di \"Archeologia Musulmana\" all'Universit\u00e0 di Algeri. Nel 1929 assunse la direzione del \"Mus\u00e9e des Antiquit\u00e9s et de l'Art Musulman\" d'Algeri e nel 1935 diresse l\"'Institut d'\u00c9tudes Orientales\"."}
{"id": "3711520", "revid": "339392", "url": "https://it.wikipedia.org/wiki?curid=3711520", "title": "Vampire Scream", "text": ""}
{"id": "3711526", "revid": "92723", "url": "https://it.wikipedia.org/wiki?curid=3711526", "title": "Diocesi di Fore", "text": "La diocesi di Foure \u00e8 stata una sede della Chiesa cattolica in Irlanda, soppressa nel XII secolo.\nStoria.\nLa sede monastica di Foure, corrispondente all'odierno villaggio di Fore, nella contea irlandese di Westmeath, fu fondata da san Feichin, verso il 630. Questo antico monastero celtico, bench\u00e9 non raggiunse la fama come altri centri monastici dell'epoca, \u00e8 spesso documentato negli annali medievali dove sono riportati numerosi necrologici dei suoi abati e dei suoi monaci, alcuni dei quali venerati come santi. Alcuni di questi religiosi avevano il titolo di vescovi ed esercitavano le loro funzioni all'interno della comunit\u00e0 monastica e nel territorio circostante.\nIl monastero sub\u00ec diversi saccheggi e soprattutto incendi, nel corso dell'XI e del XII secolo. Probabilmente per questo motivo, in occasione della riforma della Chiesa irlandese nel XII secolo, la sede non \u00e8 menzionata tra le diocesi ufficialmente riconosciute nei sinodi di Rathbreasail del 1111 e di Kells del 1152. Il monastero e il suo territorio divennero parte della diocesi di Meath.\nVerso la fine del XII secolo l'antico monastero celtico scomparve, ma gi\u00e0 all'inizio del XIII secolo nei suoi pressi fu fondato un monastero benedettino dedicato ai santi Feichin e Taurino, che rimase attivo fino al XVI secolo.\nCronotassi degli abati-vescovi.\nDi seguito sono riportati solo i nomi degli abati di Foure documentati come vescovi dagli annali irlandesi."}
{"id": "3711528", "revid": "119140073", "url": "https://it.wikipedia.org/wiki?curid=3711528", "title": "William Mar\u00e7ais", "text": "Biografia.\nWilliam Mar\u00e7ais era studente di giurisprudenza prima di interessarsi alle lingue orientali. \nDiscepolo di Henry Derenbourg e Octave Houdas all'\u00c9cole des langues orientales di Parigi, a partire dal 1894 studi\u00f2 lingua araba classica e lingua araba maghrebina, turco e persiano, secondo lo schema che voleva che lo studioso di culture islamiche conoscesse le principali lingue veicolari della cultura islamica. \nLa sua tesi di laurea in Diritto, discussa nel 1898, riguardava le successioni ereditarie nel diritto islamico.\nNel 1905 si diplom\u00f2 nell'\u00c9cole pratique des hautes \u00e9tudes. Part\u00ec allora per il Nordafrica e divent\u00f2 in breve Conservatore del Mus\u00e9e d'art musulman di Tlemcen (Algeria), direttore nel 1893 della Medersa (istituzione d'istruzione riservata ai musulmani) della medesima citt\u00e0, poi di quella di Algeri (1904), Ispettore Generale dell'istruzione agli indigeni (1908), direttore della Scuola superiore di lingua e letteratura araba a Tunisi nel 1913. \nTorn\u00f2 in seguito a Parigi dove oper\u00f2 nell'Ufficio degli Affari indigeni del Ministero della Guerra, prima di creare la cattedra di arabo-maghrebino dell'\u00c9cole des langues orientales, che egli diriger\u00e0 dal 1920 al 1927, essendo contemporaneamente \"directeur d'\u00e9tudes\" all'EPHE (4\u00aa sezione).\nDivenne in seguito (1927) professore al Coll\u00e8ge de France fino al suo pensionamento nel 1942.\nFu membro: \nEra fratello dell'orientalista Georges Mar\u00e7ais e padre di Philippe Mar\u00e7ais, come lui arabista."}
{"id": "3711531", "revid": "110157", "url": "https://it.wikipedia.org/wiki?curid=3711531", "title": "Abbazia di Santa Maria di Boulaur", "text": "L'abbazia di Santa Maria di Boulaur \u00e8 un'abbazia cistercense di Boulaur (dipartimento di Gers, nella regione dei Midi-Pirenei, in Francia La sua architettura prende a modello l'abbazia di Fontevrault e non il modello gotico cistercense.\nStoria.\nL'abbazia venne fondata nel 1142 da P\u00e9tronille de Chemill\u00e9, badessa dell'abbazia di Fontevrault (Fontevraud-l'Abbaye), dall'arcivescovo di Auch e da Sancio I, conte di Astarac. Il nuovo monastero, dipendente dall'abbazia di Fontevrault, ebbe come prima badessa la vedova di Sancio I, Boulaur Longuebrune, che alla morte del marito aveva deciso di prendere gli ordini sacri.\nIl monastero deriva il proprio nome dal latino \u201cLocus bonus\u201d, luogo buono, e ha donato il nome al villaggio di Boulaur, noto precedentemente come San Germerio, dal nome del vescovo di Tolosa che per primo aveva evangelizzato la regione.\nSubito dopo la Rivoluzione francese le suore ritornarono nel monastero e ne restaurarono la chiesa, ma ne vennero scacciate nuovamente agli inizi del Novecento.\nIl monastero \u00e8 stato restaurato nel 1949 da suore appartenenti all'ordine cistercense; il monastero dispone di una piccola azienda agricola, i cui prodotti vengono lavorati e venduti localmente. Nel 1998 l'allargamento della comunit\u00e0 ha permesso la rinascita dell'abbazia di Rieunette, abbandonata da diversi secoli.\nChiara di Castelbajac.\nLe monache sono particolarmente legate alla spiritualit\u00e0 della serva di Dio Chiara di Castelbajac (\"testimone della gioia di Dio\"), le cui spoglie mortali sono esposte all'interno della chiesa dell'abbazia, e sono state molto impegnate nella redazione della documentazione necessaria in supporto al suo processo di beatificazione.\nDescrizione.\nChiesa abbaziale.\nLa chiesa abbaziale \u00e8 sorretta da spessi contrafforti. Una linea di archetti decora corona le pareti. L'abside ad angoli tagliati, \u00e8 ugualmente caratterizzata da contrafforti all'esterno. Una galleria superiore percorribile era destinata alla difesa e all'osservazione, cos\u00ec come il campanile quadrato.\nLa chiesa comprende tre campate, coperte con volte gotiche e due campate rinascimentali.\nAffreschi trecenteschi coprono le volte del coro e la campata successiva. Davanti al coro \u00e8 presente una cancellata in ferro battuto settecentesca\nChiostro.\nIl chiostro seicentesco ospita una statua della \"Vergine col Bambino\" del tardo XIII secolo - inizio del XIV secolo, ritrovata sotto una tegola e soprannominata la \"Bella Signora di Boulaur\".\nL'ala est datata alla fine del XIII secolo, in filari alternati di mattoni e pietre, \u00e8 stata rimaneggiata nel XVII secolo."}
{"id": "3711536", "revid": "767487", "url": "https://it.wikipedia.org/wiki?curid=3711536", "title": "Diocesi di Slane", "text": "La diocesi di Slane \u00e8 stata una sede della Chiesa cattolica.\nTerritorio.\nSede vescovile era l'odierno villaggio di Slane, nella contea irlandese di Meath.\nStoria.\nLa sede monastica di Slane fu fondata da sant'Erc o Eirc nel 513. Sant'Erc fu consacrato vescovo da san Patrizio.\nNon \u00e8 nominata fra le diocesi stabilite dal sinodo di Rathbreasail del 1111, n\u00e9 dal sinodo di Kells del 1152. Fu quindi una delle sedi monastiche che non sopravvissero alla riorganizzazione della Chiesa irlandese del XII secolo. Il suo territorio fu incorporato nella diocesi di Meath."}
{"id": "3711538", "revid": "1632387", "url": "https://it.wikipedia.org/wiki?curid=3711538", "title": "Merciless (gruppo musicale)", "text": "I Merciless sono una death/thrash metal band svedese, fondato durante l'estate del 1986 a Str\u00e4ngn\u00e4s, da Erik Wallin\n(chitarra), Fredrik Karlen (basso) e Stefan Carlsson (batteria).\nI componenti sono stati ispirati da gruppi come i Kreator, Sodom, Destruction e Bathory. In precedenza avevano preso parte ad alcuni concerti locali con i nomi di Obsessed e Black Mass, cambiato in Merciless nei primi mesi del 1987.\nStoria.\nRegistrarono un demo dal titolo \"Behind the Black Door\", ma Kale abbandon\u00f2 ben presto la band e fu sostituito da Rogga nei primi mesi del 1988. Questa line-up registr\u00f2 un secondo demo, \"Realm of the Dark\", nel giugno 1988 che suscit\u00f2 l'interesse della Deathlike Silence Productions - l'etichetta di Euronymous. Con questa etichetta hanno pubblicato il loro album di debutto \"The Awakening\" a febbraio del 1990.\nIl loro secondo album \"The Treasures Within\" \u00e8 stato registrato nei mesi di giugno e luglio 1991 ma \u00e8 stato pubblicato solo un anno dopo. Questo ritardo caus\u00f2 la partenza di Stipen, batterista, che \u00e8 stato sostituito da Peter Stj\u00e4rnvind nel febbraio 1992.\nNel settembre 1993, dopo la tourn\u00e9e scandinava, registrarono il loro terzo album con Dan Swano agli studi Unisound ed \u00e8 stato pubblicato da No Fashion Records con il titolo \"Unbound\".\nNel 1994 la band si sciolse a causa della disillusione con etichette discografiche, ma sono tornati insieme nel 1995 per registrare la canzone \"Cryonics\" per l'album tributo agli Slayer.\nNel 1999 il loro album di debutto \u00e8 stato pubblicato dalla Osmose Productions, che alla fine ha portato alla ricomposizione del gruppo.\nNel maggio 2002 sono entrati in studio per registrare il successore del loro album del 1994, chiamato \"Merciless\", come il nome del gruppo."}
{"id": "3711543", "revid": "322321", "url": "https://it.wikipedia.org/wiki?curid=3711543", "title": "Diocesi di Trim", "text": "La diocesi di Trim (in latino: \"Dioecesis Atrimensis\") \u00e8 una sede soppressa e sede titolare della Chiesa cattolica. Per la sede titolare, immutato il latino, si usa la grafia Ath Truim.\nTerritorio.\nSede vescovile era la citt\u00e0 di Trim, nella contea irlandese di Meath.\nStoria.\nLa sede monastica di Trim fu fondata da san Patrizio nel V secolo, che consacr\u00f2 come primo vescovo suo nipote san Luman, battezz\u00f2 il secondo vescovo san Forcherne e nomin\u00f2 il quarto vescovo Cormac.\nNon \u00e8 nominata fra le diocesi stabilite dal sinodo di Rathbreasail del 1111, n\u00e9 dal sinodo di Kells del 1152. Fu quindi una delle sedi monastiche che non sopravvissero alla riorganizzazione della Chiesa irlandese del XII secolo. Il suo territorio fu incorporato nella diocesi di Meath, i cui vescovi ebbero la loro sede a Trim dal 1202 al 1778.\nDal 1969 Trim \u00e8 annoverata tra le sedi vescovili titolari della Chiesa cattolica con la grafia gaelica di Ath Truim; dal 14 giugno 2014 il vescovo titolare \u00e8 John Joseph O'Hara, gi\u00e0 vescovo ausiliare di New York."}
{"id": "3711549", "revid": "478814", "url": "https://it.wikipedia.org/wiki?curid=3711549", "title": "Tenn\u014d", "text": ""}
{"id": "3711551", "revid": "1305772", "url": "https://it.wikipedia.org/wiki?curid=3711551", "title": "Archibald Alison", "text": "Per Archibald Alison si pu\u00f2 intendere:"}
{"id": "3711552", "revid": "287204", "url": "https://it.wikipedia.org/wiki?curid=3711552", "title": "Storia della fantascienza", "text": "La fantascienza \u00e8 un genere - dal punto di vista letterario, cinematografico e degli altri media - assai variegato. Poich\u00e9 vi \u00e8 scarso consenso nella sua definizione tra studiosi e appassionati, le sue origini sono una questione aperta, ma si collocano comunque nell'ambito della letteratura.\nEssendo indissolubilmente legato al concetto di scienza, le premesse per la nascita del genere fantascientifico si formano a partire dal Cinquecento in poi con la rivoluzione scientifica, in particolare a seguito delle scoperte da Galileo e Newton in astronomia, fisica e matematica, e con l'Illuminismo. Asimov pone come premessa essenziale la rivoluzione industriale, ritenendo che la fantascienza abbisogni di un diffuso e consapevole sviluppo delle relazioni fra scienza e tecnica. Per tali ragioni, dovendo individuare una data di nascita della moderna fantascienza, essa viene per convenzione fissata all'aprile del 1926, quando usc\u00ec negli Stati Uniti la prima rivista specializzata in inglese, \"Amazing Stories\" diretta da Hugo Gernsback, che segna il momento in cui la fantascienza inizia a diventare un fenomeno di massa, tuttavia al genere possono essere ascritte numerose opere precedenti, dal romanzo gotico \"Frankenstein\" di Mary Shelley ai romanzi scientifici di Jules Verne e H. G. Wells, o addirittura opere molto pi\u00f9 antiche, come \"La storia vera\" di Luciano. Alcuni studiosi mettono in evidenza quale testo originario della fantascienza l\"'Epopea di Gilgamesh\", risalente al XXII-XXI secolo a.C., mentre altri identificano i primi elementi fantascientifici nella letteratura araba del tardo Medioevo.\nLa fantascienza come genere definito si \u00e8 sviluppata esplodendo nella prima met\u00e0 del Novecento, quando la profonda compenetrazione tra scienza e invenzione nella cultura occidentale aveva prodotto un interesse per la narrativa in grado di esplorare l'influenza della tecnologia sulle persone e sulla societ\u00e0. Pubblicata come genere popolare di intrattenimento nelle riviste \"pulp\" rivolte soprattutto ai giovani negli anni venti e trenta del XX secolo, quando inizia anche a contaminare fumetti e cinema, la fantascienza ha visto la sua \"epoca d'oro\" durante gli anni quaranta, rimanendo anche dopo un genere largamente legato come immagine ad un pubblico di adolescenti e alle copertine sgargianti dei pulp. Nel corso del tempo lo stile e i contenuti delle opere sono tuttavia maturati e i temi fantascientifici sono stati analizzati e innovati da autori importanti.\nIl genere ricevette nuova linfa dalla letteratura modernista, poi negli anni sessanta e settanta dal movimento della New Wave britannica, che la port\u00f2 ad affrontare con raffinatezza stilistica nuovi temi scottanti fino ad allora accantonati dalle riviste di fantascienza, quindi il genere fu rivoluzionato negli anni ottanta dal cyberpunk. Il cinema ha spesso sfruttato idee e temi della letteratura, senza rinunciare a rielaborarli in modo originale. La fantascienza \u00e8 stata vista sempre pi\u00f9 come un'area confinante con la letteratura postmoderna e, soprattutto a partire dagli anni novanta, si \u00e8 mescolata in molte opere con altri generi del fantastico, confluendo nell'ambito pi\u00f9 generale di quella \u00e8 stata chiamata \"narrativa speculativa\" (\"speculative fiction\"). La fantascienza \u00e8 mano a mano divenuta un genere considerato con rispetto, con una notevole influenza sui mass media, sulla cultura e sul pensiero nel mondo.\nPrimordi della fantascienza.\nPrimi precursori.\nVari storici hanno tentato di rivendicare un'origine antica per il genere fantascientifico. Si tratta di un'opinione minoritaria, mentre la maggioranza colloca queste opere nel migliore dei casi tra gli esempi di proto-fantascienza. Lester del Rey ha dichiarato che la prima opera di fantascienza \u00e8 stata la prima opera che la storia della letteratura registri, l\"Epopea di Gilgamesh\" (prime versioni del testo sumero: circa 2150-2000 a.C.). \"Gilgamesh\" mostra una scena del diluvio universale che in qualche modo ricorda le opere di fantascienza apocalittica, tuttavia si potrebbe etichettare pi\u00f9 propriamente come letteratura fantastica, dato che in essa vi \u00e8 poco di scienza o tecnologia. Tra le opere in greco con elementi che ricordano la fantascienza vi sono - prima della \"Storia vera\" di Luciano di Samosata del II secolo - \"Le nuvole\" e \"Gli uccelli\" di Aristofane (V secolo a.C.) e la descrizione che fa Platone di Atlantide nei suoi dialoghi \"Timeo\" e \"Crizia\" (IV secolo a.C.).\nPrimi elementi di fantascienza si ritrovano anche negli antichi poemi epici della mitologia induista come il \"R\u0101m\u0101ya\u1e47a\", che aveva mitiche macchine volanti Vimana in grado di volare all'interno dell'atmosfera terrestre, di viaggiare nello spazio e di immergersi sott'acqua, insieme a un'arma che avrebbe potuto distruggere un'intera citt\u00e0. L'antica epopea mitologica ind\u00f9, il \"Mah\u0101bh\u0101rata\", cita la storia del re Revaita, che viaggia verso il cielo per incontrare il creatore Brahm\u0101 ed \u00e8 scioccato nell'apprendere che sono passati molti secoli quando torna sulla Terra, anticipando il concetto di viaggio nel tempo. In alcuni brani del testo biblico dell\"'Apocalisse di Giovanni\" sembra di leggere letteralmente fantascienza e \"science fantasy\": \"[...] vidi che vi fu un violento terremoto. Il sole divenne nero come sacco di crine, la luna divent\u00f2 tutta simile al sangue, le stelle del cielo si abbatterono sopra la terra, come quando un fico, sbattuto dalla bufera, lascia cadere i fichi immaturi. Il cielo si ritir\u00f2 come un volume che si arrotola e tutti i monti e le isole furono smossi dal loro posto\".\nIn varie opere di letteratura fantastica, dalle \"Metamorfosi\" di Ovidio, che narra di Dedalo e Icaro, a \"Beowulf\", da \"La canzone dei Nibelunghi\" alla \"Divina Commedia\" di Dante Alighieri e a \"La tempesta\" di Shakespeare, sono stati riconosciuti degli elementi fantascientifici; \"La tempesta\" di Shakespeare contiene un prototipo rinascimentale di scienziato pazzo (come la leggenda di Faust) ed \u00e8 stata adattata per il film di fantascienza \"Il pianeta proibito\". Nella \"Divina Commedia\", Dante viaggia su altri pianeti e stelle, che compongono il firmamento e sono abitati: ad esempio nel cielo di Marte egli incontra le anime dei martiri e degli eroi.\nL. Sprague de Camp e una serie di altri autori citano \"La storia vera\" di Luciano, una satira del II secolo incentrata su un viaggio interplanetario, come uno dei primi esempi di fantascienza o protofantascienza, se non il primo. La posizione del critico inglese Kingsley Amis appare ambivalente: bench\u00e9 egli abbia scritto che \"\u00c8 a stento fantascienza, dal momento che accumula stravaganze su stravaganze per l'effetto comico\", ha implicitamente riconosciuto il suo carattere fantascientifico, confrontando la sua trama con le prime space opera del XX secolo: \"Voglio semplicemente sottolineare che la vivacit\u00e0 e la raffinatezza de \"La storia vera\" la fanno leggere come uno scherzo a spese di quasi tutta la prima fantascienza moderna, quella scritta, diciamo, tra il 1910 e il 1940.\" Tra i tipici temi e topoi della fantascienza nella \"Storia vera\" si annoverano il viaggio nello spazio, l'incontro con forme di vita aliene, tra cui un'esperienza di primo contatto, la guerra e l'imperialismo interplanetari, la colonizzazione dei pianeti, il motivo del gigantismo, creature come prodotti dalla tecnologia umana (il tema del robot), mondi che operano grazie a una serie di leggi fisiche alternative e un esplicito desiderio del protagonista per l'esplorazione e l'avventura.\nIl primo racconto giapponese di \"Urashima Tar\u014d\" riguarda il viaggiare avanti nel tempo fino a un futuro lontano ed \u00e8 stata descritta la prima volta nel \"Nihongi\" (720). Tratta di un giovane pescatore di nome Urashima Tar\u014d che visita un palazzo sottomarino e vi rimane per tre giorni. Tornato al suo villaggio, si ritrova 300 anni nel futuro, dove \u00e8 stato dimenticato, la sua casa \u00e8 in rovina e la sua famiglia morta da tempo. La narrazione giapponese del X secolo \"Taketori monogatari\" (\"storia di un tagliabamb\u00f9\") pu\u00f2 a sua volta essere considerata proto-fantascienza. La protagonista della storia, Kaguya-hime, \u00e8 una principessa dalla Luna che viene mandata sulla Terra per sicurezza durante una guerra celeste, venendo trovata e allevata da un tagliatore di bamb\u00f9 in Giappone. \u00c8 poi riportata sulla Luna con la sua vera famiglia extraterrestre. Un'illustrazione del manoscritto raffigura una macchina volante circolare simile a un disco volante.\nDiverse storie all'interno de \"Le mille e una notte\" mostrano anche degli elementi fantascientifici; un esempio \u00e8 \"Le avventure di Bulukiya\", dove il protagonista Bulukiya, alla ricerca dell'erba dell'immortalit\u00e0, esplora i mari, viaggia fino al Giardino dell'Eden e Jahannam, attraversando il cosmo fino a mondi diversi molto pi\u00f9 grandi del suo, anticipando elementi di fantascienza galattica; lungo la strada, incontra societ\u00e0 di jinn, sirene, serpenti parlanti, alberi parlanti e altre forme di vita. In \"Abdallah di terra e di mare\", il protagonista acquisisce la capacit\u00e0 di respirare sott'acqua e scopre una societ\u00e0 sottomarina che \u00e8 ritratta come un riflesso rovesciato della societ\u00e0 a terra, nel senso che la societ\u00e0 subacquea segue una forma di proto-comunismo in cui concetti come denaro e vestiti non esistono. Altri racconti delle \"Mille e una notte\" parlano di antiche tecnologie perdute, antiche civilt\u00e0 avanzate deviate dal loro corso e le catastrofi che le sopraffecero.\n\"La citt\u00e0 di rame\" mostra un gruppo di viaggiatori in una spedizione archeologica attraverso il Sahara per trovare un'antica citt\u00e0 perduta e tentare di recuperare un recipiente d'ottone che Salomone una volta aveva utilizzato per imprigionare un jinn, e, lungo la strada, incontra una regina mummificata, abitanti pietrificati, robot umanoidi e automi che sembrano vivi, seducenti marionette che danzano senza fili e un cavaliere robotico di ottone che dirige la congrega verso l'antica citt\u00e0. Ne \"Il cavallo di ebano\" \u00e8 presente un robot sotto forma di un cavallo volante meccanico controllato utilizzando dei tasti, in grado di volare nello spazio esterno e verso il Sole, mentre la \"Storia del terzo derviscio qalandar\" mostra anche un robot dalle sembianze di un inquietante barcaiolo. \"La citt\u00e0 di rame\" e \"Il cavallo di ebano\" possono essere considerati i primi esempi di proto-fantascienza. Tra gli altri esempi della prima proto-fantascienza araba vi sono il trattato \"Opinioni degli abitanti della citt\u00e0 virtuosa\" di al-F\u0101r\u0101b\u012b su una societ\u00e0 utopica, il racconto futuristico \"Awaj bin Anfaq\" di al-Qazw\u012bn\u012b su un uomo che giunse sulla Terra da un pianeta remoto e alcuni elementi da \"Mille e una notte\" come il tappeto volante.\nSecondo Roubi, i due capitol finali del romanzo teologico arabo \"F\u0101dil ibn N\u0101tiq\" (c. 1270), conosciuto in Occidente come il \"Theologus autodidactus\", dell'eclettico scrittore arabo Ibn al-Naf\u012bs (1213-1288) possono essere descritti come fantascienza. Il romanzo teologico si occupa di vari elementi utilizzati anche dalla fantascienza come generazione spontanea, futurologia, temi apocalittici, escatologia, risurrezione e dell'aldil\u00e0, ma piuttosto che dare spiegazioni soprannaturali o mitologiche a questi elementi Ibn al-Nafis ha tentato di spiegarli utilizzando le proprie vaste conoscenze scientifiche in anatomia, biologia, fisiologia, astronomia, cosmologia e geologia. Per esempio, \u00e8 stato attraverso questo romanzo che Ibn al-Nafis introduce la sua teoria scientifica metabolismo, e fa riferimento alla propria scoperta scientifica della circolazione polmonare per spiegare la risurrezione del corpo.\nProto-fantascienza europea.\nDal XVI secolo in Europa emersero opere letterarie che ricordano la fantascienza moderna. Le scoperte nelle scienze e l'alba dell'Illuminismo ispirarono la letteratura, informata di questi progressi. Uno dei primi esempi \u00e8 la societ\u00e0 superiore immaginata ne \"L'Utopia\" di Tommaso Moro del 1516; il nome del mondo perfetto di Moro sarebbe stato preso a prestito da numerosi scrittori di fantascienza e lo stesso tema dell'utopia \u00e8 un motivo comune nella fantascienza. \u00c8 da notare che sia Moro sia Francesco Bacone, influente umanista e filosofo della scienza, scrissero opere di proto-fantascienza. La fantasia di Bacone \"La nuova Atlantide\" venne pubblicata nel 1627.\nL'Et\u00e0 della Ragione segu\u00ec gli sviluppi scientifici che diedero idee agli scrittori speculativi per le loro storie; tra i viaggi immaginari sulla Luna nel XVII secolo \u00e8 possibile citare anzitutto il \"Somnium\" di Keplero (1634), quindi \"L'uomo sulla Luna\" (\"The Man in the Moone\") di Francis Godwin del 1638 - probabilmente la prima opera di fantascienza in inglese - e \"L'altro mondo o Gli stati e gli imperi della luna\" di Cyrano de Bergerac (1656).\nBernard le Bovier de Fontenelle nel suo capolavoro \"Conversazioni sulla pluralit\u00e0 dei mondi\" (\"Entretiens sur la pluralit\u00e9 des mondes\", 1686), espone l'idea che i pianeti del sistema solare siano abitati e descrive civilt\u00e0 su Mercurio, Venere e Saturno; \u00e8 stato citato come primo romanzo di fantascienza ben costruito sui mondi extraterrestri e rimase l'opera pi\u00f9 popolare del genere fino alla fine del XVIII secolo.\nIl viaggio nello spazio a sua volta ha un ruolo importante nel \"Micromega\" di Voltaire (1752), rilevante anche per l'idea che i popoli di altri mondi potrebbero essere in qualche modo pi\u00f9 avanzati rispetto a quelli della Terra.\nTra le prime opere occidentali con rilevanti elementi fantascientifici vi sono inoltre il mondo alternativo scoperto nell'Artico da un giovane nobiluomo nel romanzo di Margaret Cavendish del 1666 \"The Description of a New World, Called the Blazing-World\", la descrizioni di vita nel futuro come ne \"L'anno 2440\" di Louis-S\u00e9bastien Mercier (1772), la descrizione di culture aliene ne \"I viaggi di Gulliver\" di Jonathan Swift (1726) e ne \"Il viaggio sotterraneo di Niels Klim\" di Ludvig Holberg (1741), tra i primi esempi del filone della \"Terra cava\". Nel 1733 Samuel Madden scrisse \"Memorie del Novecento\" (\"Memoirs of the Twentieth Century\"), in cui al narratore nel 1728 viene consegnata una serie di documenti di stato datati 1997-1998 dal suo angelo custode, un espediente narrativo che ricorda i successivi romanzi con viaggi nel tempo, sebbene la storia non spieghi come l'angelo avesse ottenuto tali documenti. Degni di nota sono a loro volta \"Voyages et aventures de Jacques Mass\u00e9\" (1710) di Simon Tyssot de Patot, che esibisce un mondo perduto, \"La vie, les aventures et le voyage de Groenland du R\u00e9v\u00e9rend P\u00e8re Cordelier Pierre de M\u00e9sange\" (1720) sempre di Tyssot e \"La d\u00e9couverte australe par un homme volant, ou Le d\u00e9dale fran\u00e7ais\" (1781) di Restif de la Bretonne che descrive invenzioni profetiche.\nTra tutti il pi\u00f9 degno di nota \u00e8 \"Frankenstein\" di Mary Shelley pubblicato la prima volta nel 1818. Nel suo libro \"Un miliardo di anni\", Brian Aldiss sostiene che \"Frankenstein\" rappresenta \"la prima opera fondamentale a cui pu\u00f2 essere logicamente attaccata l'etichetta \"fantascienza\"; questa \u00e8 inoltre la prima opera rappresentante la tematica dello \"scienziato pazzo\". Bench\u00e9 sia normalmente associato genere dell'orrore gotico, il romanzo introduce temi fantascientifici quali l'uso della tecnologia per ottenere conquiste al di l\u00e0 della portata della scienza del tempo e l'\"alieno\" come antagonista, fornendo una visione della condizione umana da una prospettiva esterna; Aldiss sostiene che la fantascienza in generale deriva le sue convenzioni dal romanzo gotico. Il racconto di Mary Shelley \"Roger Dodsworth: The Reanimated Englishman\" (1826) vede un uomo congelato nel ghiaccio rivivere nell'epoca moderna, incorporando il tema ormai comune nella fantascienza della crionica e al contempo esemplificando l'uso della scienza della Shelley come idea guida per le sue storie. Un altro romanzo futuristico della Shelley, \"L'ultimo uomo\" (\"The Last Man\"), \u00e8 una storia apocalittica spesso citata come il primo vero romanzo di fantascienza.\nNumerosi scrittori del XIX secolo pubblicarono occasionalmente una storia immaginativa, come ad esempio \"Canto di Natale\" (1843) di Charles Dickens che introdusse al grande pubblico il viaggio nel tempo, tema presentato gi\u00e0 qualche anno prima, nel 1836, da Aleksandr Fomi\u010d Vel'tman in \"Predki Kalimerosa: Aleksandr Filippovi\u010d Makedonskij\", definito il primo romanzo russo di fantascienza originale, in cui il narratore cavalca fino all'antica Grecia su un ippogrifo, incontra Aristotele e prosegue viaggiando con Alessandro Magno prima di tornare alla propria epoca.\n\u00c8 notevole la storia scritta nel 1813 dall'olandese Willem Bilderdijk: nel suo romanzo \"Kort verhaal van eene aanmerkelijke luchtreis, en nieuwe planeetontdekking\" (\"Breve storia di un notevole viaggio aereo, e della scoperta di un nuovo pianeta\"), Bilderdijk racconta di un europeo in qualche modo bloccato in un paese arabo dove si vanta di essere in grado di costruire una mongolfiera capace di sollevare le persone e farle volare in aria; i gas utilizzati risultano essere molto pi\u00f9 potenti del previsto e dopo un po' atterra su un pianeta posizionato tra la Terra e la Luna. Lo scrittore usa la storia per dipingere una panoramica delle conoscenze scientifiche relative alla Luna in tutti gli aspetti che il viaggiatore in quel luogo avrebbe potuto incontrare. Nel racconto di Edgar Allan Poe \"L'incomparabile avventura di un certo Hans Pfaall\" pubblicato una ventina d'anni dopo si possono trovare non poche similitudini. A sua volta Poe fu letto da un giovane Jules Verne.\nIn qualche modo influenzato dalle teorie scientifiche del XIX secolo, ma certamente dall'idea del progresso umano, Victor Hugo scrisse ne \"La leggenda dei secoli\" (\"La L\u00e9gende des si\u00e8cles\", 1859) un lungo poema in due parti che pu\u00f2 essere visto come una narrazione distopica/utopica, chiamato \"XX secolo\".\nTra gli altri importanti autori e opere che precorrono la fantascienza a partire dal primo Ottocento vi sono: \"Le dernier homme\" (1805), opera postuma di Jean-Baptiste Cousin de Grainville, \"Le roman de l'avenir\" (1834) dello storico F\u00e9lix Bodin e \"Le Monde tel qu'il sera\" (1846) di \u00c9mile Souvestre, due romanzi che cercano di prevedere come sar\u00e0 il secolo successivo; \"The Mummy!: A Tale of the Twenty-Second Century\" (1836) di Jane C. Loudon, in cui Cheope ritorna in vita grazie a mezzi scientifici avanzati; \"Napoleone apocrifo\" (\"Napoleon et la conqu\u00eate du monde\", 1836) di Louis Geoffroy, una ucronia in cui si immagina che Napoleone abbia vinto la campagna di Russia fondando un impero universale popolato di invenzioni fantascientifiche; \"Star ou Psi de Cassiop\u00e9e\" (1854) di C.I. Defontenay, una cronaca alla Olaf Stapledon di un mondo alieno; \"Storia filosofica dei secoli futuri\" di Ippolito Nievo del 1860, una cronaca fantapolitica che va dall'anno 1860 al 2222 e in cui \u00e8 prevista tra l'altro la creazione di uomini artificiali; \"La pluralit\u00e0 dei mondi abitati\" (\"La pluralit\u00e9 des mondes habit\u00e9s\", 1862) dell'astronomo Camille Flammarion, con speculazioni sulla vita extraterrestre (in relazione al tema filosofico della pluralit\u00e0 dei mondi); per arrivare a \"La razza dell'avvenire\" (\"The Coming Race\", conosciuto anche come \"La razza futura\", \"La razza ventura\" o \"La razza che verr\u00e0\") di sir Edward Bulwer-Lytton del 1871, un romanzo dove il protagonista scopre una civilt\u00e0 sotterranea altamente evoluta, che ebbe notevole influenza sulle successive opere sul tema della \"razza perduta\".\nIl critico Darko Suvin colloca la nascita della fantascienza britannica proprio nel 1871, precisamente al 1\u00ba maggio di quell'anno, una data cruciale per tre libri importanti: in quello stesso giorno furono pubblicati \"La razza dell'avvenire\" di Bulwer-Lytton e \"La battaglia di Dorking\" (\"The Battle of Dorking\") di George Tomkyns Chesney, la storia di un'invasione che pone fine all'Impero britannico, e Samuel Butler consegn\u00f2 al suo editore il manoscritto di quello che sarebbe diventato \"Erewhon\" (pubblicato l'anno successivo), dove espone il concetto che le macchine potrebbero un giorno diventare senzienti e soppiantare la razza umana. L'influenza di questi tre romanzi - senza trascurare le traduzioni dei romanzi di Verne - sarebbe stata decisiva negli anni successivi per lo sviluppo della fantascienza inglese.\nVerne e Wells.\nLa fantascienza riconosciuta come tale vide la luce in Europa verso la fine dell'Ottocento con i romanzi scientifici del francese Jules Verne e i romanzi di critica sociale ad orientamento scientifico del britannico H. G. Wells, due autori che sono oggi considerati i padri del genere fantascientifico.\nLe storie avventurose di Verne, in particolare \"Viaggio al centro della Terra\" (1864), \"Dalla Terra alla Luna\" (1865) e \"Ventimila leghe sotto i mari\" (1869), mescolano un'audace avventura romantica con una tecnologia molto aggiornata o futuribile, cio\u00e8 estrapolata nel futuro secondo logica. Questi testi ebbero un enorme successo commerciale, dando cos\u00ec la possibilit\u00e0 agli scrittori di acquisire popolarit\u00e0 e successo con questi contenuti stravaganti. L. Sprague de Camp ha definito Verne \"il primo romanziere a tempo pieno di fantascienza del mondo\". Malgrado la loro popolarit\u00e0, le opere di Verne sono state considerate per lungo tempo semplice letteratura per ragazzi: dovettero trascorrere molti anni dalla morte dello scrittore prima che la critica nazionale lo ammettesse a pieno titolo tra i grandi della letteratura francese ed \u00e8 stato soprattutto a partire dagli anni ottanta del Novecento che la critica anglosassone lo ha ampiamente studiato, ritradotto e riconosciuto come uno dei padri della fantascienza.\nLe storie di H. G. Wells, nato sessant'anni dopo Verne, utilizzavano invece meccanismi fantascientifici per esporre punti di vista didattici sulla societ\u00e0. Mentre Verne rimaneva vicino alla tecnologia del suo tempo, Wells si sent\u00ec libero di inventare qualsiasi elemento straordinario gli potesse servire per le proprie storie: invisibilit\u00e0, antigravit\u00e0, piante mangiauomini, invasori da Marte. Ne \"La macchina del tempo\" (1895), ad esempio, i dettagli tecnici della macchina sono rapidamente sorvolati in modo che il viaggiatore nel tempo possa raccontare una storia che critica la stratificazione della societ\u00e0 britannica. La storia utilizza anche l'evoluzione darwiniana e mostra una consapevolezza critica del marxismo. Ne \"La guerra dei mondi\" (1898), la tecnologia dei marziani non viene spiegata come sarebbe avvenuto in un romanzo di Verne e la storia si risolve grazie a un \"deus ex machina\".\nLe differenze tra Verne e Wells evidenziano una tensione che sarebbe esistita nella fantascienza per tutta la sua storia, la questione se presentare una tecnologia realistica o concentrarsi su personaggi e idee, cos\u00ec come la questione se raccontare una storia emozionante o esporre un punto di vista didattico. Wells e Verne avevano entrambi un pubblico internazionale e influenzarono notevolmente gli scrittori statunitensi. Gli scrittori europei trovarono ben presto un bacino pi\u00f9 ampio di lettori sul mercato americano, iniziando a scrivere in uno stile americanizzato.\nWells e Verne non erano privi di rivali nella prima fantascienza: per tutta la fine dell'Ottocento apparvero nei giornali racconti e novelle con temi di immaginazione fantastica e molte di queste impiegavano idee scientifiche come trampolino di lancio per l'immaginazione.\nSebbene sia pi\u00f9 noto per Sherlock Holmes, sir Arthur Conan Doyle scrisse anche romanzi della prima fantascienza, in particolare con il personaggio del Professor Challenger (tra il 1912 e il 1929), cos\u00ec come Rudyard Kipling e gli scrittori della \"fantascienza bengalese\" come Roy Rodgers e Begum Roquia Sakhawat Hussain, autrice di un'opera capostipite della fantascienza femminista, il racconto \"Il sogno di Sultana\" (\"Sultana's Dream\", 1905), assieme al romanzo \"Terradilei\" (\"Herland\") del 1915 di Charlotte Perkins Gilman.\nProto-fantascienza americana.\nNegli ultimi decenni del XIX secolo in America comparvero numerose opere fantascientifiche per adulti e bambini, sebbene la definizione di \"fantascienza\" non fosse stata ancora coniata.\nGi\u00e0 nella prima met\u00e0 dell'Ottocento ci sono elementi fantascientifici nelle storie di Nathaniel Hawthorne e Fitz-James O'Brien. Edgar Allan Poe \u00e8 spesso menzionato, assieme a Verne e Wells, tra i fondatori della fantascienza. Tra gli scrittori del suo tempo, Poe fu particolarmente attivo nel campo dell'immaginazione: accanto alle storie dell'orrore e ai gialli, scrisse di viaggi meravigliosi, voli aerei, viaggi sulla Luna, mummie redivive, alchimia e molti altri temi. Un certo numero di suoi racconti e il romanzo \"Storia di Arthur Gordon Pym\" (\"Narrative of Arthur Gordon Pym of Nantucket\", 1837-1838) sono fantascientifici. Nel 1835 pubblic\u00f2 il breve racconto \"L'incomparabile avventura di un certo Hans Pfaall\" in cui descrive un volo verso la Luna in pallone, con un resoconto del lancio, della costruzione della cabina, con descrizioni degli strati geologici e molti altri aspetti scientifici.\nUn romanzo satirico del 1827 di George Tucker, \"A Voyage to the Moon\", \u00e8 a volte citato come il primo romanzo di fantascienza americano, bench\u00e9 in realt\u00e0 preceduto da opere come \"The Conquest by the Moon\" del 1809 di Washington Irving, che narra di una invasione di lunari intesa come allegoria del trattamento subito dai nativi americani da parte dei coloni europei.\nEdward Everett Hale scrisse nel 1869 \"La luna di mattoni\" (\"The Brick Moon\"), un romanzo d'ispirazione verniana importante in quanto in esso per la prima volta viene descritto un satellite artificiale. Una delle opere pi\u00f9 riuscite ai primordi della fantascienza americana \u00e8 stato il secondo romanzo pi\u00f9 venduto negli Stati Uniti di tutto il XIX secolo: \"Guardando indietro, 2000-1887\" (\"Looking Backward\", 1888) di Edward Bellamy, la cui influenza si estende ben oltre il campo della letteratura. \"Guardando indietro\" estrapola una societ\u00e0 futura basandosi sull'osservazione della societ\u00e0 attuale.\nNel 1894 Will N. Harben pubblic\u00f2 \"Land of the Changing Sun\", una fantasia distopica ambientata al centro della Terra. Nel racconto di Harben, il nucleo terrestre \u00e8 popolato da una civilt\u00e0 scientificamente avanzata, che vive sotto i raggi di un sole meccanico.\nMark Twain esplor\u00f2 temi scientifici nel suo romanzo \"Un americano alla corte di re Art\u00f9\" (\"A Connecticut Yankee in King Arthur's Court\"). Per mezzo di \"trasmigrazione delle anime\" e \"trasposizione di epoche e dei corpi\", lo \"Yankee\" di Twain viene trasportato indietro nel tempo, portandosi dietro la propria conoscenza della tecnologia del XIX secolo. Scritto nel 1889, \"Un americano alla corte di re Art\u00f9\" sembra predire gli eventi della prima guerra mondiale, quando in Europa le vecchie idee sulla cavalleria della guerra vennero distrutte da nuove armi e tattiche.\nLa serie di 14 libri (1900-1920) di L. Frank Baum ambientata nella sua stravagante Terra di Oz contiene raffigurazioni di strane armi (\"Dorothy and the Wizard in Oz\", \"Glinda of Oz\"), uomini meccanici (\"Tik-Tok of Oz\") e uno stuolo di invenzioni tecnologiche e dispositivi non ancora realizzati, compresa forse la prima apparizione letteraria di comunicatori palmari wireless (\"Tik-Tok of Oz\").\nJack London ha scritto diverse storie di fantascienza, tra cui \"Il tallone di ferro\" (\"The Iron Heel\", 1908), una storia fantapolitica che descrive una futura distopia totalitaria, \"La conquista della Cina\" (\"The Unparalleled Invasion\", 1910), una storia che coinvolge future guerre batteriologiche e pulizia etnica, e \"Il rosso\" (\"The Red One\", 1918), un racconto lungo che coinvolge degli extraterrestri. Scrisse inoltre una storia sull'invisibilit\u00e0 e una storia su un'irresistibile arma a energia. Queste storie iniziarono a cambiare le caratteristiche della fantascienza.\nEdgar Rice Burroughs (1875-1950) inizi\u00f2 a scrivere fantascienza per le riviste \"pulp\" poco prima della Grande guerra, ottenendo la pubblicazione della sua prima storia, \"Sotto le lune di Marte\" (\"Under the Moons of Mars\"), nel 1912. Prosegu\u00ec a pubblicare storie avventurose, molte delle quali di fantascienza, per il resto della vita. I \"pulp\" pubblicavano romanzi d'avventura di tutti i tipi: le storie di fantascienza dovettero farsi spazio a fianco di gialli, orrore, fantasy e di \"Tarzan\" dello stesso Burroughs. Pur con una limitata originalit\u00e0 e scarsi contenuti prettamente scientifici, il ciclo di Marte di Burroughs ha avuto una notevole influenza sugli autori di fantascienza successivi, promuovendo il filone del planetary romance e aprendo la strada alla fantascienza avventurosa dai \"pulp magazine\" in avanti.\nPrimo Novecento.\nIl successivo grande scrittore di fantascienza dopo H.G. Wells fu un altro inglese: Olaf Stapledon (1886-1950), le cui quattro maggiori opere - \"Infinito\" (\"Last and First Men\", 1930), \"Q.I. 10000\" (\"Odd John\", 1935), \"Il costruttore di stelle\" (\"Star Maker\", 1937) e \"Sirius\" (1940) - hanno introdotto una miriade di idee che gli scrittori hanno in seguito adottato. Stapledon come Wells fu profondamente influenzato dalle idee del socialismo. Concetti che oggi sono parte integrante della fantascienza \u2013 ingegneria genetica, terraformazione, imperi galattici, menti collettive, sfere di Dyson sono solo alcuni \u2013 possono essere fatti risalire in sostanza alle due opere di Stapledon \"Infinito\" e \"Il costruttore di stelle\", seppure vi fossero stati riferimenti passeggeri ad alcuni di essi nella fantascienza precedente.\nUno scrittore a sua volta paragonabile a Wells fu J. H. Rosny a\u00een\u00e9 (1856-1940), nato in Belgio e considerato uno dei padri della \"moderna\" fantascienza francese, che scrisse una serie di storie che illustrano intelligenze aliene, tecnologie future e viaggi spaziali, tra cui il classico \"Gli Xip\u00e9huz\" (1887) e \"La morte della Terra\" (1910). Altri emuli di Verne furono, solo in Francia, Louis-Henri Boussenard, Andr\u00e9 Laurie, Albert Robida e lo stesso figlio dello scrittore, Michel Verne, il quale anche dopo la morte del padre continu\u00f2 a pubblicare usandone il nome.\nAleksandr Aleksandrovi\u010d Bogdanov, uno dei due fondatori del bolscevismo, medico, sperimentatore, filosofo ed economista, fu il pi\u00f9 importante scrittore fantascientifico russo prima della rivoluzione del 1917, autore del popolare romanzo \"La stella rossa\" (\u041a\u0440\u0430\u0441\u043d\u0430\u044f \u0437\u0432\u0435\u0437\u0434\u0430 \"Krasnaja zvezda\", 1908) e del suo seguito \"L'ingegner Menni\" (\"In\u017eener Menni\", 1912), ambientati in un pianeta Marte dalla societ\u00e0 socialista utopica. \"La stella rossa\" fu un grande successo editoriale, stampato in centinaia di migliaia di copie.\nGli anni venti e trenta tuttavia avrebbero visto il genere rappresentato in un nuovo formato, quello dei \"pulp\".\nNascita dei \"pulp\".\nLo sviluppo della fantascienza americana come un genere consapevole data a partire dal 1926, quando in aprile usc\u00ec il primo numero della rivista \"Amazing Stories\", fondata da Hugo Gernsback e dedicata esclusivamente a racconti di fantascienza. Bench\u00e9 fossero state pubblicate gi\u00e0 in precedenza delle riviste riguardanti questo genere in Svezia e in Germania, \"Amazing Stories\" \u00e8 stata la prima rivista in lingua inglese specializzata solo in fantascienza. Essendo rilevante per avere usato per la prima volta il termine \"scientifiction\" (da cui \"science fiction\") per descrivere questo genere incipiente, la fase dello sviluppo del genere, il suo nome e il termine \"scientifiction\" sono spesso visti come indissolubilmente legati. Per quanto Gernsback incoraggiasse storie scientificamente realistiche per educare i suoi lettori sui principi scientifici, tali storie condivisero le pagine della rivista con storie emozionanti con scarse basi nella realt\u00e0.\nPubblicate in questa e altre riviste pulp dal crescente successo, tali storie di \"scientifiction\" non erano viste come letteratura seria, ma come sensazionalismo. Malgrado questo, una rivista interamente dedicata alla fantascienza costitu\u00ec un grande impulso alla consapevolezza del pubblico verso le storie di speculazione scientifica. Tra le altre riviste pulp concorrenti di \"Amazing Stories\" vi erano \"Weird Tales\" (che pubblicava in primo luogo storie fantastiche), \"Astounding Stories\" e \"Wonder Stories\". Fu nell'epoca di Gernsback che nacque il fandom della fantascienza, per mezzo della colonna delle \"Lettere al direttore\" di \"Amazing\" e dei suoi concorrenti.\nIl film \"Metropolis\" (1927) di Fritz Lang, in cui si vide il primo robot umanoide cinematografico, e l'amore per la macchina del Futurismo italiano sono indicativi di entrambe le speranze e le paure del mondo tra le grandi guerre europee. \"Metropolis\" fu uno dei film precursori del cinema di fantascienza, insieme a \"Viaggio nella Luna\" (1902) e a \"Viaggio attraverso l'impossibile\" (1904), entrambi di Georges M\u00e9li\u00e8s, nonch\u00e9 uno dei film di maggior successo degli anni; la sua estetica Art d\u00e9co divenne per qualche tempo l'estetica alla guida dei pulp di fantascienza.\nNascevano anche i fumetti di fantascienza, in forma di strisce nei quotidiani, i pi\u00f9 famosi dei quali sono stati \"Buck Rogers\" (1928), il primo a essere disegnato in modo realistico e non caricaturale, e il suo \"concorrente\" \"Flash Gordon\" (1934). Questi personaggi sbarcarono entro pochi anni alla radio e sul grande schermo, con serial cinematografici che puntavano anche a un pubblico adulto, il primo dei quali fu quello di Flash Gordon del 1936. Il primo fumetto di tema fantascientifico, con personaggi alieni, \"Marsoozalums\", era apparso gi\u00e0 nel 1901 sul \"New York Journal\"; il secondo, \"Mr. Skygack, from Mars\", risale al 1907; entrambi erano satirici. Il pi\u00f9 famoso personaggio extraterrestre, Superman, fece la sua apparizione nel 1938.\nScrittura modernista.\nNell'epoca successiva alla prima guerra mondiale gli scrittori tentarono di rispondere ai mutamenti del mondo. Negli anni venti e trenta autori totalmente estranei alla fantascienza stavano esplorando nuovi modi di raccontare una storia e nuovi modi di trattare tempo, spazio ed esperienza in forma di narrativa. Le opere pubblicate postume di Franz Kafka e le opere moderniste di scrittori come James Joyce, T. S. Eliot, Virginia Woolf e altri presentavano storie in cui tempo e identit\u00e0 individuali potevano essere espansi, contratti, messi in ciclo e altrimenti distorti. Bench\u00e9 questo lavoro fosse estraneo alla fantascienza come genere, ha permesso di affrontare l'impatto della modernit\u00e0 (tecnologia, scienza e cambiamento) sulla vita delle persone, tanto che decenni pi\u00f9 tardi, durante il movimento New Wave, alcune tecniche letterarie moderniste penetrarono la fantascienza.\nI drammi \"L'affare Makropulos\", \"R.U.R. (Rossumovi univerz\u00e1ln\u00ed roboti)\", \"Dalla vita degli insetti\" e il romanzo \"La guerra delle salamandre\" del drammaturgo ceco Karel \u010capek erano letteratura modernista che ha inventato importanti motivi della fantascienza. \"R.U.R.\", in particolare, messo in scena nel 1921, \u00e8 noto per l'introduzione della parola robot nel vocabolario mondiale.\nUn tema forte nella scrittura modernista era l'alienazione, l'estraniazione dall'ambiente familiare in modo che gli ambienti e i comportamenti di solito considerati \"normali\" vengano visti come fossero pratiche apparentemente bizzarre di una cultura aliena. Il pubblico delle opere dei drammi modernisti o i lettori di romanzi moderni \u00e8 spesso portato a mettere tutto in discussione.\nAl contempo, cominci\u00f2 a svilupparsi una tradizione di romanzi fantascientifici pi\u00f9 letterari, che trattavano della dissonanza tra la percezione delle condizioni utopistiche e la piena espressione dei desideri umani: il romanzo distopico. Per qualche tempo, gli elementi fantascientifici di queste opere sono stati ignorati dai principali critici letterari, per quanto abbiano un debito maggiore al genere fantascientifico di quello dei modernisti. Lo scrivere sinceramente utopistico, compresa la maggior parte di Wells, ha profondamente influenzato la fantascienza, a partire da \"Ralph 124C 41+\" (1911) di Hugo Gernsback.\nIl romanzo \"Noi\" pubblicato nel 1924 del russo Evgenij Ivanovi\u010d Zamjatin presenta un tentativo totalitario di creare un'utopia che si traduce in uno Stato distopico in cui il libero arbitrio \u00e8 perduto. Il britannico Aldous Huxley colm\u00f2 il fossato tra la creazione letteraria e il mondo della fantascienza con \"Il mondo nuovo\" (\"Brave New World\", 1932), un ritratto ironico di una societ\u00e0 stabile e apparentemente felice costruita sul dominio umano della manipolazione genetica.\nAlla fine del 1930, John W. Campbell divenne direttore di \"Astounding\" e una massa critica di nuovi scrittori emerse a New York da un gruppo di appassionati di fantascienza (molti dei quali divennero ben presto scrittori professionisti) chiamato \"Futurians\", che comprendeva Isaac Asimov, Damon Knight, Donald A. Wollheim, Frederik Pohl, James Blish, Judith Merril e altri. Tra gli altri scrittori importanti in questo periodo vi sono Robert A. Heinlein, Arthur C. Clarke e A. E. van Vogt. La permanenza in carica di Campbell alla guida di \"Astounding\" \u00e8 considerata l'inizio dell'Epoca d'oro della fantascienza, caratterizzata da storie di fantascienza hard che celebrano conquiste scientifiche e progresso. Ci\u00f2 dur\u00f2 fino al dopoguerra, che port\u00f2 nuovi progressi tecnologici, nuove riviste come \"Galaxy\" curata da Pohl e una nuova generazione di scrittori che inizi\u00f2 a scrivere storie al di fuori della maniera di Campbell.\nGeorge Orwell scrisse forse la pi\u00f9 apprezzata di queste distopie letterarie, \"1984\", nel 1948. Egli immagina un regime totalitario governato dalla tecnologia che domina la societ\u00e0 attraverso il totale controllo dell'informazione. \"Noi\" di Zamjatin \u00e8 riconosciuto per avere influenzato sia Huxley sia Orwell; Orwell pubblic\u00f2 una recensione del libro \"Noi\" poco dopo la sua prima pubblicazione in lingua inglese, diversi anni prima di scrivere \"1984\". \"Fahrenheit 451\" di Ray Bradbury, \"I reietti dell'altro pianeta\" e altre opere di Ursula K. Le Guin, gran parte dell'opera di Kurt Vonnegut e molte altre opere di fantascienza proseguirono in seguito il dialogo tra utopia e distopia.\nImpatto della fantascienza nei media e sul pubblico.\nDopo \"Metropolis\" e i fumetti di Flash Gordon, il genere fantascientifico iniziava ad uscire dalla letteratura per contaminare anche gli altri mass media, come il cinema e la radio, penetrando sempre pi\u00f9 profondamente nella cultura popolare.\nIl Mercury Theatre di Orson Welles produsse nel 1938 una versione radiofonica de \"La guerra dei mondi\" che \u00e8 nota per avere provocato il panico in molti radioascoltatori, i quali credettero che il programma fosse un'autentica radiocronaca dello sbarco dei marziani. Indiscutibilmente l'idea di visitatori o invasori dallo spazio esterno fu incorporata nella coscienza della gente comune.\nDurante la seconda guerra mondiale i piloti speculavano sulle origini dei \"foo fighter\" che vedevano librarsi attorno a loro nell'aria. Nel frattempo la Germania nazista aveva sviluppato bombe volanti conosciute come V1 e V2 che ricordano le \"astronavi\" sempre presenti nella fantascienza popolare di allora, presagendo il volo spaziale. Furono sviluppati gli aerei a reazione e la bomba atomica: ebbe inizio l'Era atomica. Il racconto \"Termine ultimo\" (\"Deadline\", 1941) di Cleve Cartmill sull'immaginario progetto di ordigno atomico indusse l'FBI a fare visita agli uffici della rivista \"Astounding\".\nQuando si diffuse la storia della caduta di un disco volante a Roswell in Nuovo Messico nel 1947, la fantascienza era diventata moderno folclore.\nEpoca d'oro.\nIl periodo degli anni quaranta fino agli inizi dei cinquanta \u00e8 spesso identificato come \"l'Epoca d'oro della fantascienza\" statunitense (\"Golden Age of Science Fiction\"). Le storie fantascientifiche in quest'epoca conquistano l'attenzione di un vasto pubblico negli Stati Uniti d'America e vengono pubblicate molte opere classiche.\nLa rivista \"Astounding\".\nCon l'emergere nel 1937 di un curatore editoriale esigente, John W. Campbell, Jr., della rivista \"Astounding\", e con la pubblicazione di racconti e romanzi di scrittori come Isaac Asimov, Arthur C. Clarke e Robert A. Heinlein, crebbe la consapevolezza dell'importanza e della seriet\u00e0 della fantascienza.\nCampbell ha esercitato una straordinaria influenza sul lavoro della sua scuderia di scrittori, dando cos\u00ec forma alla direzione che prendeva la fantascienza. Asimov ha scritto: \"Siamo stati le sue stesse estensioni; eravamo i suoi cloni letterari\". Sotto la direzione di Campbell, gli anni dal 1938 a circa il 1950 sarebbe divenuti noti come l'\"epoca d'oro della fantascienza\", per quanto Asimov sottolinei che il termine \"epoca d'oro\" \u00e8 stato utilizzato pi\u00f9 genericamente per riferirsi ad altri periodi della storia della fantascienza.\nLa guida di Campbell per i suoi scrittori includeva il suo famoso motto: \"Scrivimi una creatura che pensa come un uomo, o meglio di un uomo, ma non come un uomo.\" Egli sottolineava una maggiore qualit\u00e0 nella scrittura rispetto ai precedenti curatori editoriali, con particolare attenzione allo sviluppo del gruppo di giovani scrittori che lo attorniavano; aggiunse rispettabilit\u00e0 anche all'avventurarsi nel genere da parte di scrittori che non si dedicarono esclusivamente alla fantascienza. Le copertine delle riviste con mostri dagli occhi da insetto e donne in abiti succinti, tuttavia, conservarono l'immagine di un genere sensazionalistico, in grado di attrarre solo gli adolescenti. C'era un desiderio nel pubblico per la sensazione, un desiderio della gente di essere tolta dalla propria vita noiosa verso un mondo di viaggi nello spazio e d'avventura.\nUna nota interessante sul regime di Campbell \u00e8 il suo contributo alla nascita del culto di Scientology di L. Ron Hubbard; Hubbard era considerato un promettente scrittore di fantascienza e un protetto di Campbell, che pubblic\u00f2 i primi articoli di Hubbard sulla Dianetica e la sua nuova religione. Col procedere del proprio regno di curatore di \"Astounding\", Campbell diede maggiore attenzione a idee come quelle di Hubbard, scrivendo editoriali a sostegno della Dianetica. Per quanto \"Astounding\" continuasse ad avere un pubblico di lettori affezionati, gli appassionati iniziarono a rivolgersi ad altre riviste per trovare storie di fantascienza.\nFine dell'Epoca d'oro.\nAlla ricerca di una maggiore libert\u00e0 di espressione, gli scrittori iniziarono a pubblicare i loro pezzi su altre riviste, tra cui \"The Magazine of Fantasy and Science Fiction\", \"If\" e su \"Galaxy\", nata nel 1950. Sotto i curatori editoriali H.L. Oro e Frederik Pohl, \"Galaxy\" sottoline\u00f2 una forma pi\u00f9 letteraria di fantascienza che prendeva spunti dalla letteratura non di genere, risultando al contempo meno insistente sulla plausibilit\u00e0 scientifica rispetto all\"'Astounding\" di Campbell. L'ascesa di \"Galaxy\" segn\u00f2 la fine della fantascienza dell'Et\u00e0 d'oro, per quanto la maggior parte degli scrittori dell'et\u00e0 dell'oro furono in grado di adattarsi ai cambiamenti del genere e continuare a scrivere. Alcuni, tuttavia, si trasferirono verso altri settori. Isaac Asimov e molti altri cominciarono a scrivere quasi esclusivamente di scienza.\nNel frattempo il maccartismo e la seconda \"paura rossa\" anticomunista negli Stati Uniti si esprimevano - nella letteratura come nel cinema e nei fumetti - nella figura dell'alieno visto come crudele invasore dotato di terribili armi, metafora del potenziale invasore straniero e della minaccia atomica (la pi\u00f9 grande ondata di pellicole sulle invasioni aliene si ebbe proprio tra l'ascesa di Joe McCarthy nel 1950 e il lancio dello Sputnik nel 1957). La corsa allo spazio, condotta nell'ambito della guerra fredda tra USA e URSS, provoc\u00f2 un rinnovato interesse per l'esplorazione del cosmo e per i suoi possibili abitatori. La missilistica e le tecnologie aeronautiche e spaziali divennero temi di forte presa popolare. Tutto ci\u00f2 si rifletteva e si moltiplicava nella fantascienza, che usciva dal mondo esclusivo delle riviste di racconti - entrate in crisi con la fine dell'epoca d'oro - per iniziare a essere venduta anche nei libri, consentendo lo sviluppo di una forma narrativa di pi\u00f9 ampio respiro e ambizione, il romanzo, fino ad allora pubblicato a puntate.\nInfluenza dell'epoca d'oro negli altri media.\nGrazie al nuovo materiale originale fornito dagli scrittori dell'Epoca d'oro, ai progressi negli effetti speciali e al desiderio del pubblico verso contenuti che trattassero i progressi nella tecnologia del tempo, erano in atto tutti gli elementi per creare opere significative nel cinema di fantascienza.\nCome risultato, le pellicole di fantascienza irruppero negli anni cinquanta, spesso ispirandosi alle storie degli scrittori della squadra di Campbell: \"Assalto alla Terra\" (1954) e \"L'invasione degli Ultracorpi\" (1956) sono tratti dai romanzi di Jack Finney, \"Uomini sulla Luna\" (1950) da un romanzo di Heinlein, \"Il risveglio del dinosauro\" (1953) deriva da un racconto breve di Ray Bradbury, mentre \"La cosa da un altro mondo\" (1951) \u00e8 tratto da una storia dello stesso Campbell. Le storie catastrofiche di John Wyndham, tra cui \"Il giorno dei trifidi\" e \"Il risveglio dell'abisso\" fornirono a loro volta una fonte importante di materiale.\nAllo stesso tempo, la fantascienza cominci\u00f2 ad apparire in un nuovo medium: la televisione. Nel 1953 venne trasmessa dalla televisione britannica la serie \"The Quatermass Experiment\", la prima produzione fantascientifica scritta espressamente per un pubblico televisivo adulto (in precedenza, le sceneggiature originali per la fantascienza in TV erano rivolte ai ragazzi, mentre i programmi per adulti erano adattamenti da fonti letterarie). Negli Stati Uniti apparivano sul piccolo schermo eroi fantascientifici come \"Captain Video\", \"Flash Gordon\" e \"Buck Rogers\", in programmi che ricordano pi\u00f9 da vicino la fantascienza pre-campbelliana.\nIn seguito la televisione stessa introdusse al genere fantascientifico un nuovo crescente bacino di fan, in particolare attraverso delle serie popolari nella seconda met\u00e0 degli anni sessanta quali \"Doctor Who\" e \"Star Trek\".\nLa New Wave e le sue conseguenze.\nPrecursori della New Wave.\n\"L'innominabile\" e \"Aspettando Godot\" di Samuel Beckett hanno avuto una notevole influenza sulla letteratura negli anni cinquanta. Nel primo caso ogni senso di luogo e di tempo vengono meno, tutto ci\u00f2 che rimane \u00e8 una voce in bilico tra la voglia di continuare ad esistere e il desiderio di trovare il silenzio e l'oblio. Nel secondo, i temi diventano il tempo e i paradossi di causa ed effetto. L'influenza di Beckett sull\"intelligencija\" - cos\u00ec come l'influenza generale dell'esistenzialismo e le battaglie legali per pubblicare libri poi classificati come osceni - resero la fantascienza pi\u00f9 sofisticata, soprattutto in Gran Bretagna.\nWilliam S. Burroughs (1914-1997) fu lo scrittore che finalmente port\u00f2 la fantascienza a congiungersi alla tendenza letteraria modernista. Con l'aiuto di Jack Kerouac, Burroughs pubblic\u00f2 \"Il pasto nudo\", il primo di una serie di romanzi che impiegano una tecnica semi-dadaista chiamata \"cut-up\" e le decostruzioni moderniste della societ\u00e0 tradizionale, gettando la maschera della normalit\u00e0 per rivelare il nulla dietro di essa. Burroughs ha mostrato visioni della societ\u00e0 come complotto di alieni, mostri, stati di polizia, spacciatori di droga e livelli alternativi di realt\u00e0. La linguistica della fantascienza si fuse con gli esperimenti del modernismo in una gestalt da Beat Generation.\nLa New Wave e i suoi paralleli.\nNel 1960 il romanziere britannico Kingsley Amis pubblic\u00f2 \"Nuove mappe dell'inferno\", una storiografia letteraria che esamina il campo della fantascienza. L'attenzione da parte di uno scrittore \"mainstream\" e accettato dalla critica port\u00f2 numerosi benefici al genere fantascientifico.\nAlla met\u00e0 degli anni sessanta, la fantascienza tradizionale \"di genere\" ebbe un momento critico, sia negli Stati Uniti sia in Gran Bretagna; vi erano troppi autori che sfruttavano i soliti pochi temi tradizionali, contenuti e stile erano divenuti spesso prevedibili e scontati.\nIn Gran Bretagna la generazione degli anni sessanta degli scrittori, soprannominata \"The New Wave\" (\"la nuova onda\"), stava sperimentando forme differenti di fantascienza, estendendo il genere verso le correnti del surrealismo, del dramma psicologico e del \"mainstream\". La New Wave degli anni sessanta fu centrata attorno alla rivista \"New Worlds\", dopo che Michael Moorcock ne aveva assunto il controllo editoriale nel 1964, mantenendolo fino al 1971; William Burroughs ha avuto una notevole influenza. Gli scrittori della New Wave inoltre ritenevano di costruire sulla base dell'eredit\u00e0 del movimento artistico della Nouvelle Vague francese.\nAnche se la New Wave, specie all'inizio, era in gran parte un movimento britannico, ci furono sviluppi paralleli che contemporaneamente si svolsero nella fantascienza americana. Il rapporto tra la New Wave britannica e la fantascienza americana \u00e8 stato chiarito nell'antologia originale \"Dangerous Visions\" (\"Visioni pericolose\") di Harlan Ellison del 1967, che presentava scrittori di fantascienza sia americani che britannici, con storie che ampliavano i confini di ci\u00f2 che era accettabile in una rivista di fantascienza, trattando temi fino ad allora tenuti ai margini come sessualit\u00e0, incesto, ateismo, anti imperialismo, antimilitarismo, pacifismo. Isaac Asimov, scrivendo una prefazione all'antologia, la etichett\u00f2 come \"Seconda rivoluzione\", dopo la prima rivoluzione che aveva prodotto l'Epoca d'oro.\nLa New Wave e i suoi contemporanei posero maggiormente l'accento sullo stile e su una forma pi\u00f9 colta del raccontare, indagando anche soggetti controversi che i vecchi scrittori di fantascienza avevano evitato: per la prima volta la sessualit\u00e0, che Kingsley Amis lamentava essere pressoch\u00e9 ignorata nella fantascienza, venne presa in seria considerazione da scrittori come Samuel R. Delany, Ursula K. Le Guin, Norman Spinrad e Theodore Sturgeon. Fu data voce inoltre alle questioni politiche contemporanee, dal momento che John Brunner e J.G. Ballard scrissero rispettivamente racconti ammonitori sulla sovrappopolazione e sull'apocalisse.\nAsimov ha notato che la \"seconda rivoluzione\" possiede confini assai meno netti rispetto alla prima, attribuendo ci\u00f2 allo sviluppo delle antologie, che avevano messo maggiormente in vista le vecchie storie; tuttavia un certo numero di scrittori dell'Epoca d'oro dopo che la New Wave aveva colpito cambi\u00f2 il proprio stile. Robert A. Heinlein pass\u00f2 dalle sue storie campbelliane di Storia futura ad opere di narrativa stilisticamente audaci e sessualmente aperte, in particolare \"Straniero in terra straniera\" (1961) e \"La Luna \u00e8 una severa maestra\" (1965-66). Isaac Asimov scrisse \"Neanche gli dei\" (1972) che ricorda da vicino la New Wave. Molti altri continuarono con successo anche mentre gli stili cambiavano.\nA met\u00e0 degli anni sessanta una pietra miliare per il genere fantascientifico si colloca inoltre con la pubblicazione del romanzo \"Dune\" di Frank Herbert nel 1965, un'opera narrativa densa, complessa e dettagliata con intrighi politici in una galassia futura, strane e mistiche convinzioni religiose e al centro l'ecosistema del pianeta desertico Arrakis. Un'altra novit\u00e0 fu l'emergere dell'opera di Roger Zelazny, i cui romanzi come \"Signore della luce\" (1967) e il suo celebre ciclo delle \"Cronache di Ambra\" (dal 1967) hanno dimostrato quanto possano essere sottili i confini tra fantascienza, fantasy, religione, mitologia e analisi sociale.\nIl cinema di fantascienza trasse ispirazione dai cambiamenti del genere; nel 1965 il film ' del regista francese Jean-Luc Godard utilizzava il mezzo della distopia e della fantascienza apocalittica per esplorare il linguaggio e la societ\u00e0. ' (1968) e \"Arancia meccanica\" (1971) di Stanley Kubrick diedero forma visiva al nuovo stile della fantascienza. Numerosi altri film, tra cui \"L'uomo che fugg\u00ec dal futuro (THX 1138)\" (1971) e \"\" (1973) raffiguravano un futuro distopico.\nUrsula K. Le Guin estrapol\u00f2 cambiamenti sociali e biologici che erano di carattere antropologico in natura. Philip K. Dick esplor\u00f2 la metafisica della mente in una serie di romanzi e racconti che raramente sembrava dipendere dal loro contenuto fantascientifico. Le Guin, Dick e altri autori come loro sono stati associati al concetto pi\u00f9 generale di fantascienza soft o di fantascienza sociologica pi\u00f9 che alla New Wave. Tutta la fantascienza del periodo \u00e8 caratterizzata dalla ben precisa volont\u00e0 di andare a toccare temi tab\u00f9 che erano stati assenti per anni dalle riviste di fantascienza: non a caso questo \u00e8 il momento in cui s'inseriscono autori neri, come Delany, o donne, come la Russ o la Le Guin, o dichiaratamente gay, come Thomas Disch e ancora Delany. Alla fantascienza soft si contrapponeva il concetto di fantascienza hard. Sebbene la plausibilit\u00e0 scientifica fosse stata un principio centrale del genere dai tempi di Gernsback, scrittori come Larry Niven e Poul Anderson conferirono nuova vita alla fantascienza hard, confezionando storie con uno stile di scrittura pi\u00f9 sofisticato e protagonisti pi\u00f9 profondamente caratterizzati, pur mantenendo un elevato livello di sofisticazione scientifica.\nDa un lato la \"nuova ondata\" port\u00f2 il mondo accademico \u2013 non solo negli Stati Uniti \u2013 a cominciare ad occuparsi della fantascienza, pur tra resistenze e incomprensioni; in questo periodo nascono le prime riviste accademiche di critica sulla fantascienza, come \"Science-Fiction Studies\", \"Foundation\" ed \"Extrapolation\"; d'altro canto la sofisticazione letteraria di molte di queste opere port\u00f2 alla presa di distanza di fan che s'accontentavano della fantascienza letterariamente tradizionale degli Asimov e degli Heinlein.\nGli anni settanta.\nGli anni settanta sono caratterizzati dalla continuazione dell'attivit\u00e0 degli scrittori New Wave: soprattutto Ballard scrive in questo periodo la sua trilogia fondamentale, \"Crash\", \"Il condominio\" (\"High Rise\") e \"L'isola di cemento\" (\"The Concrete Island\"). Entra in crisi invece Philip K. Dick, tra problemi di droga ed esistenziali, che lo portano a una pausa nella sua produzione fino alla seconda met\u00e0 del decennio. L'impatto innovativo della New Wave va comunque attenuandosi, e si deve parlare ormai di singoli autori che vanno ciascuno per la propria strada, pi\u00f9 che di un collettivo che marcia compatto.\nNon mancano i contrasti: il polacco Stanis\u0142aw Lem - uno dei principali scrittori est-europei - lancia forti critiche a gran parte degli autori occidentali, in particolare americani, e a buona parte della fantascienza, che considera mal concepita e scritta, interessata pi\u00f9 all'avventura che alle idee o a nuove forme di letteratura, tanto che nel 1976 viene rimosso da membro onorario dalla Science Fiction and Fantasy Writers of America (SFWA) dopo che aveva ottenuto questo riconoscimento nel 1973.\nUn grosso fenomeno che caratterizza gli anni settanta \u00e8 l'emergere di numerose scrittrici, sempre pi\u00f9 interessate ai temi del femminismo e pi\u00f9 in generale dell'identit\u00e0 femminile. Tra le figure dominanti spiccano sempre Joanna Russ e Ursula K. Le Guin, ma ad esse se ne aggiungono altre, come Marion Zimmer Bradley e Doris Lessing; Lessing - destinata a ricevere il premio Nobel per la letteratura nel 2007 - pur provenendo da altre esperienze, dalla fine degli anni settanta scrive il monumentale ciclo fantascientifico di \"Canopus in Argos: Archives\", che dichiara essere la propria opere pi\u00f9 importante. A queste vanno aggiunte due scrittrici di primo piano, Alice Sheldon, che fino al 1977 si era nascosta dietro lo pseudonimo maschile di James Tiptree Jr., e l'afroamericana Octavia E. Butler, che nelle sue opere pone complesse questioni sulla natura di razza e genere.\nNella seconda met\u00e0 degli anni settanta il cinema di fantascienza segna una svolta con il travolgente successo di \"Guerre stellari\" di George Lucas. la pellicola riporta alla \"space opera\" degli anni quaranta ma contiene forti elementi di \"sword and sorcery\" (tanto \u00e8 stato usato per essa il termine ibrido \"science fantasy\" e alcuni la descrivono come una fiaba fantascientifica in cui si miscelano tutti gli elementi tipici del filone fiabesco-mitologico). Il successo popolare del film di Lucas fa presagire un ritorno alla fantascienza di intrattenimento, pi\u00f9 spensierata, dopo l'ondata \"intellettuale\" degli anni sessanta e settanta. La fantascienza cinematografica si svincola da quella letteraria: d'ora in poi i maggiori cineasti di Hollywood - come Lucas e Spielberg - utilizzeranno sceneggiature originali per i loro film, senza limitarsi a trasposizioni di romanzi. I libri di fantascienza sono destinati a rimanere una delle fonti d'ispirazione, ma accanto ad altri generi, ai fumetti, alla televisione e al cinema stesso.\nFantascienza contemporanea e sviluppi.\nCyberpunk.\nSvanita la New Wave come presenza importante nel panorama della fantascienza, a dominare la scena nel corso degli anni ottanta \u00e8 decisamente l'ondata Cyberpunk. Non appena le nuove tecnologie informatiche e i personal computer iniziarono a divenire parte integrante della societ\u00e0, gli scrittori di fantascienza sentirono il bisogno di fare affermazioni sulla loro influenza sul panorama culturale e politico. Sebbene collocasse la stessa importanza sullo stile come aveva fatto la New Wave, il nuovo filone svilupp\u00f2 uno stile unico, di solito concentrandosi sul lato \"punk\" del suo immaginario mondo futuro underground. Gli scrittori cyberpunk come William Gibson si allontanarono dal tradizionale ottimismo e sostegno al progresso della fantascienza tradizionale, descrivendo distopici futuri prossimi dominati dalle grandi corporazioni.\nIl nuovo spazio da esplorare, dopo quello esterno tra le stelle e quello interiore della psiche, \u00e8 quello virtuale delle tecnologie informatiche e di telecomunicazione. Si pu\u00f2 ben dire che il mondo di Internet venga profetizzata (anche se gi\u00e0 ne esisteva una prima forma pionieristica) nel 1984 dal romanzo pi\u00f9 celebrato del Cyberpunk, \"Neuromante\" di William Gibson con il suo cyberspazio. Anche il Cyberpunk viene lanciato da un'antologia di racconti, \"Mirrorshades\", curata dall'intraprendente scrittore e giornalista Bruce Sterling. \"Neuromante\" di Gibson annunci\u00f2 il movimento cyberpunk al pi\u00f9 vasto mondo letterario e fu un enorme successo commerciale. Tra gli altri autori fondamentali del movimento oltre a Gibson e Sterling vi sono stati John Shirley e pi\u00f9 tardi Neal Stephenson. Per quanto il Cyberpunk in seguito avrebbe operato una impollinazione incrociata con altri stili di fantascienza, agli inizi pareva di scorgervi una qualche nozione di purezza ideologica. John Shirley paragon\u00f2 il movimento cyberpunk a una trib\u00f9.\nSulla scia dell'ondata cyberpunk si assiste ad un rinnovato interesse accademico per la fantascienza, vista sempre pi\u00f9 come un'area confinante con la letteratura postmoderna, all'esplodere dell'immaginario fantascientifico nel nuovo ambito dei videogiochi, ma soprattutto ad un rinnovato interesse da parte del cinema di Hollywood, che comincia a realizzare, complici le nuove tecnologie digitali, film sempre pi\u00f9 spettacolari spesso basati, direttamente o indirettamente, sui classici del genere. Durante gli anni ottanta venne inoltre prodotto in Giappone un gran numero di opere manga e anime cyberpunk.\nL'ondata cyberpunk tuttavia dur\u00f2 meno della New Wave, soprattutto a causa dell'affievolirsi dell'ispirazione dell'autore pi\u00f9 dotato, William Gibson. Altri autori del movimento si affermarono in modo pi\u00f9 o meno duraturo, come Lucius Shepard, Kim Stanley Robinson, Rudy Rucker, Lewis Shiner. A margine del movimento cyber sta una tra le maggiori autrici che hanno esordito in questi anni, la sofisticata e letteraria Pat Cadigan, mentre ne \u00e8 del tutto al di fuori l'altra figura di spicco della scrittura al femminile, Octavia E. Butler.\nDopo il cyberpunk.\nLa fantascienza contemporanea \u00e8 stata caratterizzata dalla diffusione del cyberpunk in altri settori del mercato delle idee. Il cyberpunk non \u00e8 pi\u00f9 una trib\u00f9 ghettizzata all'interno di fantascienza, ma una parte integrante del campo le cui interazioni con le altre parti sono state il tema principale della fantascienza a cavallo del XXI secolo.\nIn particolare, il cyberpunk ha influenzato il cinema, con opere come \"Johnny Mnemonic\" (1995) ma soprattutto \"Matrix\" (1999), in anime come \"Akira\" e \"Ghost in the Shell\" e il medium emergente dei videogiochi, con l'acclamato \"Deus Ex\" e la serie di \"Metal Gear\". Questo ingresso del cyberpunk nella cultura dominante ha portato all'introduzione di motivi stilistici cyberpunk alle masse, in particolare nella moda.\nTra i temi emergenti negli anni novanta vi sono le questioni ambientali, le implicazioni della globalizzazione di Internet e dell'universo informativo in espansione, i quesiti su biotecnologie e nanotecnologie, cos\u00ec come un interesse post-guerra fredda per le societ\u00e0 post scarsit\u00e0; \"L'era del diamante\" di Neal Stephenson esplora in modo completo questi temi. Nel frattempo il successo dei romanzi del ciclo dei Vor di Lois McMaster Bujold dalla seconda met\u00e0 degli anni ottanta in poi ha riportato alla ribalta il tipo di storie basate sul personaggio, reinserendo romanticismo e \"romance\" all'interno della space opera.\nL'affidamento del cyberpunk sulla fantascienza del futuro prossimo si \u00e8 approfondita. Nel romanzo di William Gibson \"L'accademia dei sogni\" (2003), la storia \u00e8 una storia cyberpunk raccontata nel presente, il limite ultimo dell'estrapolazione del futuro prossimo. Le idee cyberpunk si sono tuttavia diffuse in altre direzioni. Gli autori di space opera hanno scritto opere con motivi cyberpunk, compreso David Brin con \"Kiln People\" e Ken MacLeod nella serie della Rivoluzione d'autunno. Questa fusione delle due diverse epiche della fantascienza negli anni ottanta ha prodotto una letteratura di estrapolazione in contrasto con certe storie tecnologiche narrate nel presente.\nJohn Clute scrive che la fantascienza a cavallo del secolo pu\u00f2 essere intesa in due modi: \"una visione del trionfo della fantascienza come genere e come una serie di testi di alto livello che hanno figurato al nostro sguardo i futuri significativi che, in quegli anni, sono passati ... [oppure una visione] ... indecifrabile dal mondo nel corso di quegli anni ... fatalmente indistinguibile dal mondo che ha tentato di adombrare, per significare\".\nDagli anni novanta.\nGli anni novanta sono caratterizzati da una forte ripresa della fantascienza britannica, tanto che alla fine del decennio si parler\u00e0 di un vero e proprio \"British Boom\", legato all'attivit\u00e0 di nuovi autori quali Iain Banks, Ken MacLeod, M. John Harrison e infine il pi\u00f9 giovane, China Mi\u00e9ville.\nNegli Stati Uniti si assiste invece a un fenomeno di declino delle vendite di tali proporzioni che alcuni scrittori cambiano genere: tra essi vecchi leoni come Thomas M. Disch, che si ricicla brillantemente nell'horror con la sua \"Minnesota Supernatural Series\"; Robert Sheckley, che tenta di passare al giallo (come aveva gi\u00e0 fatto negli anni sessanta), ma senza grandi risultati; Patricia Anthony, una delle autrici pi\u00f9 promettenti, che dalla fantascienza passa al fantasy; Jonathan Lethem - autore che ha in Philip K. Dick il suo riferimento primario - che passa alla letteratura \"mainstream\".\nTutto questo avviene proprio nel momento in cui temi, idee, immagini, luoghi, trame della fantascienza compaiono sempre pi\u00f9 spesso anche al di fuori del genere, tanto che si parla di un filone \"Avantpop\" che pesca dalla fantascienza come dal giallo, dal western, dall'horror. Oltre alla prima produzione di Lethem, \u00e8 buon rappresentante di questa tendenza uno degli scrittori giovani, Matt Ruff.\nAnche in Gran Bretagna la ripresa della letteratura fantascientifica si lega a fenomeni d'ibridazione, che fanno parlare di New Weird, o di \"weird fiction\", o \"slipstream\". China Mi\u00e9ville, ad esempio, nei suoi romanzi mescola fantasy, horror, gotico, fantascienza e (in dosi massicce) i giochi di ruolo.\nMalgrado il deciso ridimensionamento, negli anni novanta e duemila la narrativa di genere fantascientifico ha mantenuto un proprio mercato di riferimento, in lingua inglese e negli Stati Uniti in particolare, e ha visto emergere nuovi autori di successo, come ad esempio Dan Simmons, con il suo ciclo dei Canti di Hyperion denso di contaminazioni letterarie, e Catherine Asaro con il ciclo dell'Impero Skoliano che mescola fantascienza hard al classico \"romance\", creando trame ricche di avventure, sentimenti e spazio profondo.\nAll'inizio degli anni duemiladieci il mercato della letteratura di fantascienza (assieme al fantasy) mostra alcuni segni di ripresa, crescendo in controtendenza al generale calo delle vendite librarie.\nNegli anni duemila la fantascienza \u00e8 invece divenuto un genere molto pi\u00f9 popolare al cinema, dove pu\u00f2 contare numerose pellicole di successo; nel 2010 i film fantascientifici - assieme a quelli fantastici e horror - rappresentavano quasi il 90% degli incassi dei film negli Stati Uniti."}
{"id": "3711555", "revid": "3831", "url": "https://it.wikipedia.org/wiki?curid=3711555", "title": "Ordine Cistercense", "text": ""}
{"id": "3711557", "revid": "92723", "url": "https://it.wikipedia.org/wiki?curid=3711557", "title": "Diocesi di Ardstraw", "text": "La diocesi di Ardstraw o Ardsrath (in latino: \"Dioecesis Ardstratensis\") \u00e8 una sede soppressa e sede titolare della Chiesa cattolica. Per la sede titolare, immutato il latino, si usa la grafia \u00c1rd Sratha.\nStoria.\nLa sede monastica di Ardstraw (in gaelico: \u00c1rd Sratha), nell'odierna contea di Tyrone, fu fondata nel VI secolo da sant'Eugenio (in gaelico: \u00c9ogan). Gli Annali dell'Ulster menzionano altri due abati-vescovi di Ardstraw, Maolfhotharthach (\u2020 680) e Caoibhdheanach (\u2020 707).\nNel XII secolo, la Chiesa irlandese venne riformata con la soppressione delle diocesi monastiche e l'istituzione delle diocesi episcopali, come sul continente. Il sinodo di Rathbreasail del 1111 stabil\u00ec la diocesi di Ardstraw, suffraganea dell'arcidiocesi di Armagh. Tuttavia l'applicazione delle decisioni sinodali e soprattutto la definizione dei confini tra le varie diocesi non fu sempre pacifica e attuate con solerzia. Il successivo sinodo di Kells del 1152 non menziona pi\u00f9 la diocesi di Ardstraw, ma quella di Maghera, dove, nel monastero di Rathlury, i vescovi di Derry avevano posto la loro sede, prima che questa venisse nuovamente trasferita a Derry nel 1254. Sembra dunque che le due diocesi, Ardstraw e Derry, fossero in competizione fra loro fino a che, in epoca imprecisata, tra il XII ed il XIII secolo, la diocesi di Ardstraw fu soppressa ed annessa a quella di Derry. Secondo gli Annali dell'Ulster, il vescovo di Rathlury, Amhla\u00ed \u00d3 Cofaigh (Amlaff O'Coffy, 1173-1185), aveva il titolo di vescovo di Ardstraw e Cen\u00e9al Fearadhaigh.\nDal 1969 Ardstraw \u00e8 annoverata tra le sedi vescovili titolari della Chiesa cattolica con il nome di \u00c1rd Sratha; dal 23 dicembre 1986 il vescovo titolare \u00e8 Karl Reger, gi\u00e0 vescovo ausiliare di Aquisgrana."}
{"id": "3711558", "revid": "1573940", "url": "https://it.wikipedia.org/wiki?curid=3711558", "title": "Chiesa di Sant'Antonio Abate (Parma)", "text": "La chiesa di Sant'Antonio Abate (per esteso chiesa di Sant'Antonio Abate in Santo Stefano Protomartire) \u00e8 un luogo di culto cattolico dalle forme barocche, situato in strada della Repubblica 52 a Parma, in provincia e diocesi di Parma.\nStoria.\nLa chiesa di Sant'Antonio fu iniziata nel 1386 e terminata nel 1404 per i canonici Regolari di Sant'Antonio di Vienne, la cui abitazione si trovava sul lato opposto della via Emilia. Nel 1450 papa Niccol\u00f2 V affid\u00f2 ai canonici la direzione del vicino \"Hospitale militum\". Poich\u00e9 il superiore della comunit\u00e0 di canonici portava il titolo di precettore, la chiesa \u00e8 anche detta precettoria.\nIl conte di San Secondo Pier Maria I de' Rossi fece realizzare nella chiesa il suo monumento sepolcrale, dove venne sepolto nel 1438.\nLa comunit\u00e0 canonicale scomparve nel 1493 e la precettoria venne concessa in commenda a numerosi prelati (tra i pi\u00f9 celebri, i cardinali Federico Sanseverino e Giovanni Morone) che erano tenuti a continuare l'attivit\u00e0 ospedaliera dei religiosi antoniani offrendo cibo a poveri e carcerati in determinati giorni dell'anno.\nUno dei precettori commendatari, il futuro vescovo di Genova Matteo Rivarola, a istanza della duchessa Maria d'Aviz nel 1595 eresse nell'ex convento dei canonici un conservatorio di zitelle povere, dette \"preservate teutoniane\": le preservate si trasformarono presto in religiose e adottarono l'abito che fu dei canonici, recante una croce a tau azzurra sul petto, e la loro comunit\u00e0 sopravvisse fino al 1906.\nPer interessamento del cardinale Antonio Francesco Sanvitale e grazie a una donazione di papa Clemente XIII, tra il 1712 e il 1766 la chiesa fu ricostruita su disegno del Bibiena e assunse la forma attuale. La chiesa fu riconsacrata da Alessandro Pisani, vescovo di Piacenza, il 26 ottobre 1766.\nL'11 marzo 1857 vi fu trasferita la dignit\u00e0 parrocchiale dalla vicina chiesa di Santo Stefano.\nLa Chiesa ortodossa etiope, arrivata in citt\u00e0 nel 2002, per alcuni anni ha usufruito di questa chiesa per le celebrazioni domenicali, dopodich\u00e9 ha ottenuto in comodato sempre per le domeniche San Pietro d'Alcantara.\nDescrizione.\nLa facciata della chiesa \u00e8 divisa in tre piani in cui i vuoti prevalgono sui pieni.\nAlla decorazione interna dell'edificio lavorarono gli artisti parmensi Gaetano Ghidetti e Antonio Bresciani; le \"figure di angeli\" e la scena dell\"'apoteosi di sant'Antonio\", affrescati nella volta superiore (visibile attraverso i trafori di quella inferiore) e l'affresco che funge da pala d'altare (raffigurante sant'Antonio abate) sono di Giuseppe Peroni.\nLe quattro cappelle laterali (due per lato) conservano dipinti di Pompeo Batoni (\"La predica del Battista\"), di Giovanni Gottardi (\"San Pietro risana lo storpio\") e di Giambettino Cignaroli (\"Fuga in Egitto\"). Dalla chiesa proviene anche la \"Madonna di San Girolamo\" del Correggio, requisita e trasportata a Parigi nel 1796 e conservata dal 1814 nella Galleria nazionale di Parma.\nNelle nicchie tra gli altari laterali sono collocate otto sculture in stucco realizzate da Gaetano Callani raffiguranti le \"Beatitudini\"."}
{"id": "3711562", "revid": "15756", "url": "https://it.wikipedia.org/wiki?curid=3711562", "title": "Campionato del mondo rally 2004", "text": "Il Campionato del mondo rally 2004 \u00e8 stata la 32\u00aa edizione del campionato del mondo rally, manifestazione riconosciuta dalla Federazione Internazionale dell'Automobile, e si \u00e8 svolto dal 23 gennaio al 14 novembre 2004.\nLa serie iridata, composta da 16 prove collocate in altrettante nazioni, era nuovamente supportata dal campionato mondiale per vetture produzione (PWRC), dedicato alle vetture di Gruppo N strettamente derivate dalla serie, e dal campionato piloti Junior WRC (JWRC), istituito nel 2001, che assegnava il trofeo ai giovani piloti che si cimentavano nella classe Super 1600. Entrambe le serie di supporto erano costituite da sette tappe ciascuna.\nIl campionato piloti vide trionfare per la prima volta il francese S\u00e9bastien Loeb alla guida di una Citro\u00ebn Xsara WRC, che domin\u00f2 la stagione infliggendo un distacco di 36 punti nei confronti del norvegese Petter Solberg su Subaru Impreza WRC2004, detentore del titolo 2003; terzo sul podio finale fu l'estone Markko M\u00e4rtin al volante di una Ford Focus RS WRC 04, distanziato di 3 punti da Solberg. Il titolo costruttori venne invece vinto dalla scuderia francese Citro\u00ebn Total World Rally Team, al suo secondo alloro consecutivo.\nNel campionato PWRC si impose il britannico Niall McShea su Subaru Impreza WRX STi, mentre nello Junior WRC lo svedese Per-Gunnar Andersson al volante di una Suzuki Ignis S1600.\nCalendario.\nIl campionato, con i suoi sedici appuntamenti disputatisi in altrettante nazioni, tocc\u00f2 cinque continenti (tutti tranne l'Africa), con undici gare tenutesi in Europa, due in Oceania, una in America del Nord, una in America del Sud e una in Asia.\nCambiamenti nel calendario.\nIl numero delle gare pass\u00f2 da 14 a 16, venendo inseriti in calendario per la prima volta il Rally del Messico, da disputarsi a marzo come terza prova stagionale nonch\u00e9 la prima su terra, e il Rally del Giappone, da svolgersi a ottobre come undicesimo appuntamento e anch'esso su superficie sterrata.\nIl cambiamento pi\u00f9 rilevante fu la sostituzione del Rally di Sanremo, classico appuntamento che nel 2003 raggiunse la trentesima presenza nel calendario mondiale, con il Rally di Sardegna, da corrersi sempre a ottobre come tredicesima gara della stagione sullo sterrato anzich\u00e9 sull'asfalto, ereditando inoltre la denominazione di Rally d'Italia.\nCambiamenti secondari furono lo slittamento del Rally d'Argentina da maggio a luglio, del Rally di Turchia da fine febbraio a giugno, del Rally di Germania da luglio ad agosto e del Rally d'Australia da settembre a novembre come gara conclusiva; il Rally di Cipro e quello di Gran Bretagna vennero invece anticipati rispettivamente da giugno a maggio e da novembre a settembre.\nCambiamenti nel regolamento.\nRispetto alla stagione 2003, nel 2004 furono apportate alcune modifiche nei regolamenti sportivo e tecnico.\nSquadre e piloti.\nLe premesse.\nI team della stagione 2004 ufficialmente iscritti furono cinque, quattro dei quali erano gli stessi che parteciparono al mondiale 2003, tranne \u0160koda, che torn\u00f2 a gareggiare soltanto a partire dalla sesta gara ma senza essere iscritta ufficialmente al campionato, mentre la Hyundai aveva gi\u00e0 abbandonato definitivamente nel 2003 a stagione in corso, avendo disputato soltanto i primi dieci appuntamenti mondiali, e pertanto non fu presente nell'edizione 2004. Torn\u00f2 invece nel gruppo la squadra ufficiale Mitsubishi, che si era presa una pausa nell'annata precedente per sviluppare la nuova auto.\nLa stagione.\nRally di Montecarlo (23\u201325 gennaio).\nLa prima prova del Mondiale era come di consueto il Rally di Montecarlo. La gara monegasca ha visto la vittoria del francese della Citro\u00ebn S\u00e9bastien Loeb, al suo secondo successo consecutivo nella classica di apertura del mondiale, precedendo Markko M\u00e4rtin e Fran\u00e7ois Duval, entrambi su Ford Focus RS WRC. Loeb prese il comando della corsa durante l'ultima speciale della prima giornata, quando Marcus Gr\u00f6nholm, che sino a quel momento conduceva la gara al volante della nuova Peugeot 307 WRC, ebbe prima problemi alla trasmissione e poi fin\u00ec lungo in un tratto ghiacciato, chiudendo la gara quarto ai piedi del podio. Quinto posto per l'altro pilota della squadra Peugeot, Freddy Loix, davanti alla Mitsubishi Lancer WRC04 di Gilles Panizzi, che regal\u00f2 un piazzamento a punti alla rientrante squadra Mitsubishi; la zona punti venne completata dalla Subaru Impreza WRC del campione del mondo in carica Petter Solberg, settimo davanti all'altra Subaru privata dello svizzero Olivier Burri, ottavo. Fuori l'altra Citro\u00ebn Xsara WRC del veterano Carlos Sainz e l'altra Subaru ufficiale di Mikko Hirvonen, uscite di strada nella terza prova della seconda giornata, mentre la seconda Mitsubishi di Gianluigi Galli si era gi\u00e0 ritirata nella prima frazione del rally. Grazie al doppio piazzamento sul podio la squadra Ford si trov\u00f2 a condurre la classifica costruttori con 4 punti di vantaggio su Citro\u00ebn e 5 su Peugeot.\nRally di Svezia (6\u20138 febbraio).\nDopo il rally di Montecarlo ci si trasfer\u00ec in Scandinavia per il Rally di Svezia, classica invernale da disputarsi sulla neve. Fu nuovamente S\u00e9bastien Loeb (Citro\u00ebn) a conquistare la vittoria, la seconda consecutiva in stagione, grazie alla quale divenne inoltre il primo pilota \"non scandinavo\" a imporsi nella gara svedese, precedendo Marcus Gr\u00f6nholm su Peugeot e Petter Solberg su Subaru, entrambi al primo podio stagionale. Gr\u00f6nholm part\u00ec subito forte aggiudicandosi le prime due speciali ma nella terza ebbe dei problemi al servosterzo, perdendo cos\u00ec circa un minuto e regalando la leadership a Markko M\u00e4rtin su Ford, che la conserv\u00f2 sino alla seconda met\u00e0 della seconda giornata, quando commise un errore urtando una banco di neve lato carreggiata e danneggiando la ruota; Loeb prese cos\u00ec il comando della corsa e lo mantenne sino alla fine. Al quarto posto si piazz\u00f2 il finlandese Janne Tuohino, sostituto di Fran\u00e7ois Duval per la gara svedese sulla seconda Focus RS WRC ufficiale, davanti alla Citro\u00ebn di Carlos Sainz, quinto e per la prima volta a punti dopo il ritiro di Monte Carlo, e a Henning Solberg, fratello maggiore di Petter, sesto su una Peugeot 206 WRC della scuderia privata \"Bozian Racing\"; la zona punti venne completata dallo stesso M\u00e4rtin, settimo, davanti all'altra 206 WRC della Bozian Racing del pilota di casa Daniel Carlsson, ottavo. Fuori l'altra Peugeot 307 WRC di Freddy Loix ed entrambe le Mitsubishi di Gilles Panizzi e Kristian Sohlberg, mentre l'altra Subaru ufficiale di Mikko Hirvonen si piazz\u00f2 al nono posto, immediatamente fuori dai punti. Loeb continu\u00f2 quindi a guidare la classifica piloti a punteggio pieno con un vantaggio di 7 punti su Gr\u00f6nholm e di 10 su Markko M\u00e4rtin; tra i costruttori invece Citro\u00ebn pass\u00f2 davanti al team Ford, seconda a due lunghezze, mentre la squadra Peugeot rimase al terzo posto a ulteriori 5 punti di distacco.\nRally del Messico (12\u201314 marzo).\nIl terzo appuntamento stagionale, il primo su terra, era il rally del Messico, per la prima volta inserito nel calendario mondiale. Nel giorno in cui Ford e M-Sport celebravano il centesimo rally da quando iniziarono a lavorare insieme, ci fu una doppietta del costruttore americano, con Markko M\u00e4rtin a conquistare la vittoria, precedendo il compagno di scuderia Fran\u00e7ois Duval, al suo miglior risultato in carriera, e il pilota della Citro\u00ebn Carlos Sainz, l'unico in grado di impensierire il duo della Ford sino a tre prove dalla fine, quando capott\u00f2 la sua Xsara WRC e perse pi\u00f9 di un minuto per rimettersi in strada, riuscendo comunque a conservare il terzo posto finale. Ai piedi del podio giunse Petter Solberg, che port\u00f2 al debutto la Subaru Impreza WRC2004, il quale riusc\u00ec a risalire la graduatoria sino al quarto posto dopo la penalit\u00e0 di cinque minuti inflittagli nella prima giornata, sopravanzando proprio alla penultima prova speciale il compagno di squadra Mikko Hirvonen, che chiuse quinto, mentre il due volte campione del mondo della Peugeot Marcus Gr\u00f6nholm termin\u00f2 sesto, ancora una volta attardato da noie meccaniche durante la prima frazione. A completare la zona punti furono il finlandese Jussi V\u00e4lim\u00e4ki, settimo su una Hyundai Accent WRC privata, e il pilota ufficiale della Mitsubishi Gilles Panizzi, ottavo. Il leader della classifica piloti S\u00e9bastien Loeb fu invece costretto al ritiro per aver danneggiato la coppa dell'olio al termine di un salto durante la seconda frazione, mentre Gigi Galli su Mitsubishi abbandon\u00f2 per la rottura della sospensione nella speciale successiva; il finlandese Harri Rovanper\u00e4, al debutto sulla seconda Peugeot 307 WRC ufficiale, chiuse invece fuori dai punti in decima piazza. La classifica piloti vide quindi Loeb raggiunto in testa da Martin, entrambi a 20 punti, con Gr\u00f6nholm terzo a quota 16. Grazie alla doppietta conquistata, Ford pass\u00f2 nuovamente in testa al campionato costruttori con 40 punti, con Citro\u00ebn seconda a 10 lunghezze di svantaggio e Peugeot sempre terza a meno 19 dalla vetta.\nRally della Nuova Zelanda (15\u201318 aprile).\nCi si spost\u00f2 oltreoceano per il quarto appuntamento della stagione, ovvero il rally della Nuova Zelanda, dove La Ford fece debuttare la versione 2004 della Focus RS WRC, un'evoluzione della versione precedente. La gara fu molto combattuta soprattutto nelle battute finali, quando Petter Solberg, in testa al rally dalla prima frazione, danneggi\u00f2 il servosterzo della sua Subaru, regalando momentaneamente la leadership a un arrembante Marcus Gr\u00f6nholm su Peugeot, dimostratosi molto veloce per tutta la durata del rally ma un capottamento nella prima giornata e un testacoda nelle ultime fasi gli impedirono di raggiungere la vittoria, che alla fine and\u00f2 al pilota norvegese; al terzo posto un solido e costante Markko M\u00e4rtin sulla nuova Focus, al suo terzo podio stagionale. Ai piedi del podio giunse invece S\u00e9bastien Loeb, quarto e al ritorno in zona punti dopo il ritiro in Messico, davanti al secondo pilota Peugeot Harri Rovanper\u00e4, che fu anche in testa al rally per la durata di una speciale nella prima giornata, mentre il due volte campione del mondo Carlos Sainz termin\u00f2 sesto su Citro\u00ebn. A completare la zona punti furono Mikko Hirvonen, settimo sulla seconda Subaru Impreza ufficiale, e lo svedese Daniel Carlsson, ottavo su una Peugeot 206 WRC privata e gi\u00e0 finito a punti in Svezia. Entrambe le Mitsubishi di Gilles Panizzi e Gigi Galli furono costrette al ritiro al termine della seconda speciale per problemi elettrici mentre la seconda Focus di Fran\u00e7ois Duval termin\u00f2 in diciottesima piazza per via di un incidente che gli fece perdere una ventina di minuti nelle prove finali. Dopo quattro gare disputate, un quarto del campionato, la classifica piloti vedeva in vetta un quartetto piloti racchiusi in soli tre punti: M\u00e4rtin in testa con 26, Loeb a 25, Gr\u00f6nholm a 24 e Solberg a quota 23; tra i costruttori invece Ford continu\u00f2 a guidare la graduatoria con Citro\u00ebn seconda a nove lunghezze di distacco e Peugeot che accorci\u00f2 lo svantaggio attestandosi a 14 punti dalla vetta.\nRally di Cipro (14\u201316 maggio).\nSi torn\u00f2 in Europa per disputare il Rally di Cipro, quinto appuntamento stagionale nonch\u00e9 terza gara su terra. A tagliare per primo il traguardo era stato Marcus Gr\u00f6nholm, che domin\u00f2 la corsa sia dalle prime speciali, tuttavia il risultato rimase sub judice per circa una settimana per via di una possibile irregolarit\u00e0 riscontrata nella pompa dell'acqua di entrambe le Peugeot 307 WRC ufficiali, che alla fine vennero entrambe squalificate, compresa quella del compagno di squadra Harri Rovanper\u00e4 che era giunto quinto. La scuderia francese decise tuttavia di non ricorrere in appello e la vittoria and\u00f2 pertanto all'alfiere della Citro\u00ebn S\u00e9bastien Loeb, al suo terzo trionfo stagionale, con Markko M\u00e4rtin su Ford secondo a 15 secondi e Carlos Sainz terzo a poco meno di due minuti e mezzo, conquistando cos\u00ec il suo 90\u00ba podio in carriera. A oltre 9 minuti le due Subaru Impreza ufficiali di Petter Solberg e Mikko Hirvonen, rispettivamente quarto e quinto, e sesta piazza per il finlandese Janne Tuohino su una Focus RS WRC privata, di nuovo a punti dopo quelli conquistati nella gara svedese. A completare la zona punti furono il britannico Alistair Ginley, settimo con una Subaru Impreza privata, davanti al portoghese Miguel Campos, ottavo su una Peugeot 206 WRC della scuderia \"Bozian racing\". Nuovamente fuori le due Mitsubishi di Gilles Panizzi e Kristian Sohlberg per problemi al motore mentre la seconda Focus di Fran\u00e7ois Duval termin\u00f2 anzitempo la gara nella prima prova speciale perdendo una ruota dopo una toccata. Dopo l'esclusione di Gr\u00f6nholm, che lo avrebbe visto altrimenti in testa alla classifica piloti, il campionato vedeva in vetta Loeb a quota 35 punti, con una sola lunghezza di vantaggio su M\u00e4rtin (34) e otto su Petter Solberg (28); tra i costruttori invece Ford continu\u00f2 a guidare la graduatoria con 55 punti, sempre davanti a Citro\u00ebn che grazie al doppio podio ridusse il distacco a una sola lunghezza, mentre Subaru sopravanz\u00f2 il team Peugeot per attestarsi in terza posizione a quota 40 punti.\nClassifiche.\nSistema di punteggio.\nIl punteggio \u00e8 in vigore dalla stagione 2003.\nClassifica finale costruttori.\nDa questa stagione si ritorn\u00f2 al sistema secondo il quale ciascun costruttore iscritto al campionato pot\u00e9 schierare al massimo due vetture eleggibili a marcare punti per la classifica generale. Nelle precedenti stagioni 2002 e 2003 il limite massimo era invece di tre anche se potevano contribuire ai punti soltanto i primi due equipaggi classificati.\nCampionato mondiale piloti per vetture produzione (PWRC).\nErano validi ai fini del punteggio soltanto sei eventi sui sette totali a disposizione."}
{"id": "3711563", "revid": "767487", "url": "https://it.wikipedia.org/wiki?curid=3711563", "title": "Stolen Goods", "text": "Stolen Goods \u00e8 un film muto del 1915 diretto da George Melford e interpretato da Blanche Sweet, Cleo Ridgely, House Peters, Horace B. Carpenter, Sydney Deane e Theodore Roberts.\nTrama.\nMargery Huntley, un'orfana che lavora in una sartoria di New York, viene licenziata perch\u00e9 ritenuta una ladra e condannata al carcere. In realt\u00e0, i pizzi che sono stati trovati nella sua borsa, le sono stati messi l\u00ec da Helen North, una ricca cleptomane. Uscita da carcere, Margery diventa infermiera ma l'ospedale, venuto a conoscenza dei suoi trascorsi, la licenzia. La donna va in Belgio, dove lavora come infermiera per la Croce Rossa. Anche Helen, la vera ladra, si trova in Belgio per prendersi cura del padre invalido e malato. Quando quest'ultimo muore, la lascia senza un soldo e Helen tenta di partire unendosi a un gruppo di profughi per raggiungere gli Stati Uniti, dove vorrebbe andare a vivere con un amico ricco del padre. Ma il gruppo viene attaccato da dirigibili tedeschi. Helen, ferita, viene ricoverata nell'ospedale dove Margery si prende cura di lei, ma l'ospedale viene colpito da una granata. Margery, credendo che Helen sia moribonda, decide - per cancellare il proprio passato - di farsi passare per lei e parte per la California. L\u00ec conosce Richard Carlton, un medico della Croce Rossa ferito in guerra. I due si innamorano e decidono di sposarsi. Poco prima delle nozze, riappare Helen. Margery, che contesta le accuse vere di Helen, si rende conto che l'altra, cui nessuno crede, inevitabilmente, finir\u00e0 rinchiusa in manicomio. Cos\u00ec, decide di confessare la verit\u00e0. Richard, per\u00f2, dichiara di amarla sempre e comunque.\nProduzione.\nIl film fu prodotto dalla Jesse L. Lasky Feature Play Company.\nDistribuzione.\nDistribuito dalla Paramount Pictures, il film usc\u00ec - presentato da Jesse L. Lasky - nelle sale cinematografiche statunitensi il 24 maggio 1915."}
{"id": "3711565", "revid": "767487", "url": "https://it.wikipedia.org/wiki?curid=3711565", "title": "Scotty McCreery", "text": "\u00c8 il vincitore della decima edizione di American Idol, edizione conclusa il 25 maggio 2011. Lo stesso anno dopo aver pubblicato una compilation ed un EP con le sue migliori esibizioni nel programma, pubblica il suo primo album in studio, \"Clear as Day\".\nBiografia.\nMcCreery nato nel 1993 a Garner, Carolina del Nord, ha origini portoricane, essendo figlio di Judy e Micheal McCreery, nati rispettivamente a San Juan e Aguadilla, in Porto Rico.\nHa cominciato ad ascoltare musica country grazie a sua madre, fan del genere. Cominci\u00f2 a prendere lezioni di chitarra all'et\u00e0 di 10 anni, si innamor\u00f2 letteralmente di questo strumento, tanto che cominci\u00f2 a dormire tenendo la chitarra al suo fianco. Ha frequentato la scuola elementare West Lake Middle School di Apex e qui ha dato la prima manifestazione del suo talento, quando, alla cerimonia del diploma, si esib\u00ec cantando e suonando, per ironia della sorte, \"The Time of My Life\" di David Cook, vincitore della settima edizione di \"American Idol\".\nAmerican Idol.\nHa partecipato al provino di American Idol a Milwaukee, esibendosi in \"Your Man\" di Josh Turner. La sua voce profonda, inusuale per un ragazzo della sua giovane et\u00e0, ha subito colpito i giudici che lo hanno paragonato a Randy Travis. Nel turno delle esibizioni di gruppo si un\u00ec al gruppo \"Guaps\", dopo che uno dei componenti, Jacee Badeux, fu coinvolto in una vicenda di bullismo che gli cost\u00f2 la permanenza nel gruppo e nel programma.\nRiusc\u00ec a raggiungere la finale, svoltasi il 24 maggio 2011, dove si scontr\u00f2 con Lauren Alaina. A proposito disse: \"siamo amici. Non \u00e8 una competizione, stiamo solo cantando con il cuore\". McCreery riusc\u00ec a vincere diventando, con i suoi 17 anni, il secondo vincitore pi\u00f9 giovane di American Idol, dopo Jordin Sparks, vincitrice del 2007.\nIl primo album: \"Clear as Day\".\nSubito dopo la vittoria del programma, pubblic\u00f2 il primo singolo \"I Love You This Big\", che debutt\u00f2 nella \"Billboard Country Songs\" alla posizione numero 32, diventando il miglior debutto di un brano di un nuovo artista. La canzone registr\u00f2 nella prima settimana una vendita di 171.404 unit\u00e0, e venne certificato disco d'oro dalla RIAA nel mese di agosto.\nMcCreery e la seconda classificata dell'edizione, Lauren Alaina, si esibirono il 6 giugno 2011 ai \"CMT Music Awards\". Successivamente fu invitato al \"CMA Music Festival\" dove si esib\u00ec con Josh Turner.\nIl primo album del cantante country, \"Clear as Day\", \u00e8 stato pubblicato il 4 ottobre 2011. L'album ha venduto 197.000 copie nella prima settimana, debuttando alla prima posizione della \"Billboard 200\", della \"Country Albums\" e della \"Digital Albums\". Il primo singolo dell'album \u00e8 stato \"The Trouble With Girls\", pubblicato su iTunes il 1\u00ba settembre. La scelta \u00e8 ricaduta su questo brano per via della sua \"dolcezza\": \"\u00e8 una canzone molto dolce. L'ho suonata per mia sorella e le ho chiesto se le fosse piaciuto ci\u00f2 che aveva appena ascoltato e lei mi ha risposto dicendo 'mi piacerebbe che un ragazzo mi dicesse cose del genere'.\"\nDiscografia.\nAlbum studio\nRaccolte\nEP"}
{"id": "3711569", "revid": "322321", "url": "https://it.wikipedia.org/wiki?curid=3711569", "title": "Diocesi di Ardcarne", "text": "La diocesi di Ardcarne (in latino: \"Dioecesis Ardcarnensis\") \u00e8 una sede soppressa e sede titolare della Chiesa cattolica. Per la sede titolare, immutato il latino, si usa la grafia \u00c1rd Carna.\nTerritorio.\nSede vescovile era la citt\u00e0 di Ardcarne, nell'odierna contea di Roscommon.\nStoria.\nDella sede monastica di Ardcarne si conosce solo un vescovo: san Beaidh, che mor\u00ec nel 523.\nIn epoca imprecisata, ma prima del XII secolo, la diocesi fu soppressa e il suo territorio fu incorporato nella diocesi di Elphin.\nDal 1969 Ardcarne \u00e8 annoverata tra le sedi vescovili titolari della Chiesa cattolica con il nome di \u00c1rd Carna; dal 15 marzo 2006 il vescovo titolare \u00e8 Johannes B\u00fcndgens, vescovo ausiliare di Aquisgrana."}
{"id": "3711571", "revid": "92723", "url": "https://it.wikipedia.org/wiki?curid=3711571", "title": "Diocesi di Domnach Sechnaill", "text": ""}
{"id": "3711572", "revid": "767487", "url": "https://it.wikipedia.org/wiki?curid=3711572", "title": "Breaking Into the Big League", "text": "Breaking Into the Big League \u00e8 un cortometraggio muto del 1913. Il nome del regista non viene riportato.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film usc\u00ec nelle sale cinematografiche USA il 20 agosto 1913."}
{"id": "3711579", "revid": "34392", "url": "https://it.wikipedia.org/wiki?curid=3711579", "title": "FA Premier League", "text": ""}
{"id": "3711586", "revid": "92723", "url": "https://it.wikipedia.org/wiki?curid=3711586", "title": "Diocesi di Louth", "text": "La diocesi di Louth (in latino: \"Dioecesis Lugmadensis\") \u00e8 una sede soppressa e sede titolare della Chiesa cattolica. Per la sede titolare, immutato il latino, si usa la grafia Lugmad.\nTerritorio.\nSede vescovile era l'attuale villaggio di Louth, nell'odierna contea omonima.\nStoria.\nLa sede monastica di Louth fu fondata sul finire del V secolo da Mochte, un monaco proveniente dalla Gran Bretagna, che precedette san Patrizio, che voleva fondare una chiesa nella stessa localit\u00e0.\nIn un periodo imprecisato, si ritiene attorno all'XI secolo, la diocesi fu soppressa e unita alla diocesi di Clogher.\nDal 1969 Louth \u00e8 annoverata tra le sedi vescovili titolari della Chiesa cattolica con il nome di Lugmad; dal 7 maggio 2019 il vescovo titolare \u00e8 Michael Router, vescovo ausiliare di Armagh."}
{"id": "3711590", "revid": "125400949", "url": "https://it.wikipedia.org/wiki?curid=3711590", "title": "Discografia dei The Cranberries", "text": "Questa \u00e8 la discografia de The Cranberries, gruppo musicale irlandese in attivit\u00e0 dal 1989 al 2003 e dal 2009 al 2019."}
{"id": "3711596", "revid": "1573940", "url": "https://it.wikipedia.org/wiki?curid=3711596", "title": "Pachnoda", "text": "Pachnoda , \u00e8 un genere di insetti coleotteri, appartenenti alla famiglia degli scarabeidi (sottofamiglia Cetoniinae), diffuso in Africa.\nDescrizione.\nSi tratta di insetti di dimensioni medio-piccole che si aggirano tra i 12 e i 28\u00a0mm.\nLa forma \u00e8 quella tipica dei cetoniini, e non vi \u00e8 grande dimorfismo sessuale, l'unico particolare che differenzia esternamente il maschio \u00e8 la presenza di un solco non molto profondo sul ventre, che nella femmina non \u00e8 visibile.\nI colori sono spesso accesi e contrastanti, con livree frequentemente nere macchiate di giallo, rosso o verde.\nIl genere si caratterizza per la presenza di alcuni lobi interni all'edeago.\nLe larve sono di colore bianco, con capo giallastro o marroncino. \nPrima di arrivare allo stadio adulto attraversano tre stadi da larva, e uno da pupa.\nLe larve si nutrono di sostanza organica in decomposizione nel terreno, mentre gli adulti sono abituali frequentatori dei fiori, ma si nutrono anche di frutti zuccherini.\nRapporti con l'uomo.\nLe specie di questo genere sono spesso presenti nelle collezioni entomologiche, soprattutto per i loro bei colori, ma anche per la facilit\u00e0 con la quale alcune di esse vengono allevate.\nInfatti \u00e8 proprio uno di questi coleotteri, la \"Pachnoda marginata\", ad essere uno dei pi\u00f9 comuni insetti da terrario, ed \u00e8 uno dei primi scarabeidi ad essere stato allevato.\nAlcune specie sono state segnalate come nocive nei paesi d'origine, per alcune colture tropicali come mango e miglio.\nTassonomia.\nDi seguito alcune delle specie:"}
{"id": "3711598", "revid": "1543377", "url": "https://it.wikipedia.org/wiki?curid=3711598", "title": "Cioccolismo", "text": "Il cioccolismo indica una dipendenza da cioccolato, come l'alcolismo e il tabagismo lo sono rispettivamente per alcol e tabacco.\nAnche se poco conosciuta come dipendenza, fonti americane indicano che ad essere colpite maggiormente sono le donne (40%), mentre la popolazione maschile \u00e8 colpita per il 15% e questo soprattutto nei paesi occidentali. Infatti \u00e8 stato accertato che esistono alcuni componenti chimici di questo alimento che possono generare dipendenza, come la caffeina (presente in quantit\u00e0 simili al caff\u00e8) e alcuni aminoacidi che stimolano la produzione di serotonina (l'\"ormone del piacere\"), che d\u00e0 una sensazione di benessere.\nNel dettaglio, il cioccolato contiene due analoghi di anandamide simili a quello dei cannabinoidi responsabili dell'euforia provocata dalla cannabis; inoltre, il desiderio di cioccolato \u00e8 generato anche dalla sua interazione con i sistemi di neurotrasmettitori (primi fra tutti dopamina, serotonina ed endorfine), responsabili dell'appetito, della soddisfazione e della regolazione dell'umore.\nA seguito di una ricerca sperimentale del Cnr di Cagliari eseguita sui ratti, nel 2008, e pubblicata su \"Behavioural Pharmacology\", si \u00e8 potuto constatare che i topi, alloggiati pi\u00f9 volte al giorno, per 20 minuti al massimo, all'interno di gabbie provviste di una leva e di un dispensatore per liquidi (che sulla base di dieci pressioni della leva erogava cioccolata), abbiano premuto la leva 800-1000 volte e consumato circa 30 millilitri di cioccolata, circa un decimo del loro peso corporeo.\nSuccessivamente \u00e8 stato provato l'effetto del rimonabant (utilizzato in alcuni paesi europei come farmaco per il controllo dell'appetito), che inibisce il recettore \"CB1\" degli endocannabinoidi, e si \u00e8 potuto constatare che riduce di molto i valori di auto-somministrazione di cioccolata. Da questo si evince che il rimonabant potrebbe essere utilizzato per contrastare il cioccolismo."}
{"id": "3711600", "revid": "582484", "url": "https://it.wikipedia.org/wiki?curid=3711600", "title": "Fr\u00fchjahrsoffensive", "text": ""}
{"id": "3711606", "revid": "1543377", "url": "https://it.wikipedia.org/wiki?curid=3711606", "title": "Parentesi (lampada)", "text": "Parentesi \u00e8 una lampada progettata dai designer italiani Achille Castiglioni e Pio Manz\u00f9 e prodotta dall'azienda italiana Flos a partire dal 1971. Si tratta di un oggetto icona del disegno industriale italiano e fa parte della collezione permanente del Triennale Design Museum di Milano.\nContesto.\nIl nome nasce dalla forma del tubo in acciaio sagomato, elemento centrale della lampada, che ricorda appunto una parentesi. L'idea di una lampada che potesse scorrere in verticale dal pavimento al soffitto e viceversa e ruotare di 360\u00b0 attorno ad un perno viene impressa in uno schizzo da Pio Manz\u00f9 che muore prima che la lampada venga progettata. Il bozzetto raffigurava una scatola cilindrica con una fessura per il passaggio della luce, questa scatola scorreva su un'asta ed era fissata con una vite; molto probabilmente nell'idea di Pio Manz\u00f9 l'asta sulla quale scorreva la lampada era fissata sia al pavimento che al soffitto. Il bozzetto arriva nelle mani di Achille Castiglioni che lo re-interpreta e d\u00e0 vita a Parentesi. Castiglioni sostituisce l'asta con una corda metallica e riduce al minimo l'utilizzo dei materiali e il numero di componenti. La lampada \u00e8 esposta in molti musei e mostre dedicate al disegno industriale di tutto il mondo, come per esempio il MoMa di New York. In Italia, oltre che al Triennale Design Museum di Milano, la lampada \u00e8 esposta anche al GAMeC di Bergamo e altre gallerie o musei di rilevanza nazionale.\nDescrizione del prodotto.\nL'elemento centrale della lampada \u00e8 un tubo metallico il quale \u00e8 sagomato con una particolare forma la cui funzione principale non \u00e8 estetica (che ispira il nome della lampada), ma strutturale. Componente essenziale \u00e8 un cavo d'acciaio che, semplicemente agganciato al soffitto, \u00e8 tenuto in tensione da un peso prossimo al pavimento. Il tubo sagomato \u00e8 investito al cavo e tenderebbe a scivolare verso il basso se la sua particolare forma non inescasse un gioco di attriti che ne impediscono lo scorrimento, a meno che non sia applicata dall'esterno una forza diretta verso il basso o verso l'alto, forza data quindi dall'azione volontaria dell'uomo. Volendo infatti cambiare l'altezza della lampada basta far scorrere il tubo (la parentesi) sul cavo; rilasciato il tubo questo si ferma da solo nella posizione voluta, senza bisogno di alcun sistema di serraggio. Sul tubo \u00e8 poi investito un piccolo manicotto di gomma che rimane in posizione senza necessit\u00e0 di viti, ma solo per attrito; questo primo manicotto porta lateralmente uno spinotto di ottone sul quale \u00e8 montato un secondo manicotto di gomma che investe il porta-lampada. Lo spinotto di ottone (ortogonale all'asse del tubo metallico) funziona da giunto tra i due manicotti grazie al quale il porta-lampada pu\u00f2 ruotare liberamente di 360 gradi su un piano verticale parallelo al cavo d'acciaio, permettendo di orientare a piacimento il fascio di luce. Mentre i primi esemplari ne erano sprovvisti, gli esemplari di nuova produzione sono dotati di dimmer.\nCaratteristiche tecniche.\nLa lampada \u00e8 costituita da pochissimi componenti: un cavo portante in treccia d'acciaio, un tendicavo nautico in acciaio inossidabile per regolare l'altezza da terra, un tubo in acciaio sagomato verniciato (bianco, nero o rosso) oppure nichelato o dorato, un peso in piombo rivestito in elastomero nero, un copriforo cilindrico in metallo, due manicotti sempre in elastomero nero giuntati da uno spinotto in ottone destinati a reggere il portalampada in bachelite o resina termoplastica (stampata a iniezione), munito di interruttore interno e cavo elettrico con spina, per l'alimentazione. A questi componenti va aggiunta una lampadina da 150 Watt.\nPackaging.\nCastiglioni, per la lampada Parentesi ide\u00f2 un particolare packaging in materiale plastico trasparente. Il packaging era realizzato con la tecnica della formatura sottovuoto e permetteva di vedere tutti i componenti che formavano il kit di montaggio, i quali erano perfettamente incastrati all'interno dell'imballo. L'imballo era costituito da due gusci speculari, uno trasparente che si incastrava su uno bianco di base ed era facilmente trasportabile tramite due maniglie laterali ricavate nella confezione stessa.\nRiconoscimenti.\nParentesi \u00e8 stata premiata nel 1979 con il prestigioso premio Compasso d'Oro, riconosciutole dall'ADI nella XI edizione dello stesso.\nEventi correlati.\nIn occasione di un evento fieristico a Mosca, \u00e8 stata realizzata una versione color oro dell'elemento distintivo centrale della lampada, la stessa cosa \u00e8 stata fatta per il copriforo, tali parti sono state poi utilizzate come elementi decorativi nell'esposizione. Non \u00e8 per\u00f2 mai stata messa in produzione una versione dorata della lampada."}
{"id": "3711609", "revid": "1543377", "url": "https://it.wikipedia.org/wiki?curid=3711609", "title": "Funky Bump/Corso Buenos Aires", "text": "Funky Bump/Corso Buenos Aires, \u00e8 un singolo di Pino Presti pubblicato nel 1976 dalla label Atlantic Records.\n\u00c8 considerato il primo disco di musica funk realizzato in Italia.\nLato A\nLato B\nIl disco.\nFunky Bump\nComposto, arrangiato e prodotto da Pino Presti, viene pubblicato nella primavera del 1976, qualche mese dopo l'uscita dell'album 1st Round, da cui \u00e8 tratto. Il brano, molto apprezzato anche da chi si chiede se \"il funk pu\u00f2 essere musica per bianchi\" ,\nvede la presenza dello statunitense Ronnie Jones in veste di cantante e autore del testo.\nNel disco suonano musicisti di primo piano, come, tra gli altri, Ellade Bandini, George Aghedo, Ren\u00e8 Mantegna, Alberto Mompellio, Claudio Bazzari, Alberto Radius.\nCome per l'album \"1st Round\", l'accoglienza da parte dei disc jockey delle radio e delle discoteche fu significativa. Ancora oggi \"Funky Bump\" (e l'intero album) hanno un notevole riscontro sul web fra collezionisti e dj a livello internazionale.\nNel luglio 2015 \u00e8 stata realizzata una versione \"extended\" 12\", pubblicata esclusivamente in vinile, da \"Best Record Italy\" (BST-X001), distribuita in Italia, Germania, Stati Uniti, Regno Unito, Giappone, Francia, Paesi Bassi\nMusicisti.\nRegistrato allo studio Regson - Milano\nTecnici del suono: Paolo Bocchi, Gianluigi Pezzera\nFunky Bump - Compilation anni 2000.\nSingolo"}
{"id": "3711612", "revid": "582484", "url": "https://it.wikipedia.org/wiki?curid=3711612", "title": "Riformisti", "text": ""}
{"id": "3711613", "revid": "187520", "url": "https://it.wikipedia.org/wiki?curid=3711613", "title": "Lega Democratica Nazionale", "text": "La Lega Democratica Nazionale fu il primo partito cattolico italiano non confessionale.\nStoria.\nNata il 20 novembre 1905 a Bologna, fu composta da un gruppo di intellettuali democratici cristiani. I fondatori si erano formati culturalmente all'interno dell'Opera dei congressi, organizzazione laicale cattolica, riconosciuta dal Papa ed esistita fino al 1904, ma non ne condividevano pi\u00f9 la linea intransigente. Il partito espresse idee riformiste in campo sociale, promuovendo la separazione tra ambito religioso e ambito politico. I componenti della prima direzione furono: don Romolo Murri, Eligio Cacciaguerra (1878-1918), Giuseppe Fuschini, Ettore Poggipollini, Mario Tortonese e Guido Zadei. Il primo presidente fu Giuseppe Fuschini e l'organo ufficiale del movimento fu la rivista \u00abL'Azione democratica\u00bb.\nN\u00e9 Murri n\u00e9 Fuschini poterono partecipare al primo congresso del movimento, che si tenne a Milano il 15-16 settembre 1906: due mesi prima, il 28 luglio, papa Pio X aveva pubblicato l'enciclica \"Pieni l'animo\" in cui, deplorando \u00ablo spirito d'insubordinazione e d'indipendenza, che si manifesta qua e l\u00e0 in mezzo al clero\u00bb, aveva preventivamente posto il divieto ai sacerdoti (come Murri) di partecipare ad attivit\u00e0 politiche non coordinate per via gerarchica. In pratica, aveva vietato l'adesione alla Lega Democratica Nazionale di Murri e Fuschini.\nLa Lega Democratica Nazionale fu costantemente invisa alle gerarchie ecclesiastiche; il suo fondatore venne sospeso \"a divinis\" il 14 aprile 1907; nel settembre dello stesso anno Pio X, con l'enciclica \"Pascendi dominici gregis\", equipar\u00f2 il programma della Lega Democratica Nazionale a quello dei modernisti. Nonostante ci\u00f2, il 20 settembre venne emanato dal partito il \"Programma di politica ecclesiastica\". Voluto dal Murri, esso si basava anche su principi legati a Tommaso Gallarati Scotti, un riformista cattolico. All'interno del programma vennero promossi, tra le altre cose, la soppressione dello studio della religione nelle scuole pubbliche, il controllo statale sulla scuola, l'eliminazione del fondo per il culto, la divisione fra societ\u00e0 civile e religiosa.\nNel 1909, dopo la sua candidatura e successiva elezione alla Camera dei deputati nelle liste della Lega Democratica, Murri fu scomunicato (tale scomunica verr\u00e0 poi revocata nel 1943 da papa Pio XII). Al congresso del 1910 (Imola, settembre 1910) si apr\u00ec una frattura all'interno del movimento: da una parte Murri, che appoggiava l'opportunit\u00e0 di una collaborazione con il partito socialista, dall'altra l'ala che sosteneva la priorit\u00e0 della tradizione cattolica. La scissione blocc\u00f2 l'attivit\u00e0 del partito.\nL'anno seguente fu convocata a Firenze una \"Assemblea costituente\". Murri fu messo in minoranza e ruppe con la Lega Democratica. Eligio Cacciaguerra, Eugenio Vaina, Giuseppe Donati (romagnoli) e Mario Tortonese rifondarono il movimento e lo denominarono \u00abLega democratica cristiana italiana\u00bb. Il nuovo partito assunse una linea di ortodossa fedelt\u00e0 alla Chiesa. \nNel 1913 fece eleggere un unico deputato, Marco Ciriani, nel collegio di Udine. In politica interna il partito fu antigiolittiano e quindi critico del Patto Gentiloni. Allo scoppio della Prima guerra mondiale la Lega espresse solidariet\u00e0 al Belgio invaso, alla Serbia ed alla Francia. Prese posizione contro la Triplice alleanza ed auspic\u00f2 che i popoli che erano soggetti all'Impero austriaco (tra cui ungheresi, cechi e slovacci) ritrovassero la loro libert\u00e0. Il nuovo papa, Benedetto XV, fu artefice di un clima di tolleranza che favor\u00ec la ripresa dell'azione del partito.\nAl congresso del 1919 la Lega democratica cristiana si sciolse per dare vita al Partito democratico cristiano (P.D.C.), il quale l'anno dopo conflu\u00ec nel Partito popolare di don Luigi Sturzo.\n\u00abL'Azione democratica\u00bb.\nL'organo di stampa del partito nacque a Bologna; il primo numero usc\u00ec il 1\u00ba maggio 1906. Inizialmente mensile, pass\u00f2 poi ad uscite quindicinali. Fu pubblicato in varie citt\u00e0. Dopo Bologna: Torino, Firenze, Cesena e Roma. Il periodo cesenate coincise con la direzione di Eligio Cacciaguerra (25 febbraio 1912 - 21 gennaio 1917), la pi\u00f9 lunga nella breve storia del periodico. Nel 1917 la rivista fu trasferita a Roma, dove fu retta da un comitato di redazione presieduto dal deputato Marco Ciriani."}
{"id": "3711617", "revid": "582484", "url": "https://it.wikipedia.org/wiki?curid=3711617", "title": "Legge elettorale maggioritaria del 1923", "text": ""}
{"id": "3711618", "revid": "913245", "url": "https://it.wikipedia.org/wiki?curid=3711618", "title": "Kristel K\u00f6brich", "text": "Biografia.\nEx primatista sudamericana degli 800 e 1500 stile libero, nel 2009 \u00e8 stata premiata come miglior sportiva cilena dell'anno.\nNel 2003 si mise in luce ai giochi panamericani di Santo Domingo per essere stata la prima cilena a vincere una medaglia in questa manifestazione.\nAlle olimpiadi di Atene 2004 rimase per poco fuori dalla finale degli 800 stile, riuscir\u00e0 invece ad entrare nella finale dei campionati del mondo del 2007, prima cilena ad entrare in una finale mondiale, giungendo ottava, posizione che migliorer\u00e0 ai Campionati mondiali di nuoto 2009 arrivando a un passo dal podio, classificandosi quarta nei 1500 stile libero, risultato ribadito due anni dopo ai mondiali di Shangai. \nIl 20 ottobre del 2011 vince la medaglia d'oro negli 800 stile ai giochi panamericani di Guadalajara, dopo aver ottenuto anche un bronzo nei 400 stile libero. A Toronto 2015 vinse l'argento, sempre sui 1500m sl, cos\u00ec come ai Panamericani di Lima 2019, battuta dalla giovane argentina Delfina Pignatiello, che le aveva strappato entrambi i record sudamericani su 800 e 1500m.\nRiuscir\u00e0 ad arrivare sempre in finale nel 1500m sl ai campionati mondiali per altre tre edizioni (2013, 2015 e 2017) nei 1500m sl, mentre alle Olimpiadi, essendo assente la sua gara preferita, arriv\u00f2 14\u00ba negli 800m sl ai Giochi di Londra e 17\u00ba in quelli di Rio de Janeiro. Ai mondiali del 2019 non le riesce di entrare in finale un'altra volta, ottenendo in batteria, nei 1500m sl, solo il 12\u00ba tempo."}
{"id": "3711620", "revid": "640277", "url": "https://it.wikipedia.org/wiki?curid=3711620", "title": "Giochi panamericani del 2011", "text": ""}
{"id": "3711623", "revid": "673380", "url": "https://it.wikipedia.org/wiki?curid=3711623", "title": "Italian Baja", "text": "L'Italian Baja \u00e8 un Cross Country Rally che si svolge a cadenza annuale in Friuli-Venezia Giulia, in provincia di Pordenone dal 1993.\nLa gara, alla quale partecipano auto, moto, camion e quad, dal 1994 \u00e8 una prova valida per la Coppa del mondo rally raid (auto)."}
{"id": "3711636", "revid": "287204", "url": "https://it.wikipedia.org/wiki?curid=3711636", "title": "Get Some (singolo)", "text": ""}
{"id": "3711637", "revid": "1305772", "url": "https://it.wikipedia.org/wiki?curid=3711637", "title": "Get Some", "text": ""}
{"id": "3711639", "revid": "767487", "url": "https://it.wikipedia.org/wiki?curid=3711639", "title": "Il coro di Tokyo", "text": " \u00e8 un film muto del 1931 diretto da Yasujir\u014d Ozu.\nTrama.\nDopo un passato da studente indisciplinato, Shinji Okajima \u00e8 riuscito a conseguire la laurea e a lavorare a Tokyo come impiegato per una compagnia di assicurazioni. Durante una festa aziendale protesta contro il licenziamento ingiustificato di un suo collega arrivando a perdere il posto di lavoro. In breve tempo Okajima, con a carico moglie e figli, accumula numerosi debiti (tra cui alcune insolvenze con l'ospedale, dove aveva fatto ricoverare la figlia minore in seguito ad un malessere) ed \u00e8 costretto a lavorare in una trattoria gestita da un professore in pensione. Durante una cena tra ex compagni di universit\u00e0 tenutasi nel ristorante, Okajima riesce ad ottenere il posto di lavoro grazie ad un suo ex professore.\nProduzione.\nLa sceneggiatura \u00e8 stata curata da K\u014dgo Noda, che ha agito unendo varie situazioni proveniente dal romanzo \"Shoshimin-gai\" di Komatsu Kitamura (accreditato come soggettista): successivamente Ozu ne accentuer\u00e0 i toni drammatici rispetto ai precedenti film basati sulla vita degli impiegati (\"Kabocha\", \"Kaishain seikatsu\" e \"Ashi ni sawatta k\u014dun\")."}
{"id": "3711640", "revid": "106908", "url": "https://it.wikipedia.org/wiki?curid=3711640", "title": "Classifica perpetua della FA Premier League", "text": ""}
{"id": "3711644", "revid": "547034", "url": "https://it.wikipedia.org/wiki?curid=3711644", "title": "Illuminismo in Inghilterra", "text": "L'illuminismo in Inghilterra (\"Enlightenment\") \u00e8 un movimento culturale e filosofico iniziato nella seconda met\u00e0 del secolo XVII, caratterizzato dalla discussione su quei temi gnoseologici, etici e politici che anticipano il pensiero francese del Settecento.\nL'illuminismo inglese, che aveva gi\u00e0 ampiamente trattato, ad opera di John Locke, e approfondito, con il pensiero di David Hume, le questioni sulla gnoseologia, sull'etica e la politica - tematiche queste considerate acquisite e riprese dalla cultura francese del Settecento - si interessa soprattutto del problema morale e religioso.\nLe ragioni di questa scelta risiedono nella particolare situazione storica inglese. Mentre infatti in Francia l'illuminismo diffonde le esigenze della borghesia progressista tesa ad abbattere l'assolutismo monarchico, in Inghilterra i benefici effetti della \"gloriosa rivoluzione\" del 1688 avevano contribuito a risolvere i problemi del rapporto tra l'istituto monarchico e il parlamento.\nNonostante l'Atto di Tolleranza del 1689 che decretava la fine delle persecuzioni religiose, il ricordo delle discriminazioni religiose al tempo dell'assolutismo degli Stuart e della dittatura di Oliver Cromwell faceva sentire negli animi il rischio di un ritorno a quella condizione di intolleranza. Per questo il dibattito degli intellettuali sulla religione non si ferma e costituisce la particolare caratteristica dell'illuminismo in Inghilterra.\nIl deismo.\nGi\u00e0 all'inizio del Seicento in Inghilterra i cosiddetti \"Platonici di Cambridge\", in opposizione alle conclusioni del pensiero materialista, soprattutto quello riferito a Hobbes, sostengono che la conoscenza non si origina dall'esperienza ma da essenze eterne, innate che precedono la realt\u00e0.\nSulla base di questa dottrina i platonisti inglesi sostengono che, poich\u00e9 la ragione possiede queste nozioni, eterne ed universali, comuni a tutti gli uomini, sar\u00e0 possibile identificare il nucleo essenziale di qualsiasi fede religiosa mettendo da parte la diversit\u00e0 delle religioni rivelate. Ne deriva cos\u00ec l'esistenza di una religione naturale patrimonio comune dell'umanit\u00e0.\nAnaloghe le conclusioni relative all'esistenza di una religione naturale a cui arrivano gli illuministi inglesi del Settecento ma partendo dalla convinzione dell'esistenza di una ragione naturale e finita, priva di essenze eterne. Significativamente John Toland presenta la sua opera \"Cristianesimo non misterioso\" definendola cos\u00ec nel sottotitolo: \nPrendendo spunto dall'opera di John Locke, \"Ragionevolezza del Cristianesimo\", ma giungendo a conclusioni pi\u00f9 radicali, Toland sostiene che i cosiddetti misteri della religione cristiana sono perfettamente spiegabili dalla ragione: in effetti, il mistero religioso \u00e8 soltanto un problema che sussiste solo fino a quando la ragione non riuscir\u00e0 a chiarirlo, a meno che non si tratti di qualcosa di irrazionale ed allora bisogner\u00e0 semplicemente escluderlo come qualcosa di insensato. Nel Cristianesimo non esistono misteri ma questioni in parte risolte ma sempre pi\u00f9 da chiarire sino alla completa inevitabile illuminazione razionale.\nLa ragione, sostiene Toland, \u00e8 superiore alla stessa Rivelazione\nLa posizione pi\u00f9 estrema riguardo al deismo \u00e8 sostenuta da Matthew Tindal: Dio e la natura dell'uomo sono immutabili cos\u00ec come le leggi morali e religiose che sarebbe assurdo credere che siano state date agli uomini dalla Rivelazione che ha invece caratteristiche storiche dimostrate dal fatto che essa avvenne in un determinato tempo storico e per un unico popolo.\nLa Rivelazione non \u00e8 altro che una \u00abripubblicazione della legge di natura\u00bb, un diverso aspetto dell'unica legge naturale e come tale valida solo se concorda con i principi della morale razionale.\nTra religione e morale non esiste differenza: infatti la moralit\u00e0 consiste nel comportarsi secondo ragione e la religione consiste nell'altrettanto comportamento secondo ragione intesa come legge divina.\nIl dibattito sul deismo coinvolse alcuni illuministi inglesi che, pur cercando di rimanere nell'ortodossia, utilizzarono argomenti del deismo proprio contro coloro con cui polemizzavano dando luogo a una specie di \"deismo moderato\" che tenta di dimostrare la verit\u00e0 della Rivelazione basandola sulla sua intrinseca razionalit\u00e0.\nSu questa linea si articola il pensiero di Samuel Clarke che, con un metodo sillogistico-matematico, che egli paragona a quello del teorema di Euclide, vuole dimostrare che gli attributi di Dio sono spiegabili razionalmente ; allo stesso modo l'intrinseca stringente razionalit\u00e0 della legge morale \u00e8 tale che ad essa deve sottoporsi perfino la stessa autorit\u00e0 divina.\nAnthony Collins entra nel dibattito sul deismo sostenendo la validit\u00e0 del \u00ablibero pensiero\u00bb di colui che accetta della religione solo ci\u00f2 che non contrasta con la sua ragione e rifiuta tutto ci\u00f2 che rimane oscuro. Per Collins questo del libero pensatore non \u00e8 un atteggiamento di ostilit\u00e0 verso la religione: anzi egli rappresenta il vero spirito religioso poich\u00e9 onestamente esalta le dottrine religiose epurandole da quelle parti ottenebrate dalla superstizione e dall'ignoranza.\nJoseph Butler per la difesa del cristianesimo dagli attacchi dei deisti non ricorre al tentativo di dimostrarne la razionalit\u00e0 ma avanza una radicale critica alla fiducia nella ragione che non potr\u00e0 mai dimostrare con argomenti razionali le verit\u00e0 religiose, cosicch\u00e9 bisogna arrivare alla conclusione che non potendosene dimostrare la verit\u00e0 non si pu\u00f2 sostenerne neppure la falsit\u00e0: la religione \u00e8 oggetto della sola fede.\nIl pessimismo di Butler si estende dalla ragione anche alla moralit\u00e0 dell'uomo considerato per natura tendente al male e al peccato. La ricerca della felicit\u00e0 da parte dell'uomo si riduce infatti al tentativo di temperare il male e il dolore che affligge la sua esistenza. L'uomo comunque pu\u00f2 sfuggire al male quando la vergogna lo spinge a liberamente scegliere nella sua coscienza il retto comportamento morale.\nI moralisti.\nAppartengono al periodo dell'illuminismo inglese le notevoli opere dedicate alla filosofia morale di Anthony Ashley Cooper (1671-1713) e di Bernard de Mandeville (1670-1733) che con il suo famoso apologo \"La favola delle api\" si distanzia dalla rasserenante visione del mondo di Shaftesbury.\nIlluminismo scozzese.\nNella seconda met\u00e0 del Settecento il centro dell'illuminismo inglese si sposta nella Scozia di David Hume e di altri autori spesso in polemica con il suo pensiero.\nNel 1763 alla cattedra di filosofia morale di Adam Smith a Glasgow succede Thomas Reid fondatore della cosiddetta \"Scuola scozzese del senso comune\". Nella sua opera pi\u00f9 importante \"Ricerca sullo spirito umano secondo i principi del senso comune\" Reid sostiene la progressiva degenerazione della filosofia inglese contemporanea che sarebbe iniziata per colpa di Cartesio e passando per le filosofie di Locke, Berkeley sarebbe arrivata alla sua conclusione deleteria con il pensiero di Hume.\nL'\"ideismo\" di Cartesio, di Locke e Berkeley, sostenitori che non le cose ma le idee sono il vero oggetto della conoscenza ha avuto la sua naturale conclusione nello scetticismo di Hume. Reid \u00e8 invece convinto che l'oggetto del conoscere \u00e8 la cosa stessa e che quindi esiste un mondo esterno alla cosa stessa. Questa \u00e8 una verit\u00e0 certa che non ha bisogno di essere dimostrata razionalmente, che si fonda su una indubitabile percezione immediata ed \u00e8 documentata dall'universale \"senso comune\"."}
{"id": "3711648", "revid": "247222", "url": "https://it.wikipedia.org/wiki?curid=3711648", "title": "Msan", "text": ""}
{"id": "3711650", "revid": "1699816", "url": "https://it.wikipedia.org/wiki?curid=3711650", "title": "Tokihiko Okada", "text": "Biografia.\nInizi\u00f2 la sua carriera recitando in ruoli secondari per la Taikatsu e ben presto divenne un attore di punta, lavorando con i migliori registi giapponesi, tra cui Yasujir\u014d Ozu e Kenji Mizoguchi. La collaborazione con Ozu fu particolarmente proficua in quanto i due realizzeranno assieme cinque pellicole.\nIl ruolo interpretato maggiormente da Okada nel corso della sua carriera e che lo ha reso celebre era quello dell'uomo sensibile e romantico.\nNella sua carriera (1920-1933) ha interpretato 22 film. La figlia Mariko Okada ha seguito le orme del padre ed \u00e8 diventata attrice di successo; anche lei ha lavorato con Yasujir\u014d Ozu nei film \"Tardo autunno\" nel 1960 e \"Il gusto del sak\u00e8\" nel 1962.\n\u00c8 morto il 16 gennaio 1934, ad appena 30 anni e nel momento migliore della sua carriera, a causa della tubercolosi."}
{"id": "3711651", "revid": "729019", "url": "https://it.wikipedia.org/wiki?curid=3711651", "title": "Macchi MB.320", "text": "Il Macchi MB.320 fu un aereo executive bimotore monoplano ad ala bassa sviluppato dall'azienda italiana Aeronautica Macchi nei tardi anni quaranta.\nSecondo progetto sviluppato dall'ingegnere Ermanno Bazzocchi per l'azienda di Varese dopo il termine della seconda guerra mondiale, fu un tentativo di inserirsi nel mercato dell'aviazione commerciale nel difficile periodo del dopoguerra. Prodotto in un numero limitato di esemplari a causa del suo elevato prezzo di listino, venne venduto principalmente sul mercato d'esportazione.\nStoria del progetto.\nDopo il termine della seconda guerra mondiale le aziende aeronautiche italiane condivisero una profonda crisi economica dovuta anche alle esigenze di ricostruzione dei propri impianti produttivi a seguito dei bombardamenti strategici operati sul suolo italiano dalle forze aeree alleate. In quest'ambito aziende storiche come Macchi, Fiat Aviazione e SAI Ambrosini cominciarono lo sviluppo di velivoli destinati al mercato civile da proporre su mercati emergenti come quello sudamericano costrette a confrontarsi con una sempre pi\u00f9 forte concorrenza soprattutto nelle categorie dei velivoli leggeri, da turismo e da addestramento.\nLo sviluppo di un velivolo da destinare al mercato civile con simili caratteristiche fu frutto di un'iniziativa privata dell'ingegner Bazzocchi il quale, dopo essere stato assunto dalla Macchi nel 1941 per affiancare Mario Castoldi, venne da questo assegnato, dimostrando di non aver gradito l'operazione, a progetti secondari, studi di riparazioni e verifiche strutturali. Fu in questo periodo che Bazzocchi progett\u00f2 in disparte il motocarro Macchi MB1 successivamente battezzato Macchitre, un velivolo monomotore, l'MB.308, ed il bimotore MB.320.\nIl progetto si concretizz\u00f2 nel dopoguerra in un modello dalle linee moderne, caratterizzato dalla costruzione in legno, configurazione monoplana ad ala bassa, propulsione basata su due motori a cilindri contrapposti collocati su due gondole alari, abitacolo a sei posti a sedere dotato di doppi comandi e carrello d'atterraggio triciclo anteriore completamente retrattile.\nIl prototipo venne portato in volo per la prima volta nel corso del 1949 dimostrando di avere buone caratteristiche generali, in linea con quelle espresse dai velivoli della concorrenza; l'azienda, pertanto, decise di avviarne la produzione in serie. Tuttavia il prezzo di vendita risultava piuttosto alto e le commissioni rimasero limitate a pochi esemplari venduti essenzialmente per il mercato estero nel settore dell'aviazione generale.\nFu inoltre programmata l'istituzione di un accordo commerciale con la Francia per produrre il modello su licenza, commercializzandolo come Lignel VEMA-51, ma tale accordo non venne mai concretizzato.\nImpiego operativo.\nOltre ad essere acquistati da piloti privati per utilizzo personale, un ordine per tre esemplari venne sottoscritto dalla East African Airways, compagnia aerea fondata per sviluppare il trasporto aereo tra Kenya, Tanzania ed Uganda allora parte della comunit\u00e0 dell'Africa Orientale. I tre velivoli vennero acquistati per sostituire in servizio i de Havilland DH.89 Dragon Rapide utilizzati per collegare le citt\u00e0 ugandesi Soroti, Lira, Gulu ed Arma ma che risultavano antieconomici. La compagnia, in seguito, li rivendette alla Campling Brothers and Vanderwal, azienda che li utilizz\u00f2 come charter per voli nei territori dell'Africa Orientale."}
{"id": "3711657", "revid": "1543377", "url": "https://it.wikipedia.org/wiki?curid=3711657", "title": "Rugby a 7 ai XVI Giochi panamericani", "text": "Il torneo di Rugby a 7 ai XVI Giochi panamericani si \u00e8 svolto a Tlaquepaque, nei pressi di Guadalajara, dal 29 al 30 ottobre 2011. Il rugby a 7 fece il suo debutto ai giochi panamericani, mai era stato presente nelle precedenti edizioni. Parteciparono 8 squadre, divise in 2 gironi, il turno preliminare serv\u00ec per determinare la griglia di partenza per i play-off, che videro alla partenza le stesse 8 nazionali.\nLa medaglia d'oro fu vinta dal Canada, l'Argentina conquist\u00f2 la medaglia d'argento e quella di bronzo and\u00f2 agli Stati Uniti."}
{"id": "3711662", "revid": "103030940", "url": "https://it.wikipedia.org/wiki?curid=3711662", "title": "Il gatto e il diavolo", "text": "Il gatto e il diavolo (in originale inglese \"The Cat and the Devil\") \u00e8 un racconto per bambini di James Joyce apparso per la prima volta il 10 agosto 1936, come lettera al nipote dello scrittore, Stephen.\nCombinando humour irlandese e elementi folclorici d'origine francese, in poche pagine lo scrittore costruisce una storia divertente di una beffa.\nIncluso nel primo volume delle lettere, a cura di Stuart Gilbert, il racconto \u00e8 stato poi pubblicato in forma di libro nel 1964 fa Dodd, Mead &amp; Company, illustrato da Richard Erdoes, e nel 1978 in francese illustrato da Roger Blachon (l'ed. inglese corrispondente, di Schocken Books, \u00e8 del 1981, quella italiana, tradotta da Giulio Lughi \u00e8 del 1985). Un'edizione croata \u00e8 illustrata da Tomislav Torjanac.\nUn'edizione italiana precedente, curata da Enzo Siciliano con i disegni della moglie Flaminia \u00e8 uscita nel 1967.\nInfine un'edizione (illustrata da Giorgio Bertelli e altri) e numerata di 65 esemplari, a cura di Francesco Binni, \u00e8 uscita nel 1996, con il titolo \"Le chat de Beaugency: una storia di Stephen\".\nTrama.\n\u00c8 la storia di una citt\u00e0, divisa da un fiume, in cui non avevano abbastanza soldi per costruire un ponte e quindi ci si faceva visita andando da una parte all'altra con le barche. Il sindaco fa un patto con il diavolo perch\u00e9 costruisca in una notte un ponte tra le due rive della citt\u00e0, ma il diavolo in compenso avr\u00e0 l'anima della prima persona che lo attraverser\u00e0.\nQuando il giorno dopo un bel ponte nuovo collega le due parti della citt\u00e0 tutti hanno paura di attraversarlo, ma il sindaco organizza una festa con la fanfara e si presenta con una catena d'oro al collo, un secchio e un gatto.\nMentre il gatto gioca con la catena il sindaco con il secchio lo bagna e inevitabilmente il gatto scappa attraversando il ponte. Il diavolo quindi si arrabbia, ma deve stare a quel che ha detto e prende il gatto rimproverando la citt\u00e0 in un pessimo francese. Ai cittadini per\u00f2 non importa, perch\u00e9 ora se ne vanno a passeggio sul bel ponte nuovo pieno di bambini che giocano."}
{"id": "3711663", "revid": "425388", "url": "https://it.wikipedia.org/wiki?curid=3711663", "title": "The Cat and the Devil", "text": ""}
{"id": "3711667", "revid": "287204", "url": "https://it.wikipedia.org/wiki?curid=3711667", "title": "L'ascensore (brano musicale)", "text": ""}
{"id": "3711673", "revid": "44230671", "url": "https://it.wikipedia.org/wiki?curid=3711673", "title": "Abbazia di Boular", "text": ""}
{"id": "3711674", "revid": "217591", "url": "https://it.wikipedia.org/wiki?curid=3711674", "title": "Irm\u00e3 Dulce", "text": "Biografia.\nMaria Rita nasce in via S\u00e3o Jos\u00e9 de Baixo 36, nel quartiere di Barbalho, a Salvador Bahia il 26 maggio 1914; \u00e8 la seconda dei sei figli (Augusto, Maria Rita, Dulcinha, Aluisio Raimundo, Geraldo Majella e Regina) del dottor Augusto Lopes Pontes, dentista, e di sua moglie Dulce Maria de Souza Brito Lopes Pontes. Il 13 dicembre viene battezzata nella chiesa parrocchiale di Santo Ant\u00f4nio Al\u00e9m do Carmo.\nL'8 giugno 1921 muore ventiseienne sua madre Dulce. Nel 1922 riceve la Prima comunione nella chiesa di Santo Ant\u00f4nio Al\u00e9m do Carmo assieme ai fratelli Augusto e Dulcinha.\nManifesta per la prima volta interesse per la vita religiosa nel 1927 e nel 1929 conosce presso, il convento de Nossa Senhora do Desterro, suor Rosa Sch\u00fcller che per la prima volta le parla della congregazione delle Suore missionarie dell'Immacolata Concezione della Madre di Dio.\nIl 20 agosto 1932 riceve il sacramento della Cresima dalle mani dell'arcivescovo Augusto \u00c1lvaro da Silva e il 9 dicembre successivo, a Bahia, prende il diploma di maestra elementare.\nIl 15 gennaio 1933 si iscrive al terz'ordine francescano ricevendo il nome di suor L\u00facia e il 9 febbraio entra a far parte della congregazione delle Suore missionarie dell'Immacolata Concezione della Madre di Dio, nel convento de Nossa Senhora do Carmo, a S\u00e3o Crist\u00f3v\u00e3o, Sergipe. Riceve l'abito religioso il 13 agosto e, in onore della madre, le viene dato il nome di Irm\u00e3 (suor) Dulce.\nInizia il noviziato il 15 agosto 1934. A settembre viene destinata all'Hospital Espanhol di Salvador, dove giunge in compagnia di suor Tabita e suor Capertana: vi esercita le funzioni di sacrestana, portinaia, infermiera e responsabile del settore radiologico.\nNel 1935, a febbraio, viene nominata insegnante di storia e geografia al collegio femminile di Santa Bernadetta. Lo stesso anno comincia a dedicarsi all'assistenza ai bisognosi, soprattutto all'interno del distretto Itapagipe (una zona paludosa con baracche su palafitta). Crea un ambulatorio medico che ha nel Dr. Bernardino Nogueira il suo primo collaboratore. Viene soprannominata l'angelo della favela di Alagados. A giugno inizia anche il suo apostolato tra gli operai di Itapagipana e il 6 dicembre apre una biblioteca con 50 libri nella fabbrica Penha.\nIl 1\u00ba novembre 1936 fonda, assieme agli operai Ramiro S. Mendon\u00e7a, Nicanor Santana e Jorge Machado, l'Uni\u00e3o Oper\u00e1ria S\u00e3o Francisco (divenuto poi il C\u00edrculo Oper\u00e1rio da Bahia), il primo movivento operaio cattolico di Bahia.\nIl 15 maggio 1937 inizia il secondo noviziato e il 15 agosto, nella chiesa del convento di Penha, emise la professione perpetua.\nCon l'aiuto di padre Hildebrando costruisce il cinema Plataforma a S\u00e3o Caetano, il cui reddito ha contribuito al mantenimento del C\u00edrculo Oper\u00e1rio da Bahia. Il 1\u00ba maggio 1939 inaugura, nel quartiere di Massaranduba, il Collegio di S. Antonio, dove si svolgono corsi di giorno per 300 figli dei lavoratori e corsi serali per 300 adulti.\nL'8 gennaio 1941 ottiene il diploma di farmacista e, qualche anno pi\u00f9 tardi, diventa anche infermiera.\nNel 1946 inizia la campagna per intronizzare il Sacro Cuore di Ges\u00f9 nelle fabbriche di Itapagipe. L'11 giugno 1947 fonda, con suor Pl\u00e1cida e suor Hil\u00e1ria, il convento Santo Ant\u00f4nio, annesso al C\u00edrculo Oper\u00e1rio da Bahia: lei \u00e8 eletta superiora.\nTra la fine degli anni quaranta e gli anni cinquanta avvia una serie di iniziative a favore dei poveri: apre un cinema e uno spaccio alimentare a prezzi contenuti; trasforma in ambulatorio il pollaio del convento, dando inizio a quello che diventer\u00e0 il maggiore ospedale di Bahia.\nA coronamento della sua lunga esperienza di apostolato tra i diseredati, il 26 maggio 1959 fonda l\"'Associa\u00e7\u00e3o Obras Sociais Irm\u00e3 Dulce\" (Associazione Opere Sociali Irm\u00e3 Dulce), che il 15 agosto prende sede nell'edificio Roma del Circolo Operaio.\nNel luglio del 1979 il Cardinale Arcivescovo, mons. Avelar Brand\u00e3o Vilela, invit\u00f2 a Salvador Madre Teresa di Calcutta per aprire una casa in Alagados. Suor Dulce colse l\u2019occasione per incontrarla.\nIl 7 giugno 1980 suor Dulce incontra per la prima volta papa Giovanni Paolo II. L'anno successivo crea la fondazione Irm\u00e3 Dulce e l'8 febbraio 1983 inaugura il nuovo ospedale Santo Ant\u00f4nio con 400 posti letto. Al fine di continuare la sua opera dopo la sua morte, nel 1984 fonda l'associazione delle Figlie di Maria Serve dei Poveri.\nNel 1988 viene candidata al Premio Nobel per la pace con l'appoggio del presidente del Brasile Jos\u00e9 Sarney e di Silvia, regina di Svezia.\nL'11 novembre 1990 viene ricoverata per problemi respiratori e il 20 ottobre 1991 riceve per l'ultima volta la visita di papa Giovanni Paolo II: muore alle 16:45 di venerd\u00ec 13 marzo 1992, all'et\u00e0 di 77 anni, presso il Convento di S. Antonio, dopo 16 mesi di sofferenza.\nIl processo di canonizzazione e il culto.\nIl 21 gennaio 2009 la Congregazione delle cause dei santi riconosce le virt\u00f9 eroiche di Dulce L\u00f3pes Pontes e il 3 aprile successivo papa Benedetto XVI promulga il decreto che le riconosce il titolo di venerabile. Il 9 giugno 2010 viene riesumata e seppellita una seconda volta.\nIl 27 ottobre 2010 il cardinale arcivescovo Geraldo Majella Agnelo annuncia il voto unanime del collegio dei cardinali e vescovi della Congregazione per le Cause dei Santi, che riconosce l'autenticit\u00e0 di un miracolo attribuito all'intercessione di Dulce: Cl\u00e1udia Cristiane Santos, a Itabaiana nel Sergipe, dopo aver partorito nel 2001 il secondo figlio Gabriel, ha una grave emorragia che tre successivi interventi chirurgici non riescono a fermare. Padre Jos\u00e9 Alm\u00ed de Menezes, un sacerdote chiamato dai genitori per l'Estrema Unzione, dona alla donna una reliquia di suor Dulce, e l'emorragia si arresta. Il 22 maggio 2011 Dulce viene proclamata beata a Salvador di Bahia nel corso di una messa solenne presieduta dall'inviato speciale di papa Benedetto XVI, il cardinale Geraldo Majella Agnelo, arcivescovo di Salvador.\nIl 14 maggio 2019 viene promulgato il decreto di riconoscimento di un secondo miracolo attribuito alla sua intercessione: il 10 dicembre 2014 un maestro di Salvador de Bahia, Jos\u00e9 Mauricio Bragan\u00e7a Moreira, affetto da cecit\u00e0 all'occhio destro da atrofia ottica per glaucoma terminale, si pone sugli occhi un santino della beata Dulce; la successiva guarigione viene giudicata inspiegabile il 10 gennaio 2019. Irm\u00e3 Dulce viene canonizzata il 13 ottobre 2019 in Piazza San Pietro da Papa Francesco. Il suo corpo, rimasto incorrotto in modo naturale, \u00e8 custodito nella chiesa dell'Immacolata Concezione della Madre di Dio a Salvador di Bahia."}
{"id": "3711678", "revid": "287204", "url": "https://it.wikipedia.org/wiki?curid=3711678", "title": "Promozione Abruzzo 1988-1989", "text": "Nella stagione 1988-1989 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Abruzzo.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nSquadre partecipanti.\nVerdetti finali.\nBellante promosso dopo spareggio con l'Alba Adriatica (disputato a Giulianova)\nSquadre partecipanti.\nClassifica finale.\n * Differenza di 5 reti nel conto totale gol fatti/subiti (730-735)."}
{"id": "3711680", "revid": "287204", "url": "https://it.wikipedia.org/wiki?curid=3711680", "title": "Promozione Basilicata 1988-1989", "text": "Nella stagione 1988-1989 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Basilicata.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711683", "revid": "287204", "url": "https://it.wikipedia.org/wiki?curid=3711683", "title": "Promozione Calabria 1988-1989", "text": "Nella stagione 1988-1989 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Calabria.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711694", "revid": "287204", "url": "https://it.wikipedia.org/wiki?curid=3711694", "title": "Promozione Campania-Molise 1988-1989", "text": "Nella stagione 1988-1989 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Campania e in Molise.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711696", "revid": "1546219", "url": "https://it.wikipedia.org/wiki?curid=3711696", "title": "Ancoma", "text": "Ancoma \u00e8 un centro abitato della Bolivia e un cantone del municipio di Tacobamba, nel dipartimento di Potos\u00ed ed \u00e8 situata 394 chilometri a sud-est della capitale La Paz.\nIl territorio di Ancoma \u00e8 interamente montagnoso, essendo situato in piena cordigliera delle Ande; si estende su valli ed altopiani posti tra la Cordigliera Real e la Cordigliera Orientale.\nPer questo motivo \u00e8 una delle zone abitate pi\u00f9 alte della Terra: l'altezza media sul livello del mare \u00e8 di 3240 metri.\nLa popolazione vive in comunit\u00e0 sparse dedite all'agricoltura, in condizioni di estrema povert\u00e0; per lunghi mesi dell'anno non \u00e8 possibile raggiungere il centro, mancando vie di comunicazione stabili."}
{"id": "3711697", "revid": "287204", "url": "https://it.wikipedia.org/wiki?curid=3711697", "title": "Promozione Emilia-Romagna 1988-1989", "text": "Nella stagione 1988-1989 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Emilia-Romagna.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nSpareggio tra le 1.classificate.\nClassifica.\nCattolica e Brescello promosse nel Campionato Interregionale"}
{"id": "3711699", "revid": "767487", "url": "https://it.wikipedia.org/wiki?curid=3711699", "title": "Enzo Santarelli", "text": "Biografia.\nVicino al fascismo di sinistra nell'adolescenza, durante la guerra prestava servizio militare a Foggia quando l'8 settembre 1943 fu firmato l'armistizio. Allo sbandamento del suo reggimento, Santarelli si arruol\u00f2 volontario nel 1\u00ba Raggruppamento motorizzato del ricostituito Esercito italiano, combattendo i tedeschi a Mignano Monte Lungo.\nMembro del CLN di Ancona per il Partito liberale, nel 1946 ader\u00ec al Partito repubblicano e si laure\u00f2 in Scienze politiche a Firenze con una tesi su Benedetto Croce. Passato al Partito comunista nel 1948, fu candidato, non eletto, nel Fronte popolare. Dal gennaio 1949 passa a dirigere \"La Rassegna Marchigiana\", periodico vocato a promuovere, con interventi di Emilio Sereni, Corrado Maltese e Libero Bigiaretti, fra gli altri, un nuovo tipo di economia agraria e le eccellenze artistiche marchigiane. Nel 1956 fu segretario della Federazione comunista di Ancona e nel 1958 fu eletto alla Camera dei deputati.\nNel 1959 pubblic\u00f2 \"Il socialismo anarchico in Italia\", dal 1963 diresse la rivista \"Comune democratico\" e fu redattore della \"Rivista storica del socialismo\" e della \"Rivista storica dell'anarchismo\". Nel 1964 seguirono \"Le Marche dall'Unit\u00e0 al fascismo\" e nel 1966 la \"Storia del movimento e del regime fascista\".\nProfessore di Storia contemporanea all'Universit\u00e0 di Urbino, Santarelli continu\u00f2 le sue ricerche storiche con la \"Storia sociale del mondo contemporaneo\" (1982), la biografia di Pietro Nenni (1988), la \"Storia critica della Repubblica\" (1996), fino alle ultime opere sul fenomeno del berlusconismo."}
{"id": "3711700", "revid": "298229", "url": "https://it.wikipedia.org/wiki?curid=3711700", "title": "Vela ai XVI Giochi panamericani", "text": "Le competizioni di vela ai XVI Giochi panamericani si sono svolte al Vallarta Yacht Club a Puerto Vallarta, in Messico. Vi hanno preso parte 152 sportivi in totale. I velisti brasiliani sono stati protagonisti vincendo 5 delle 9 gare in programma."}
{"id": "3711701", "revid": "110157", "url": "https://it.wikipedia.org/wiki?curid=3711701", "title": "Promozione Friuli-Venezia Giulia 1988-1989", "text": "Nella stagione 1988-1989 la Promozione era il sesto livello del calcio italiano (il massimo livello regionale). Qui vi sono le statistiche relative al campionato in Friuli-Venezia Giulia.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711707", "revid": "671029", "url": "https://it.wikipedia.org/wiki?curid=3711707", "title": "Promozione Lazio 1988-1989", "text": "Nella stagione 1988-1989 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Lazio.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711710", "revid": "827882", "url": "https://it.wikipedia.org/wiki?curid=3711710", "title": "Ginnastica ai XVI Giochi panamericani", "text": "La ginnastica ai XVI Giochi panamericani ha avuto luogo al Complejo Nissan de Gimnasia di Guadalajara, in Messico, dal 16 al 29 ottobre 2011. Nel programma erano previste tre discipline diverse: ginnastica artistica (maschile e femminile), ginnastica ritmica (solo femminile) e trampolino elastico (maschile e femminile)."}
{"id": "3711714", "revid": "198277", "url": "https://it.wikipedia.org/wiki?curid=3711714", "title": "Promozione Liguria 1988-1989", "text": "Nella stagione 1988-1989 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Liguria.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:"}
{"id": "3711724", "revid": "678558", "url": "https://it.wikipedia.org/wiki?curid=3711724", "title": "Mnemos\u00fdne", "text": ""}
{"id": "3711725", "revid": "1305772", "url": "https://it.wikipedia.org/wiki?curid=3711725", "title": "Irene Esser", "text": " La Esser \u00e8 cresciuta a R\u00edo Caribe, Sucre, Venezuela. Ha rappresentato il Venezuela a Miss Universo 2012, classificandosi terza.\nBiografia.\nIrene Esser \u00e8 nata nella citt\u00e0 di Puerto Ordaz, ma gi\u00e0 sin dalla prima infanzia ha vissuto e studiato nella citt\u00e0 di R\u00edo Caribe nello stato di Sucre. Suo padre, Billy Esser Bonta, \u00e8 un importante imprenditore nel settore del cacao, proprietario della Hacienda Bukare, fondata nel 1997. Dopo essersi diplomata presso la \"Andres Bello High School\" a Car\u00fapano, si \u00e8 trasferita in Inghilterra, dove ha iniziato un corso presso Shrewsbury College of Arts &amp; Technology. Irene Esser \u00e8 di origini ungheresi e tedesche da parte paterna.\nLa Esser, che \u00e8 alta un metro e settantanove, ha partecipato in qualit\u00e0 di Miss Sucre, come una delle ventiquattro finaliste del concorso di bellezza Miss Venezuela, che si \u00e8 tenuto il 15 ottobre 2011 a Caracas, e dove ha ottenuto il titolo di \"Miss Eleganza\" ed \u00e8 diventata la terza vincitrice di Miss Venezuela proveniente dallo stato di Sucre. Irene Esser si \u00e8 inoltre guadagnata il diritto di rappresentare il Venezuela a Miss Universo 2012."}
{"id": "3711737", "revid": "827882", "url": "https://it.wikipedia.org/wiki?curid=3711737", "title": "Natura morta del sabatot", "text": "La Natura morta del sabatot, (\"Natura morta della scarpa\") \u00e8 un quadro a olio realizzato dal pittore catalano Joan Mir\u00f3 tra il 24 gennaio e il 29 maggio 1937.\nAttualmente si trova al Museum of Modern Art di New York.\nStoria.\nAllo scoppio della guerra civile spagnola Mir\u00f3 si trovava nella sua casa a Mont-Roig del Camp pertanto decise di partire per la Francia.\nIl 16 dicembre 1936 arriv\u00f2 a Parigi con la moglie Pilar e la loro piccola figlia Maria Dolores. \nLa famiglia and\u00f2 a vivere in un piccolo appartamento tra molte difficolt\u00e0 economiche per l'assenza di un lavoro. \nPer continuare ad esercitarsi con il disegno, Miro, come aveva gi\u00e0 fatto nel 1920 durante il suo primo viaggio a Parigi, prese parte alle lezioni dell'Accademia della Grande Chaumi\u00e8re.\nNonostante le difficolt\u00e0 il pittore inizi\u00f2 a lavorare nel seminterrato della Galleria Pierre e nei mesi tra il gennaio e il maggio 1937, produsse in uno dei dipinti pi\u00f9 strani e pi\u00f9 importanti della sua attivit\u00e0 d'artista, la \"Natura morta del sabatot\" un dipinto a olio in cui esprimeva la sua angoscia per la situazione in Spagna. \nL'opera di Mir\u00f2 descrive fino a che punto egli sentisse e patisse la prova che stava attraversando il suo Paese. Il dipinto mostra con grande dettaglio l'avanzata del male, l'invasione di mostri angoscianti, la regressione metamorfica delle figure.\nDescrizione e stile.\nIl quadro presenta gli elementi pi\u00f9 banali per formare una natura morta: su di un tavolo ci sono una bottiglia, una forchetta che infilza una mela, un pezzo di pane e una scarpa. \nQuesti elementi, volutamente modesti e simbolici, sono mostrati in\nuna visione apocalittica, in un paesaggio alterato, sconvolto, bruciato, come trasposizione nella pittura di un mondo impazzito o di una Spagna martirizzata.\nColpisce l'uso del colore, che \u00e8 lontano dalla rappresentazione realistica. Il fuoco rappresentato nel dipinto distrugge i colori e riorganizza gli oggetti. Una luce violenta sembra venire dal davanti della tela, ma il suo modo di illuminare \u00e8 vago e piuttosto mobile e inquieto, come le fiamme di un incendio. \nQuesto permette al fuoco di spostarsi sulla tela, proiettando la sua luce e le sue ombre sul tavolo, diffondendo il suo fuoco agli oggetti della natura morta. \nIn questa opera, Mir\u00f3 riesce a ottenere una relazione tra la scarpa e gli altri oggetti collocati sul tavolo, la bottiglia, la mela infilzata con una forchetta e il pane morsicato. \nNel trattamento del colore raggiunge il massimo effetto drammatico in quanto essi sono aggressivi e violenti nei toni acidi. Il dipinto in questa tela non \u00e8 piatto come nelle sue opere precedenti, ma le sue forme prendono rilievo dando una dimensione spaziale agli oggetti.\nDaniel Giralt-Miracle, parlando dell'opera, dice: \"Sono sempre stato molto impressionato da questa opera oscura, potente e tragica. Mir\u00f3 esprime tutto il dramma della guerra civile del 1936-1939. Picasso riporta il dramma della guerra come un grido di dolore nella sua Guernica, mentre Mir\u00f3 lo ha fatto a suo modo, introspettivamente, alludendo al disastro, alla povert\u00e0, alla fame in questa opera irripetibile\".\nQuesto dipinto \u00e8 chiaramente legato al contesto storico, la guerra civile.\nMir\u00f3 non rappresenta gli orrori della guerra, ma ne esprime la tragedia anche mostrando oggetti di uso quotidiano che acquistano proporzioni insolite, colori irreali e in cui la loro presenza diventa minacciosa e ossessiva come nelle immagini degli incubi.\nIl fuoco non distrugge completamente i poveri oggetti quotidiani ma li sfigura dando allo stesso tempo un senso di universalit\u00e0 al dramma che sottintendono.\nSecondo Mir\u00f3, questa rappresentazione doveva far pensare al quadro \"Le scarpe del contadino\" di Van Gogh, un artista molto ammirato da Mir\u00f3."}
{"id": "3711744", "revid": "1601148", "url": "https://it.wikipedia.org/wiki?curid=3711744", "title": "Helen Holmes", "text": "Sposata al regista australiano J.P. McGowan, fu una protagonista dei serial cinematografici muti.\nBiografia.\nInizia a lavorare come modella fotografica e come attrice teatrale, debuttando a Broadway nel 1909. A 17 anni, si deve trasferire in California, per prendersi cura del fratello malato di tubercolosi. Amica di Mabel Normand che nel 1912 \u00e8 andata a lavorare a Hollywood per Mack Sennett, viene consigliata da questa di provare anche lei la strada del cinema.\nEsordisce cos\u00ec in un corto prodotto dalla Keystone, \"Kings Court\". Gira ancora un paio di film per Sennett, ma il suo tipo di bellezza, cos\u00ec poco \"glamour\", la taglia fuori dai ruoli principali finch\u00e9, l'anno seguente, non firma un contratto con la Kalem, una nuova casa di produzione hollywoodiana.\nLa Kalem Company.\nIl primo film che Helen Holmes gira per la Kalem \u00e8 \"Brought to Bay\". Sul set, conosce il regista, l'australiano J.P. McGowan: i due intrecciano una relazione che sfocia ben presto nel matrimonio. In quegli anni, lo studio sfrutta le doti atletiche di Helen assegnandole ruoli da protagonista in una serie di film avventurosi e di azione. In un momento in cui il suffragio femminile era argomento di tutte le prime pagine dei giornali, la Path\u00e9 mette in cantiere un serial con un'eroina alle prese con una serie di disavventure che incontra grandissimo successo e fa diventare la sua protagonista, Pearl White, una stella di prima grandezza. La Kalem decide di rispondere producendo a sua volta un serial dal titolo \"The Hazards of Helen\" e a Helen Holmes viene assegnata la parte del titolo.\nIntrepida e avventurosa, la Helen del serial si lancia all'inseguimento, salta sui treni, risolve le situazioni. Pur se talvolta viene salvata da un eroe maschio, si dimostra come una donna piena di inventiva e risoluta, un'eroina indipendente che, alla fine, assicura il cattivo alla giustizia.\n\"The Hazards of Helen\" fa diventare Helen Holmes e McGowan delle star e i due decidono di capitalizzare la loro fama lasciando la Kalem per passare a lavorare con la Thomas H. Ince Productions e l'Universal Pictures. La coppia ha un discreto successo, ma quando i due passano a lavorare da indipendenti, cominciano problemi finanziari legati alla distribuzione dei loro film."}
{"id": "3711745", "revid": "1543377", "url": "https://it.wikipedia.org/wiki?curid=3711745", "title": "Derbe", "text": "Derbe \u00e8 un'antica citt\u00e0 dell'attuale Turchia. La citt\u00e0 viene citata nel libro biblico intitolato Atti degli Apostoli (, ) ed era situata nei pressi dell'antica Listra.. \u00c8 l'unica citt\u00e0 menzionata nel Nuovo Testamento in cui il messaggio del Vangelo \u00e8 stato accolto sin dall'inizio dai suoi abitanti. \nPosizione geografica.\nNonostante sia tuttora oggetto di discussione, la pi\u00f9 probabile collocazione di Derbe sarebbe circa 22\u00a0km a nord-nord-est della citt\u00e0 di Karaman (Turchia, antica Laranda) su una collina nota come Kerti H\u00fcy\u00fck.\nStoria.\nAlcune chiese furono costruite per commemorare la visita di Paolo di Tarso (Atti degli Apostoli, ).\nIn tempi antichi, Derbe era una delle poche citt\u00e0 cristiane, e veniva usata come rifugio per i viaggiatori cristiani. La sua chiesa cristiana fu bruciata e sepolta nel terreno dall'imperatore romano Diocleziano, durante la persecuzione dei cristiani sotto Diocleziano. Questo evento avvenne prima del 300. Dopo la distruzione di Derbe, ci fu un esodo di massa della popolazione.\nSi crede anche che una chiesa in rovina sia stata la casa dell'ultimo vescovo di Derbe, attorno al 1001. Ad oggi restano poche monete ed iscrizioni di Derbe."}
{"id": "3711749", "revid": "287204", "url": "https://it.wikipedia.org/wiki?curid=3711749", "title": "Promozione Lombardia 1988-1989", "text": "Nella stagione 1988-1989 la Promozione era il sesto livello del calcio italiano (il massimo livello regionale). Qui vi sono le statistiche relative al campionato in Lombardia gestito dal Comitato Regionale Lombardo.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nQuesto \u00e8 il campionato regionale della regione Lombardia, ma fino alla stagione 1994-1995 la provincia di Piacenza \u00e8 stata di competenza del Comitato Regionale Lombardo cos\u00ec come la provincia di Mantova \u00e8 stata gestita dal Comitato Regionale Emilia-Romagna.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nGirone D.\nClassifica finale.\nLegenda:\nNote:\nGirone E.\nClassifica finale.\nLegenda:\nNote:"}
{"id": "3711751", "revid": "287204", "url": "https://it.wikipedia.org/wiki?curid=3711751", "title": "Promozione Marche 1988-1989", "text": "Nella stagione 1988-1989 la Promozione era sesto livello del calcio italiano (il massimo livello regionale). Qui vi sono le statistiche relative al campionato nelle Marche.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711754", "revid": "287204", "url": "https://it.wikipedia.org/wiki?curid=3711754", "title": "Cuauhtitlan", "text": ""}
{"id": "3711756", "revid": "287204", "url": "https://it.wikipedia.org/wiki?curid=3711756", "title": "Cuautitlan", "text": ""}
{"id": "3711757", "revid": "19933", "url": "https://it.wikipedia.org/wiki?curid=3711757", "title": "Cuauhtitl\u00e1n", "text": ""}
{"id": "3711759", "revid": "287204", "url": "https://it.wikipedia.org/wiki?curid=3711759", "title": "Promozione Piemonte-Valle d'Aosta 1988-1989", "text": "Nella stagione 1988-1989 la Promozione era il sesto livello del calcio italiano (il massimo livello regionale). Qui vi sono le statistiche relative al campionato in Piemonte e in Valle d'Aosta gestito dal Comitato Regionale Piemonte-Valle d'Aosta.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711765", "revid": "57342", "url": "https://it.wikipedia.org/wiki?curid=3711765", "title": "Bruno Barbieri (chef)", "text": "Durante la sua carriera \u00e8 stato insignito di 7 stelle Michelin, \nBiografia.\nNato da una famiglia emiliana, figlio di Nello e di Ornella, suo padre si trasferisce in Spagna quando Bruno ha solo sette anni e ci rimane per quindici anni. Sua mamma invece lavora nel tessile ed \u00e8 lei a trasmettere al futuro chef la passione per la moda, mentre la nonna gli trasmetter\u00e0 la passione per la cucina e le prime nozioni in merito. Si diploma alla scuola alberghiera di Bologna e nel 1979 ha la possibilit\u00e0 di lavorare come secondo cuoco sulle navi da crociera e di conoscere cos\u00ec culture culinarie di diverse nazioni. Dopo un anno e mezzo, torna in Italia e comincia a lavorare in piccoli locali della riviera romagnola in qualit\u00e0 di chef di partita. Segue corsi di perfezionamento anche all'estero, sino ad approdare alla \"Locanda Solarola\" di Castel Guelfo; il ristorante guadagna per due anni consecutivi due stelle Michelin. Giunge quindi al ristorante \"Il Trigabolo\" di Argenta, sotto la guida dello chef Igles Corelli (che lo stesso Barbieri definir\u00e0 essere il suo unico mentore) coadiuvato da Giacinto Rossetti e Mauro Gualandi. Qui ha l'opportunit\u00e0 di cucinare per Andy Warhol; durante gli anni novanta anche al \"Trigabolo\" vengono riconosciute due stelle Michelin.\nBarbieri apre poi il ristorante \"Arquade\" nell'Hotel Villa del Quar-Relais &amp; Ch\u00e2teaux di San Pietro in Cariano. Il locale compare sulle guide gastronomiche del 2006 con due stelle Michelin, mentre Gambero Rosso lo segnala con tre forchette. Nel luglio del 2010 Barbieri decide di lasciare le cucine dell\"Arquade\" per trasferirsi in Brasile. Nel marzo del 2012 ritorna in Europa e apre, a Londra, il ristorante \"Cotidie\", che un anno dopo cede allo chef Marco Tozzi a causa dei suoi eccessivi impegni lavorativi.\nNel 2016 apre a Bologna un nuovo bistrot, il \"Fourghetti\", che nell\u2019agosto 2020 cede a Erik Lavacchielli.\nCarriera.\nAutore di numerosi libri, tra cui uno del 2007 dedicato alla cucina senza glutine (\"Squisitamente senza glutine\"), \u00e8 protagonista di programmi televisivi per l'emittente Gambero Rosso Channel e collaboratore di varie radio. Sul piccolo schermo partecipa a trasmissioni di grande successo a tema culinario ed alberghiero: prende parte come giudice a Masterchef, programma in cui ad oggi \u00e8 l'unico giudice ad aver partecipato a tutte le dieci edizioni e nel quale \u00e8 stato affiancato, negli anni, da Carlo Cracco, Joe Bastianich, Antonino Cannavacciuolo, Antonia Klugmann e Giorgio Locatelli. Sono queste partecipazioni a portare alla ribalta la carriera dello chef, che lo rendono non solo protagonista del panorama culinario ma anche del mondo cultural-popolare italiano. \nDal 2018, sempre per Sky, \u00e8 alla conduzione del format \"4 Hotel\", prodotto da Sky Italia.\nVita privata.\nTifoso dell'Inter, Barbieri da giovane giocava a calcio, sport che ha praticato a buoni livelli fino all'et\u00e0 di vent'anni. Celibe e noto per essere piuttosto riservato sugli aspetti della sua vita che non riguardano l'attivit\u00e0 di chef, Barbieri in alcune interviste ha dichiarato il difficile rapporto avuto con il padre, con il quale ebbe occasione di riallacciarlo soltanto in et\u00e0 adulta, e il suo timore che questi non apprezzasse la sua scelta professionale nel settore della cucina. In diverse interviste ha rivelato di aver scelto la carriera a discapito della famiglia, esprimendo comunque il desiderio di avere una figlia.\nDesidera un giorno poter cucinare per la regina Elisabetta II. Sogna inoltre di poter fare un film con Johnny Depp sul mondo della cucina, o in alternativa poter cucinare per l'attore statunitense.\nPremi e riconoscimenti.\nBruno Barbieri ha collezionato durante la sua carriera un totale di 7 stelle Michelin, "}
{"id": "3711766", "revid": "155634", "url": "https://it.wikipedia.org/wiki?curid=3711766", "title": "Promozione Puglia 1988-1989", "text": "Nella stagione 1988-1989 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Puglia.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nGirone A.\nAggiornamenti.\nL'A.S. Noicattaro \u00e8 stata ammessa al Campionato Interregionale 1988-1989.\nClassifica finale.\nLegenda:\nNote:\nGirone B.\nAggiornamenti.\nL'U.S. Tricase \u00e8 stata ammessa al Campionato Interregionale 1988-1989.\nClassifica finale.\nLegenda:\nNote:"}
{"id": "3711775", "revid": "125173159", "url": "https://it.wikipedia.org/wiki?curid=3711775", "title": "Promozione Sardegna 1988-1989", "text": "Nella stagione 1988-1989 la Promozione era sesto livello del calcio italiano (il massimo livello regionale). \nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nQuesto \u00e8 il campionato regionale della regione Sardegna organizzato dal Comitato Regionale Sardo.\nSquadre partecipanti.\nSpareggio 1.posto.\n11 giugno 1989 Ozierese-Libertas Padru 4-3 d.c.r.\nBibliografia.\nGiornali\nLibri"}
{"id": "3711779", "revid": "30610", "url": "https://it.wikipedia.org/wiki?curid=3711779", "title": "Contea di Butera", "text": "La Contea di Butera fu un antico feudo esistito in Sicilia tra la fine dell'XI secolo e la fine del XIV secolo.\nTerritorio.\nIl territorio della contea di Butera, fu un vasto feudo della Sicilia istituito dai normanni. Esso infatti comprendeva oltre alla stessa Butera, anche gli attuali comuni di Aidone e Piazza Armerina, assieme ad altri possedimenti.\nStoria.\nNell'aprile del 1089 le truppe normanne guidate dal Granconte Ruggero espugnarono la citt\u00e0 di Butera, una delle ultime roccaforti dei Saraceni nell'isola.\nLa terra fu subito elevata a contea da parte del conte normanno, il quale la assegn\u00f2 in dote al cognato-genero Enrico del Vasto, che in quello stesso anno contrasse matrimonio con Flandina d'Altavilla, figlia di Ruggero.\nLa contea di Butera fu uno dei maggiori feudi comitali normanni in Sicilia. Passata quindi agli Aleramici - che la mantennero fino al XII secolo - nel territorio vi migrarono consistenti unit\u00e0 di coloni provenienti dall'Italia settentrionale, che fecero del territorio una delle maggiori terre lombarde di Sicilia.\nIn epoca sveva, precisamente nel 1219 la contea fu acquisita da Bernardo d'Ocrea. Nel 1252 pass\u00f2 al figlio Gualtieri, ma poco tempo dopo, Galvano Lancia si impossess\u00f2 del feudo. Alla morte di quest'ultimo avvenuta nel 1268, il territorio buterese pass\u00f2 al Regio Demanio.\nNel 1320 il re Federico II la vendette per 100 onze a un militare del regno. Successivamente fu elevata nuovamente a contea sotto gli Alagona.\nGli Alagona ebbero il possesso della contea fino al 1392. Ostili al re Martino e sconfitti da quest'ultimo, la terra venne confiscata e ceduta, unitamente alla torre Falconara, al principe catalano Ugo di Santapau con diploma concessogli il 18 ottobre a Castrogiovanni, per i suoi servizi resi al re aragonese nella guerra contro i ribelli.\nIl Santapau trasform\u00f2 la contea in terra baronale."}
{"id": "3711781", "revid": "287204", "url": "https://it.wikipedia.org/wiki?curid=3711781", "title": "Promozione Sicilia 1988-1989", "text": "Nella stagione 1988-1989 la Promozione era sesto livello del calcio italiano (il massimo livello regionale).\nQui vi sono le statistiche relative al campionato gestito dal Comitato Regionale Siculo per la regione Sicilia.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711783", "revid": "297745", "url": "https://it.wikipedia.org/wiki?curid=3711783", "title": "Vescovo di Caorle", "text": ""}
{"id": "3711785", "revid": "671029", "url": "https://it.wikipedia.org/wiki?curid=3711785", "title": "Promozione Umbria 1988-1989", "text": "Nella stagione 1988-1989 la Promozione era il sesto livello del calcio italiano ed il primo a livello regionale.\nIl campionato era strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili in relazione al numero delle societ\u00e0 umbre retrocesse dal Campionato Interregionale, per quanto riguarda la zona retrocessione .\nQui vi sono le statistiche relative al campionato in Umbria.\nClassifica finale.\nLegenda:\nRegolamento:\nNote:\nBibliografia.\nLibri:\nGiornali:"}
{"id": "3711789", "revid": "287204", "url": "https://it.wikipedia.org/wiki?curid=3711789", "title": "Promozione Toscana 1988-1989", "text": "Nella stagione 1988-1989 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Toscana.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nGirone B.\nSpareggio 2.posto.\n21-5-1989 Sestese-Sangiovannese 1-0 (a Siena)\nSpareggi promozione tra le 2.classificate.\n28-5-1989 Grosseto-Sestese 1-0 (a Livorno)"}
{"id": "3711792", "revid": "287204", "url": "https://it.wikipedia.org/wiki?curid=3711792", "title": "Promozione Trentino-Alto Adige 1988-1989", "text": "Nella stagione 1988-1989 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Trentino-Alto Adige.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nSpareggio salvezza.\n03/06/1989 a S.Michele All'Adige : Olivolimpia-Borgo 1-0."}
{"id": "3711796", "revid": "1410376", "url": "https://it.wikipedia.org/wiki?curid=3711796", "title": "Promozione Veneto 1988-1989", "text": "Nella stagione 1988-1989 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Veneto.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711799", "revid": "599013", "url": "https://it.wikipedia.org/wiki?curid=3711799", "title": "Milan Blagojevic", "text": ""}
{"id": "3711801", "revid": "161273", "url": "https://it.wikipedia.org/wiki?curid=3711801", "title": "Estinzione dei dinosauri", "text": ""}
{"id": "3711803", "revid": "767487", "url": "https://it.wikipedia.org/wiki?curid=3711803", "title": "The Alibi (film 1913)", "text": "The Alibi \u00e8 un cortometraggio muto del 1913 diretto da J.P. McGowan.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film usc\u00ec nelle sale cinematografiche USA il 9 agosto 1913."}
{"id": "3711807", "revid": "241195", "url": "https://it.wikipedia.org/wiki?curid=3711807", "title": "Polidatina", "text": ""}
{"id": "3711811", "revid": "124123", "url": "https://it.wikipedia.org/wiki?curid=3711811", "title": "Hiroshi Masuoka", "text": "Biografia.\nPilota ufficiale del team Mitsubishi dal 1985 al 2007. Vanta undici piazzamenti consecutivi nella \"top ten\" del rally raid africano, dal 1994 al 2004 e 13 in totale nelle sue 17 partecipazioni, con 25 successi di tappa."}
{"id": "3711812", "revid": "767487", "url": "https://it.wikipedia.org/wiki?curid=3711812", "title": "Brought to Bay", "text": "Brought to Bay \u00e8 un cortometraggio muto del 1913 diretto da J.P. McGowan.\n\u00c8 il primo film che Helen Holmes gira per la Kalem, di cui diventer\u00e0, di l\u00ec a poco, uno dei nomi di punta. Sul set incontra il regista, l'australiano J.P. McGowan che sposer\u00e0 qualche tempo dopo.\n\u00c8 uno dei primi film (il terzo) anche per l'attore canadese William Brunton e il secondo per John Hartford Hoxie, meglio noto come Jack Hoxie (poi accreditatosi come Hart Hoxie, fino al 1919), cavallerizzo di rodeo molto noto all'epoca, che partecip\u00f2 a svariati film western fino ai primi anni trenta.\nIl partner di Helen Holmes \u00e8 il regista-attore Jack Conway che diventer\u00e0 famoso soprattutto come regista: negli anni trenta, diriger\u00e0 attori come Jean Harlow, Clark Gable, Myrna Loy, Spencer Tracy, Hedy Lamarr, Lionel Barrymore.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film usc\u00ec nelle sale cinematografiche USA il 13 giugno 1913."}
{"id": "3711814", "revid": "1573940", "url": "https://it.wikipedia.org/wiki?curid=3711814", "title": "Savalia lucifica", "text": "Savalia lucifica () \u00e8 un esacorallo della famiglia Parazoanthidae.\nDistribuzione.\nFino ad ora segnalata soltanto nell'oceano Pacifico, lungo la costa californiana, a circa 700 m di profondit\u00e0, nel mese di ottobre 2011 \u00e8 stata rinvenuta per la prima volta nel mar Mediterraneo, al largo di Marettimo, a 270 m di profondit\u00e0, nel corso di una campagna di ricerca effettuata con la nave oceanografica \"Astrea\" dell'ISPRA.\nBiologia.\n\u00c8 una specie molto rara di falso corallo nero che ha la particolarit\u00e0 di illuminarsi se sottoposta ad una sollecitazione fisica di contatto. \nUtilizza come substrato la gorgonia di profondit\u00e0 \"Callogorgia verticillata\"."}
{"id": "3711819", "revid": "287204", "url": "https://it.wikipedia.org/wiki?curid=3711819", "title": "Dalyan", "text": "Dalyan \u00e8 una citt\u00e0 della provincia di Mu\u011fla situata tra i distretti di Marmaris e Fethiye sulla costa sud-occidentale della Turchia. La citt\u00e0 \u00e8 una municipalit\u00e0 indipendente all'interno del distretto di Ortaca.\nDalyan assunse fama internazionale nel 1987, quando si tent\u00f2 di costruire un hotel di lusso sulla vicina spiaggia di \u0130ztuzu, un rifugio per le tartarughe comuni. L'incidente cre\u00f2 tumulti internazionali quando David Bellamy sostenne la causa dei conservazionisti quali June Haimoff, Peter G\u00fcnther, Nergis Yazgan, Lily Venizelos e Keith Corbett. Il progetto di sviluppo fu temporaneamente sospeso dopo che il Filippo di Edimburgo chiese una moratoria, e nel 1988 la spiaggia ed i suoi dintorni furono dichiarati area protetta.\nLa vita a Dalyan si svolge attorno al fiume Dalyan \u00c7ay\u0131 che scorre in citt\u00e0. Le barche che navigano sul fiume, nel labirinto di canne, sono i mezzi di trasporto preferiti per raggiungere ogni punto della citt\u00e0.\nEtimologia.\nDalyan significa \"diga di pesca\" in turco. Mugilidae e orate risalgono il fiume dal mare al lago di K\u00f6yce\u011fiz, dove si trova un'altra importante citt\u00e0 della regione, K\u00f6yce\u011fiz. I pesci depongono qui le uova, e mentre fanno ritorno al mare vengono pescati dai dalyani.\nEconomia.\nOltre alla sua attrazione come meta turistica, la regione attorno a Dalyan \u00e8 una zona agricola altamente fertile e produttiva. Il cotone cresce in modo intenso, ma \u00e8 stato in gran parte rimpiazzato dai melograni. Nell'area che circonda K\u00f6yce\u011fiz, crescono molti altri frutti e vegetali, tutti esposti nel mercato del sabato, giorno in cui i contadini giungono anche da lontano per vendere i propri prodotti.\nTurismo.\nSopra le scogliere a picco del fiume, si trovano le entrate delle tombe licie scavate nella roccia attorno al 400 a.C. Le rovine dell'antica citt\u00e0 commerciale di Kaunos sono facilmente raggiungibili sul fiume in barca.\nNella parte meridionale di Dalyan, sulla costa mediterranea, si trova la spiaggia di \u0130ztuzu, e vicino all'omonimo villaggio si trova un'area popolare per nuotare e prendere il sole. Vi sono regolari servizi di barche e minibus (dolmu\u015f) verso la spiaggia. I turisti dovrebbero stare attenti ai pali di legno in spiaggia, che indicano i punti in cui gli uccelli nidificano. La strada che giunge alla spiaggia \u00e8 particolarmente panoramica, ed offre una vista sul lago S\u00fcl\u00fcng\u00fcr.\nNel 2008 \u0130ztuzu fu proclamato vincitore della categoria \"Miglior Spazio Aperto\" (Europa) dal The Times, per lo sfruttamento eco-sostenibile della spiaggia.\nConservazione.\nLa spiaggia \u00e8 famosa per le tartarughe che la abitano da 95 milioni di anni. Le organizzazioni internazionali animaliste monitorano e proteggono i nidi delle tartarughe turche.\nLa spiaggia \u00e8 chiusa tra le 20 e le 8 nel periodo in cui le tartarughe depongono le uova e quando raggiungono il mare (maggio-ottobre)."}
{"id": "3711822", "revid": "19933", "url": "https://it.wikipedia.org/wiki?curid=3711822", "title": "De finibus", "text": ""}
{"id": "3711824", "revid": "404449", "url": "https://it.wikipedia.org/wiki?curid=3711824", "title": "Barbarossa (corsaro)", "text": ""}
{"id": "3711825", "revid": "767487", "url": "https://it.wikipedia.org/wiki?curid=3711825", "title": "La signorina e la barba", "text": ", anche noto col titolo La bella e la barba, \u00e8 un film del 1931 diretto da Yasujir\u014d Ozu.\nTrama.\nKiichi Okajima \u00e8 un maestro di kend\u014d, molto legato alle tradizioni nazionali, un giorno improvvisamente si innamora perdutamente di una segretaria di idee moderne e occidentali. Per cercare di fare colpo su di lei Kiichi inizia a rivedere il suo modo di comportarsi e di vestire, Kiichi riesce ad attirare l'attenzione di altre donne ma non vi d\u00e0 peso poich\u00e9 il suo obbiettivo \u00e8 la segretaria."}
{"id": "3711834", "revid": "767487", "url": "https://it.wikipedia.org/wiki?curid=3711834", "title": "Automotrici SIFT Macd 51-54", "text": "Le automotrici Macd 51 \u00f7 54 della Societ\u00e0 Italiana Ferrovie e Tramvie erano un gruppo di elettromotrici costruite dalle Officine Meccaniche Italiane di Reggio Emilia per l'esercizio sulle ferrovie elettriche gestite dalla SIFT intorno a Piacenza.\nLe elettromotrici furono ordinate in 9 unit\u00e0 all'inizio degli anni trenta, quando la SIFT, concessionaria delle tranvie a vapore della provincia di Piacenza, progettava di ricostruire alcune linee come moderne ferrovie elettriche.\nTuttavia, a causa delle difficolt\u00e0 economiche, la SIFT riusc\u00ec a costruire solo la ferrovia Piacenza-Bettola, mentre la Piacenza-Cremona, di cui si era appena iniziata la costruzione, venne ceduta alle Ferrovie dello Stato, che la completarono con caratteristiche di linea principale.\nPertanto la SIFT decise di acquistare solo 3 delle elettromotrici ordinate, che vennero consegnate nel 1933 e classificate Macd 51 \u00f7 53; le restanti 6 unit\u00e0 furono acquisite dalle FS, che le classificarono nel gruppo E.624 con numeri E.624.003 \u00f7 008.\nNel 1943, per far fronte all'aumento di traffico conseguente alla seconda guerra mondiale, la SIFT acquist\u00f2 dalle FS l'unit\u00e0 008, che venne classificata Macd 54.\nLe Macd fecero servizio sulla linea Piacenza-Bettola fino alla sua chiusura (1967), quindi furono vendute alla SFS, che le utilizz\u00f2 sulla linea Benevento-Cancello. Le elettromotrici vennero modernizzate, sostituendo porte e finestrini, e nel 1982 erano ancora in servizio."}
{"id": "3711836", "revid": "44233028", "url": "https://it.wikipedia.org/wiki?curid=3711836", "title": "Officine Meccaniche Italiane", "text": ""}
{"id": "3711838", "revid": "767487", "url": "https://it.wikipedia.org/wiki?curid=3711838", "title": "Ninsun", "text": "Nella mitologia sumera, Ninsun o Ninsuna (\"signora mucca selvaggia\") \u00e8 una dea, meglio conosciuta come madre del leggendario eroe Gilgame\u0161, e dea protettrice di Gudea di Lagash. I suoi genitori sono le divinit\u00e0 An e Uras.\nMito.\nNell'Epopea di Gilgame\u0161, Ninsun viene descritta come regina umana che vive ad Uruk con il re suo figlio. Il padre di Gilgame\u0161 era il precedente re Lugalbanda.\nSempre nell'Epopea di Gilgame\u0161, Ninsun viene convocata da Gilgame\u0161 e Enkidu per aiutarli a pregare il dio Utu chiedendo aiuto per i due, per il viaggio che devono intraprendere verso il Paese dei Viventi per combattere \u1e2aumbaba.\nNomi.\nNinsun viene chiamata \"Rimat-Ninsun\", la \"Mucca rispettabile\", la \"Mucca selvaggia della Recinzione\" e \"La Grande Regina\".\nNel bassorilievo di Tello (antica Lagash, 2150 a.C.) il suo nome \u00e8 scritto con glifi cuneiformi come: DINGIR.NIN.GUL, dove il glifo GUL \u00e8 lo stesso di SUN2. Secondo il \"Sumerian Lexicon\" di John Halloran, il significato di GUL \u00e8 \"enorme\" e \"diabolico\", ma \u00e8 anche il verbo \"distruggere completamente\". Il significato di SUN2 \u00e8 unanimemente interpretato come \"mucca\".\nNinsun fu chiamata Gula nella mitologia sumera finch\u00e9 il nome non fu poi cambiato in Ninisina. Gula in seguito divenne una dea babilonese.\nNinsun in origine si chiamava Nininsina, secondo il viaggio di Pabilsa\u011d a Nippur. Secondo l'antico testo babilonese, Nininsina spos\u00f2 Pabilsag sulla riva di un fiume. Da Pabilsag ebbe un figlio, Damu."}
{"id": "3711840", "revid": "19933", "url": "https://it.wikipedia.org/wiki?curid=3711840", "title": "Ninsuna", "text": ""}
{"id": "3711842", "revid": "201394", "url": "https://it.wikipedia.org/wiki?curid=3711842", "title": "Walking the Boogie", "text": "Walking the Boogie \u00e8 il secondo album della band italiana Small Jackets uscito nel 2006 e prodotto dalla etichetta Go Down Records."}
{"id": "3711844", "revid": "19933", "url": "https://it.wikipedia.org/wiki?curid=3711844", "title": "Nins\u00fbna", "text": ""}
{"id": "3711853", "revid": "125253303", "url": "https://it.wikipedia.org/wiki?curid=3711853", "title": "Paolo Caiazzo", "text": "Biografia.\nNato a San Giorgio a Cremano, la stessa cittadina alle porte di Napoli che diede i natali all'attore Massimo Troisi. Paolo Caiazzo muove i suoi primi passi nel mondo del teatro a vent'anni, quando, nel 1987, inizia a frequentare la Bottega Teatrale del Mezzogiorno al Teatro Cilea. Qui, sotto la direzione di Antonio Casagrande e Maurizio Casagrande, intraprende la carriera di \"attore brillante\". Grazie all'esperienza con i Casagrande, arrivano i primi riconoscimenti. Al Festival del Teatro Piccolo di Napoli, Caiazzo si aggiudica il premio come miglior attore protagonista e nel 2001 si classifica primo al Festival di comicit\u00e0 nazionale Charlot 2001 di Paestum. Nel frattempo comincia la sua esperienza televisiva e dopo un lungo training nelle televisioni private napoletane e campane, per Caiazzo si aprono le porte della televisione \"generalista\". Partecipa a trasmissioni televisive e radiofoniche come \"Quelli che il calcio\" (2001-02), \"Bulldozer\", \"Zelig Off\" e \"Colorado Caf\u00e8 Live\". Firma anche una delle \"copertine\" della trasmissione di approfondimento politico \"Ballar\u00f2\". I suoi personaggi pi\u00f9 conosciuti sono: il giapponese \u2018Nd\u00f2 (il turista in visita a Napoli e vittima di continui furti della macchina fotografica), Max Playstation (trentatreenne che impazzisce per il videogioco) e Tonino Cardamone, giovane in pensione. Contemporaneamente, a partire dal 2005, Caiazzo torna in teatro e porta in scena numerose \"pi\u00e8ce\" scritte da lui.\nNel 2008 riceve dal sindaco di San Giorgio a Cremano Mimmo Giorgiano il premio Massimo Troisi alla Carriera. A partire dal 2010, in occasione del centocinquantesimo anniversario dell'Unit\u00e0 d'Italia, i suoi monologhi si segnalano per l'invito alla rilettura critica del Risorgimento. Nel 2012 esordisce al cinema con il film \"Impepata di nozze\" con la regia di Angelo Antonucci, film uscito in diverse sale e distribuito in DVD da Cecchi Gori Home video.\nDal 2014 al 2016 ha interpretato il ruolo di Tonino Esposito nella fortunata commedia Benvenuti in casa Esposito, scritta con Pino Imperatore e Alessandro Siani e liberamente tratta dall'omonimo romanzo bestseller di Pino Imperatore, pubblicato da Giunti editore (2012)."}
{"id": "3711856", "revid": "115690051", "url": "https://it.wikipedia.org/wiki?curid=3711856", "title": "Palazzo Astalli", "text": "Il Palazzo Astalli \u00e8 un edificio sito in Roma, Via San Marco n. 8 (Rione X Campitelli)\nStoria.\nL'origine del palazzo sembra incerta. Esisteva un edificio di propriet\u00e0 della famiglia Muti, che decise di rinnovarlo nel Cinquecento, ma i lavori procedettero a rilento finch\u00e9 il lotto di terreno con il fabbricato furono ceduti alla famiglia Astalli. \nMonsignor Fulvio Astalli ed il fratello cardinale Camillo incaricarono nel 1642 l'architetto Giovanni Antonio De Rossi della progettazione e realizzazione del nuovo palazzo. La forma irregolare del lotto di terreno, compreso tra Via San Marco, vicolo degli Astalli e via dell'Aracoeli, ne ha determinata la pianta subtriangolare. Il fabbricato originale fu terminato alla fine del secolo ed aveva tre facciate: una con un portale e dieci finestre su Via San Marco, una seconda con due portali ed otto finestre su Via dell'Aracoeli ed una terza con portale cinquecentesco e dieci finestre sul Vicolo degli Astalli. L'edificio terminava, in elevazione, con un'altana. \nLa famiglia Astalli fece affrescare gli interni ed in particolare il salone delle feste. I cronisti del Settecento riferiscono, in effetti, di feste e banchetti tenuti nel palazzo, particolarmente durante il Carnevale.\nNel 1827, come documentato da una targa in alto sull'angolo smussato su Via San Marco, l'isolato fu acquistato dalla Reverenda Fabbrica di San Pietro, ad uso uffici e residenza del Dirigente.\nAd iniziare dal 1930 il fabbricato sub\u00ec profonde trasformazioni dovute ai lavori di isolamento del Campidoglio, che prevedevano anche l'allargamento della Via San Marco. Tutta la parte dell'edificio prospiciente detta via fu demolita, distruggendo anche il famoso salone, con il conseguente stravolgimento degli equilibri formali originali.\nDescrizione.\nIl palazzo ha subito delle trasformazioni importanti in occasione dei lavori per l'isolamento del Campidoglio e l'allargamento della Via San Marco. Attualmente il palazzo ha perso l'importanza originaria: la facciata su vicolo degli Astalli \u00e8 stata praticamente dimezzata con la riduzione a sei finestre e scomparsa del portale cinquecentesco, mentre su via dell'Aracoeli la fronte \u00e8 ridotta ad un solo portale e sei finestre.\nLa facciata su Via S. Marco presenta al pianterreno tre portali e quattro finestre con inferriata che sovrastano le finestrelle dello scantinato. Al piano nobile vi sono sette finestre (in luogo delle dieci originali), come anche al secondo ed al terzo piano, anche se pi\u00f9 semplici. L'altana \u00e8 ricostruita. La smussatura d'angolo, conseguente alla trasformazione, mostra cantonali bugnati, una portafinestra con balconcino sostenuto da due mensole sovrastante la finestrella con inferriata delle cantine, ed una finestra all'ultimo piano.\nGli affreschi che decoravano le sale demolite sono stati staccati e ricomposti nel Museo di Roma. Particolare era quello del salone, con scene sacre ambientate in paesaggi romani e laziali ed una Annunciazione.\nCuriosit\u00e0.\nCome altre famiglie nobiliari, anche gli Astalli avevano una dimora suburbana all'interno delle Mura aureliane: villa Astalli ha sede nel rione Esquilino e non va confusa col palazzo, anche se \u00e8 dotata di un Casino nobile (un edificio di due piani, con targhe in stucco alle finestre, busti dentro ovali a decorare le pareti ed un\u2019altana centrale).\nEra circondata da giardini e viali ed era corredata di una \u201cpars rustica\u201d, destinata ad uso agricolo, di oltre due ettari di estensione: la tenuta aveva l\u2019accesso principale sul tracciato dell'epoca della via Labicana e fu lottizzata per le edificazioni degli anni Venti, mentre il Casino nobile diventava sede della curia generalizia delle Figlie di Nostra Signora al Monte Calvario."}
{"id": "3711865", "revid": "767487", "url": "https://it.wikipedia.org/wiki?curid=3711865", "title": "The Stolen Tapestries", "text": "The Stolen Tapestries \u00e8 un cortometraggio muto del 1913 diretto da J.P. McGowan. \u00c8 uno dei numerosi film che la Kalem produsse quell'anno con protagonisti William Brunton e Helen Holmes, che diventer\u00e0 la moglie del regista J.P. McGowan.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film usc\u00ec nelle sale cinematografiche USA il 17 novembre 1913."}
{"id": "3711868", "revid": "767487", "url": "https://it.wikipedia.org/wiki?curid=3711868", "title": "New Historicism", "text": "Il New Historicism (Nuovo Storicismo) \u00e8 un indirizzo della teoria della letteratura, fondato alla luce della Teoria critica, sviluppatosi negli anni '80, principalmente grazie al lavoro del critico Stephen Greenblatt, ed ha guadagnato grande influenza nel corso degli anni Novanta.\nI 'nuovi storicisti' mirano contemporaneamente a comprendere l'opera attraverso lo studio del suo contesto storico e a capire la storia culturale e intellettuale attraverso lo studio letterario della letteratura, che in qualche modo documenta il nuovo approccio alla storia delle idee. Michel Foucault ha basato il suo approccio sia sulla consapevolezza dei limiti di una conoscenza culturale collettiva che sulla tecnica di esaminare una vasta gamma di documenti per capire l'episteme di un particolare periodo storico. Il nuovo storicismo si afferma come un tentativo di maggior neutralit\u00e0 in rapporto agli eventi storici, e di maggior sensibilit\u00e0 verso la diversit\u00e0 culturale.\nH. Aram Veeser, introducendo un'antologia di saggi, \"The New Historicism\" (1989), ha evidenziato alcune ipotesi-chiave che appaiono regolarmente nel discorso del nuovo storicismo:\nGli studi.\nI testi \"sub-letterari\", ma banalmente tutti i testi non letterari vengono letti come documenti di un discorso storico affiancandosi cos\u00ec alle \"grandi opere della letteratura\". Un nodo critico tipico dei nuovi storicisti, guidati da Stephen Orgel, \u00e8 stato il tentativo di studiare Shakespeare non gi\u00e0 e non solo come un grande autore autonomo e isolato, ma grande in senso moderno come un indizio e congiunzione per lo studio del mondo e del teatro rinascimentale, le innumerevoli e in gran parte anonime collaborazioni che contaminavano la scena e la contestualizzazione nella complessa politica sociale del tempo. In questo senso, le opere di Shakespeare diventano inseparabili dal loro contesto.\nInfluenze storiche importanti dietro l'eruzione del nuovo storicismo si possono ritrovare nei lavori di Fernand Braudel e della Scuola delle Annales.\nIn questo spostamento di attenzione, un confronto pu\u00f2 essere fatto con le discussioni sulle migliori opere d'arte decorativa. A differenza delle belle arti - storicamente analizzate in termini puramente formali - e analogamente a quanto accaduto nel \"New Criticism\", sotto l'influenza di Bernard Berenson e Ernst Gombrich, si tratteggi\u00f2 la discussione sul design sviluppatasi a partire dal 1970 e impostata sulla considerazione dei contesti sociali e intellettuali, tenendo conto delle fluttuazioni nei commerci di lusso, la disponibilit\u00e0 di prototipi di design artigianale e locale, gli orizzonti culturali dell'artigiano/artista, e le considerazioni economiche; in breve \"i limiti del possibile\", citando Braudel. Un eccezionale e pionieristico esempio di questo genere di studi \u00e8 la monografia \"Seventeenth-Century Interior Decoration in England, France and Holland\" (1978), a cura di Peter Thornton.\nPrecedenti storici.\nNel suo Storicismo e nelle sue interpretazioni politiche, il Nuovo storicismo \u00e8 in debito con il Marxismo. Ma mentre il marxismo (almeno nelle sue forme pi\u00f9 crude) tende a vedere la letteratura come parte di una 'sovrastruttura' economica in cui la 'base' (cio\u00e8 rapporti materiali di produzione) si manifesta, i nuovi storicisti tendono ad avere una visione pi\u00f9 sfumata del potere, vedendolo non esclusivamente correlato alla dimensione di classe ma estendendo l'analisi a tutta la societ\u00e0. Questo punto di vista deriva principalmente da Michel Foucault e dal suo lavoro sulla teoria critica.\nNella sua tendenza a vedere la societ\u00e0 come composta da testi relativi ad altri testi, senza un valore letterario pre-fissato; nella sua visione al di sopra e al di l\u00e0 del modo, nel suo collocare l'analisi in societ\u00e0 specifiche e conseguentemente leggerli in situazioni specifiche, il Nuovo storicismo deve qualcosa anche al Postmodernismo. Tuttavia i nuovi storicisti tendono a mostrare meno scetticismo rispetto ai postmodernisti e ad accordare pi\u00f9 disponibilit\u00e0 ad effettuare la 'tradizionale' attivit\u00e0 di critica letteraria: per esempio spiegare il testo nel suo contesto, e chiedersi quanto il testo imponga le pratiche culturali dalle quali dipende infine la sua produzione e la sua diffusione.\nIl nuovo storicismo ha qualcosa in comune anche con la critica storica di Hippolyte Taine, il quale sosteneva che l'opera letteraria non \u00e8 tanto il prodotto della fantasia del suo autore quanto lo specchio della situazione sociale al momento della sua creazione; i tre aspetti principali che Taine chiama razza, ambiente, e momento. E altres\u00ec una risposta a precedente storicismo, praticato da critici dei primi anni del XX secolo come John Livingston Lowes, che ha cercato di de-mitizzare il processo creativo attraverso un nuovo esame della vita e dei tempi degli scrittori canonici. Ma il Nuovo storicismo differisce da entrambe queste tendenze nella sua enfasi sulla ideologia: la disposizione politica, sconosciuta ad un autore stesso, che governa il suo lavoro."}
{"id": "3711871", "revid": "1982", "url": "https://it.wikipedia.org/wiki?curid=3711871", "title": "Zhenwei Han", "text": ""}
{"id": "3711875", "revid": "729019", "url": "https://it.wikipedia.org/wiki?curid=3711875", "title": "Automotrice FS E.624", "text": "Le automotrici E.624 delle Ferrovie dello Stato erano una serie di automotrici elettriche progettate per il trasporto locale.\nStoria.\nLe unit\u00e0 erano classificate dalle FS come gruppo E.624.001-018, che raggruppava veicoli di diversa costruzione e provenienza.\nLe unit\u00e0 001 e 002 risalivano agli anni trenta del Novecento; in origine classificate E.24 furono fra le prime elettromotrici ad entrare in servizio per le FS.\nLe E.624.003-008 furono invece costruite per la Societ\u00e0 Italiana Ferrovie e Tramvie (SIFT) che fra le altre eserciva le linee Piacenza-Bettola e Piacenza-Cremona: quando le FS rilevarono quest'ultima confermarono l'ordine in atto per la costruzione di 6 elettromotrici ed altrettante rimorchiate che avrebbero dovuto prestarvi servizio, in aggiunta alle 3 in servizio sulla linea per Bettola, classificate dalla SIFT Macd 51-53. Nel 1936 tali rotabili furono dunque inseriti nel parco FS come EBCiz 624.003-008 e pCiz 620.001-006 ed inizialmente destinati al servizio sulla ferrovia Porrettana. Nel 1940 le 6 composizioni vennero inviate in Campania per prestare servizio sulla \"metropolitana FS\" di Napoli assieme alle prime due unit\u00e0 sopra citate. La coppia EBCiz 624.008+pCiz 620.006 fu noleggiata nel 1941 alla SIFT che due anni dopo l'acquist\u00f2, rinumerandola Macd 54+Rc 103.\nDurante la seconda guerra mondiale le unit\u00e0 003 e 005 rimasero gravemente danneggiate e furono di conseguenza demolite, rispettivamente nel 1948 e 1946, cos\u00ec come la rimorchiata pCiz 640.003.\nPer far fronte alla carenza di materiale le FS decisero dunque di ricostruire come elettromotrici 3 rimorchiate, che assunsero i numeri rimasti \"vacanti\" venendo classificate come EBCiz 003, 005 e 008.\nDue ulteriori esemplari, classificati E.624.009 e 010, provennero invece dalla trasformazione delle rimorchiate pilota pCiz 320.001-002 che erano state costruite contestualmente alle unit\u00e0 001 e 002.\nInfine, le unit\u00e0 E.624.011-018 vennero ricavate dalle rimorchiate pilota EpCiz 623.300-340 in servizio sulla rete delle \"Varesine\" a terza rotaia.\nLe E.624 fecero servizio sulle linee afferenti al nodo di Napoli fino agli anni ottanta. L'unit\u00e0 008 fu demolita nel 1974, mentre le altre vennero noleggiate a pi\u00f9 riprese alla Ferrovia Benevento - Cancello (SFS - Strade Ferrate Sovvenzionate, poi FBN): le E.624.002-004 furono immesse in servizio su tale linea nel 1978. Su tale impianto dal 1967, anno della chiusura della Piacenza-Bettola, prestavano servizio le 4 unit\u00e0 ex SIFT.\nNel 1980 le E.624.001 e 002 furono acquistate dalla LFI, esercente le linee Arezzo-Sinalunga e Arezzo-Stia, cui si aggiunsero nel 1983 le unit\u00e0 009 e 012. Di tali elettromotrici, sottoposti ad una radicale ricostruzione della cassa, rimangono in servizio in Toscana solo due unit\u00e0, essendo state le E.624.001 e 002 demolite negli anni duemila in seguito ad un incidente.\nCaratteristiche tecniche.\nLa pesante cassa in lamiera chiodata propria delle unit\u00e0 \"piacentine\" richiamava nelle forme i tram interurbani americani chiamati \"Interurbans\" e caratterizzava esteticamente tali rotabili.\nRealizzate (almeno le unit\u00e0 003-008) dalle Officine Reggiane le elettromotrici pesavano 54 t ed avevano rodiggio Bo'Bo'; la potenza oriaria era di 544\u00a0kW (potenza continuativa 408\u00a0kW) erano dotate del rapporto di trasmissione 25/62 (in seguito modificato in 23/61) che consentiva loro una velocit\u00e0 massima di 120\u00a0km/h."}
{"id": "3711876", "revid": "765341", "url": "https://it.wikipedia.org/wiki?curid=3711876", "title": "Jacques Livage", "text": "\u00c8 stato un pioniere della chimica dolce."}
{"id": "3711878", "revid": "767487", "url": "https://it.wikipedia.org/wiki?curid=3711878", "title": "Inizio di primavera", "text": "Inizio di primavera (\u65e9\u6625, \"S\u014dshun\") \u00e8 un film del 1956, diretto da Yasujir\u014d Ozu, che con i suoi 144 minuti di durata (nel metraggio originale) \u00e8 il pi\u00f9 lungo tra tutti i film del regista giapponese.\nTrama.\nShoji Sugiyama \u00e8 un impiegato che lavora a Tokyo, sposato con Masako, la coppia ha perso il loro unico figlio l'anno precedente per via di una malattia.\nDurante una gita con i colleghi di ufficio Shoji conosce la segretaria Kaneko con cui trascorre del tempo. Nei giorni seguenti Kaneko fa delle continue avances a Shoji che dopo una iniziale ritrosia accetta e i due intrecciano una relazione clandestina. Masako sospetta che il marito abbia un'amante ma decide di non farne parola, tuttavia \u00e8 sempre pi\u00f9 infastidita dal fatto che Shoji passi del tempo con Kaneko e questo estrania i due coniugi.\nAnche gli amici iniziano a sospettare che ci sia qualcosa tra Shoji e Kaneko, e cercano di convincere la donna a lasciare perdere senza successo. Quella sera Kaneko va a trovare Shoji facendo scoprire la loro relazione, causando la rottura tra Shoji e Masako che decide di lasciare il marito e andare a vivere con sua madre.\nShoji, pentito del suo comportamento, decide di trasferirsi accettando un lavoro nella piccola cittadina, Mitsuishi, lasciando Kaneko che \u00e8 molto arrabbiata. Shoji cerca di recuperare il rapporto con la moglie e alla fine i due si riappacificano accettando di dimenticare il passato."}
{"id": "3711881", "revid": "372624", "url": "https://it.wikipedia.org/wiki?curid=3711881", "title": "Prodotti AOC francesi", "text": ""}
{"id": "3711883", "revid": "103085141", "url": "https://it.wikipedia.org/wiki?curid=3711883", "title": "Stilbenoidi", "text": "Gli stilbenoidi sono prodotti secondari che si formano nel durame degli alberi e che possono fungere da fitoalessine. Dal punto di vista chimico sono derivati idrossilati dello stilbene. In termini biochimici, appartengono alla famiglia dei fenilpropanoidi e condividono molte delle vie metaboliche con i calconi.\nUn esempio di stilbenoide \u00e8 il resveratrolo."}
{"id": "3711884", "revid": "124123", "url": "https://it.wikipedia.org/wiki?curid=3711884", "title": "Kenjir\u014d Shinozuka", "text": "Biografia.\nPilota ufficiale del team Mitsubishi gi\u00e0 nel Campionato del mondo rally (esordio al Safari Rally del 1976), vanta due successi entrambi al Rally della Costa d'Avorio (1991 e 1992).\nIn seguito specializzatosi in rally raid, vanta tredici piazzamenti nella \"top ten\" del Rally Dakar."}
{"id": "3711886", "revid": "125867579", "url": "https://it.wikipedia.org/wiki?curid=3711886", "title": "Die Hard Arcade", "text": "Die Hard Arcade \u00e8 l'adattamento utilizzato in Nordamerica, Europa e Australia del videogioco giapponese , pubblicato da SEGA nel 1996 e vagamente collegato con la serie di film \"Die Hard\". Si tratta di un gioco d'azione con elementi umoristici, del genere picchiaduro a scorrimento in 3D, ambientato interamente in un grattacielo. Oltre al titolo dell'adattamento occidentale del videogioco, la somiglianza dell'edificio con quello del film ed il fatto che il protagonista maschile (chiamato Bruno Delinger nella versione giapponese) ricordi vagamente John McClane, il gioco e il film hanno pochi punti in comune.\nTrama.\nDue agenti di polizia, un maschio e una femmina, devono salvare la figlioletta del presidente USA, tenuta in ostaggio da un'organizzazione terroristica che ha anche preso possesso di un grattacielo.\nModalit\u00e0 di gioco.\nSi pu\u00f2 giocare in singolo o in modalit\u00e0 cooperativa. I livelli del gioco sono sei, con altrettanti boss e diversi nemici comuni, tra i quali anche alcune donne. Nella maggior parte delle versioni gli eroi hanno due vite, con abbondanza di punti ferita; l'energia perduta pu\u00f2 essere recuperata grazie ai kit medici rilasciati da alcuni nemici dopo la loro eliminazione. \nI due protagonisti combattono inizialmente a mani nude, ma durante lo svolgimento del gioco possono attaccare con le armi strappate ai nemici (coltelli, bastoni, machete, pistole, mitra, lanciarazzi) e anche afferrare numerosi arredi per trasformarli in corpi contundenti. Ci sono inoltre alcune bombolette spray; se gli eroi le raccolgono e ne spruzzano il contenuto in faccia ai terroristi, questi resteranno storditi. Infine \u00e8 possibile ammanettare i nemici comuni, ma solo quelli in possesso di pistole: il giocatore potr\u00e0 infatti disarmarli dopo averli afferrati alle spalle, e in tal modo si ottiene la loro eliminazione immediata. \nDopo la definitiva sconfitta del boss finale gli eroi, se sono entrambi ancora in vita, dovranno affrontarsi l'uno contro l'altra. \nSi usano il joystick e due tasti, A per attaccare e raccogliere oggetti, B per saltare. Premendo entrambi i tasti si ottengono attacchi speciali, che comporteranno per\u00f2 un lieve calo dell'energia vitale.\nLivelli e boss.\nNel livello 4 appaiono due Spiderbots come miniboss. Il livello 6 \u00e8 privo di nemici comuni e prevede dunque unicamente i due scontri con Wolf \"White Fang\" Hongo, seguiti eventualmente da quello tra i protagonisti.\nColonna sonora.\n\u00c8 uno dei videogiochi SEGA musicati da Howard Drossin."}
{"id": "3711889", "revid": "450700", "url": "https://it.wikipedia.org/wiki?curid=3711889", "title": "Insufficienza renale cronica", "text": ""}
{"id": "3711893", "revid": "287204", "url": "https://it.wikipedia.org/wiki?curid=3711893", "title": "Proinsias MacCana", "text": "Esperto filologo, profondo indagatore della storia culturale, \u00e8 stato uno dei massimi esperti dei cosiddetti 'studi celtici'.\nBiografia.\nProinsias MacCana \u00e8 nato a Belfast nel 1926, figlio di George e di Mary Mallon. Trascorre la prima infanzia in citt\u00e0, condividendo il malessere sociale dovuto all'isolamento imposto alle famiglie come la sua, nazionalista e di tradizione cattolica, in seguito alla partizione d'Irlanda (1921).\nFrequenta il Saint Malachy's College, poi la Queen's University, dove si laurea con il massimo dei voti in Celtic Studies, nel 1948. Prosegue gli studi a Parigi, alla Sorbona.\nNel 1952 sposa R\u00e9ilt\u00edn Suppl\u00ec, con la quale avr\u00e0 una figlia e un figlio.\nDal 1955 \u00e8 Assistant Lecture presso lo University College Wales, ad Aberystwyth. Nel 1961 rientra in Irlanda per assumere la direzione della School of Celtic Studies presso il Dublin Institute for Advanced Studies (DIAS), il massimo organo di ricerca irlandese. Dal 1963 \u00e8 professore allo University College Dublin: prima ricopre la cattedra di Welsh, poi anche quella di Old Irish, dal 1971. Nello stesso anno entra a far parte della Royal Irish Academy, di cui sar\u00e0 Presidente dal 1979 al 1982. Nel 1985 torna al DIAS per assumerne la direzione, che manterr\u00e0 fino al 1996.\nProspettiva e metodo di studio.\nAlla profondissima conoscenza linguistica e filologica, MacCana affiancava uno spiccato interesse per la storia culturale dei cosiddetti popoli \u2018celtici\u2019, capace di aprirsi alla comparazione con la storie di culture anche diverse. Nell'ultimo periodo aument\u00f2 la sua attenzione per tematiche trasversali e di lungo periodo, esaminate anche nel vivo dell'attualit\u00e0. Come il concetto di \u2018centro comunitario\u2019 e le manifestazioni che ad esso sono corrisposte in diverse culture e in tempi anche recenti, che \u00e8 l'argomento del suo ultimo libro (edito postumo, nel 2011)."}
{"id": "3711896", "revid": "110157", "url": "https://it.wikipedia.org/wiki?curid=3711896", "title": "Circondario di Zeitz", "text": "Il circondario di Zeitz (in tedesco Landkreis Zeitz) era un circondario della Sassonia-Anhalt di 76.850 abitanti, che aveva come capoluogo Zeitz.\nGi\u00e0 circondario durante la DDR, venne mantenuto tale anche dopo l'unificazione. Il 1\u00ba luglio 1994 \u00e8 stato poi unito con il circondario di Naumburg, con la quasi totalit\u00e0 del territorio del circondario di Nebra e con parte del territorio del circondario di Hohenm\u00f6lsen, a formare il circondario del Burgenlandkreis."}
{"id": "3711899", "revid": "372624", "url": "https://it.wikipedia.org/wiki?curid=3711899", "title": "Appellation d'Origine Contr\u00f4l\u00e9e", "text": ""}
{"id": "3711904", "revid": "767487", "url": "https://it.wikipedia.org/wiki?curid=3711904", "title": "Parola e utopia", "text": "Parola e utopia (\"Palavra e utopia\") \u00e8 un film del 2000 diretto da Manoel de Oliveira, presentato al 57\u00ba Festival di Venezia.\nIl film \u00e8 basato sulla vita del gesuita portoghese del XVII secolo Ant\u00f3nio Vieira."}
{"id": "3711911", "revid": "44234488", "url": "https://it.wikipedia.org/wiki?curid=3711911", "title": "Sift", "text": ""}
{"id": "3711916", "revid": "119592506", "url": "https://it.wikipedia.org/wiki?curid=3711916", "title": "Petr Kellner", "text": "Biografia.\nNel 1982 consegu\u00ec la maturit\u00e0 in ragioneria a Liberec. Nel 1986 si laure\u00f2 in economia industriale all'Universit\u00e0 d'Economia di Praga. Inizi\u00f2 a lavorare come impiegato in Strojimport Praha, un'azienda di commercio estero di Praga, per poi lavorare come assistente di produzione nello studio cinematografico \u201cFilm Studio Barrandov\u201c.\nNel 1991, Kellner fond\u00f2 la societ\u00e0 Prvn\u00ed Privatiza\u010dn\u00ed Fond (in seguito chiamata PPF) che ha partecipato al processo di privatizzazione nell\u2018allora Cecoslovacchia. Negli ultimi venti anni la PPF \u00e8 diventata uno dei pi\u00f9 grandi gruppi finanziari nell'Europa centrorientale. Petr Kellner fu il fondatore e, fino alla morte, l'azionista principale di questo gruppo finanziario che opera nel settore bancario, assicurativo, dell\u2018energia, della distribuzione e immobiliare sia nella Repubblica Ceca, che in Slovacchia, in Russia, in Bielorussia, in Cina, in Vietnam, in Kazakistan e in altri Paesi.\nNell'aprile 2007 entr\u00f2 nel consiglio di amministrazione di Assicurazioni Generali s.p.a.:, la compagnia assicurativa triestina aveva creato insieme con PPF \"Generali PPF Holding\", una holding d'assicurazioni (il 51% delle Generali) nei paesi dell'Europa Centrorientale In seguito i rapporti si raffreddarono, nel novembre 2011 Kellner vende 119.321 azioni delle Assicurazioni Generali. e l'intera partecipazione nel 2014 per oltre 2 miliardi di euro complessivi, pagati in pi\u00f9 tranches.\nCre\u00f2 la The Kellner Family Foundation, che sostiene molti progetti nel campo dell'istruzione e della scienza.\nKellner \u00e8 morto nel marzo del 2021, schiantandosi con un elicottero in Alaska.\nVita privata.\nDalla moglie Renata ebbe quattro figli."}
{"id": "3711920", "revid": "775372", "url": "https://it.wikipedia.org/wiki?curid=3711920", "title": "Die Hard (videogioco)", "text": "Die Hard (\u30c0\u30a4\u30fb\u30cf\u30fc\u30c9) \u00e8 un videogioco d'azione pubblicato per Commodore 64 nel 1990 e per Nintendo Entertainment System nel 1991 da Activision. Il suo gameplay \u00e8 basato sul film del 1988 \"Trappola di cristallo\". Durante il gioco, il giocatore deve salvare degli ostaggi e combattere i terroristi, tramite una prospettiva dall'alto del Nakatomi Plaza di Los Angeles.\nTrama.\nJohn McClane decide di fare visita alla moglie Holly al Nakatomi Plaza, e scoprir\u00e0 che l'intero palazzo \u00e8 tenuto sotto scacco da dei terroristi al 30\u00ba piano. Il capo dei terroristi, Hans Gruber, mira al caveau dove sono contenuti pi\u00f9 di 600 milioni di dollari. L'hacker, Theo, sta lentamente aprendo le serrature del caveau. McClane decide di combattere i terroristi con le proprie forze, da solo.\nModalit\u00e0 di gioco.\nCi sono 40 terroristi sparsi in tutto l'edificio, e il compito di John McClane \u00e8 di ripulire ogni piano dai terroristi, e pu\u00f2 usare le scale o l'ascensore per muoversi tra i vari piani, specialmente nei piani dal 31 al 35 (parecchi piani verranno sbloccati nella modalit\u00e0 Avanzata). In aggiunta, sparando alle griglie di ventilazione sui muri, John pu\u00f2 entrare nei tubi di ventilazione e scendere in un punto prestabilito per muoversi su e gi\u00f9 tra i piani.\nAll'inizio del gioco, il protagonista pu\u00f2 usare solo la pistola (con 15 proiettili) e i suoi pugni per disfarsi dei nemici, mentre pi\u00f9 avanti nel gioco disporr\u00e0 di altre armi, come mitragliatrici, esplosivi e flashbangs che useranno anche i terroristi. Quando McClane \u00e8 colpito, qualche oggetto che ha nell'inventario cadr\u00e0 per terra e dovr\u00e0 raccoglierli di nuovo. Comunque, i proiettili hanno una distanza minima, e si pu\u00f2 sparare solo in maniera dritta o a 45\u00b0. La salute di McClane, che si riduce con le ferite da proiettile, pu\u00f2 essere ripristinata raccogliendo lattine di soda dai cadaveri dei nemici, dalle macchinette (sparando parecchi colpi a esse) o dalle stanze vuote. Quando il giocatore perde tutta la salute, la partita \u00e8 finita.\nIl giocatore ha circa quattro minuti prima che una delle sei chiusure del caveau si apra, ma pu\u00f2 guadagnare molto tempo distruggendo il computer centrale sul quinto livello. Quando tutte le chiusure sono sbloccate, il caveau si apre e la battaglia finale si avvia. Il giocatore ha pochi minuti per raggiungere il 30\u00ba piano e confrontare Karl, Hans e il resto dei 40 terroristi non ancora uccisi.\nUn aspetto interessante del gioco \u00e8 che viene permesso di ascoltare Hans gridare ordini alle sue guardie usando una radio. Comunque, quando la seconda chiusura \u00e8 sbloccata, Hans dir\u00e0 ai suoi uomini di non usare la radio. Un'altra feature interessante \u00e8 il \"foot meter\". Iniziando piena, la barra decrescer\u00e0 se il giocatore calpesta frammenti di vetro o corre troppo. Se la barra si svuota, McClane camminer\u00e0 molto lentamente rispetto a quando aveva la barra piena. Pu\u00f2 essere ripristinata raccogliendo dei kit di pronto soccorso.\nLe scelte del giocatore cambieranno la storia. Per esempio, se manca quasi un minuto, e il giocatore sconfigge Karl, l'ultima scena con John e Holly avvertir\u00e0 il giocatore del fatto che il tetto \u00e8 stato distrutto dall'elicottero mandato da Hans.\nDifferenza tra le versioni.\nLa versione per NES ha una visuale topdown, mentre le versioni per Commodore 64 e DOS hanno una visuale in prima/terza persona."}
{"id": "3711922", "revid": "110157", "url": "https://it.wikipedia.org/wiki?curid=3711922", "title": "Stardust (John Coltrane)", "text": "Stardust \u00e8 un album discografico del musicista jazz John Coltrane, pubblicato nel 1963 dalla Prestige Records, (n\u00b0 cat. 7268). Il disco venne assemblato con materiale di repertorio inedito proveniente da sessioni di registrazione del 1958 effettuate allo studio di Rudy Van Gelder di Hackensack in New Jersey."}
{"id": "3711929", "revid": "44234895", "url": "https://it.wikipedia.org/wiki?curid=3711929", "title": "STEL", "text": ""}
{"id": "3711930", "revid": "1790210", "url": "https://it.wikipedia.org/wiki?curid=3711930", "title": "Giovanni Acquaviva", "text": " \nBiografia.\nGiovanni Acquaviva nasce nel comune di Marciana Marina all'Isola d'Elba il 30 ottobre dell'anno 1900; \u00e8 magistrato, poeta, ceramista e scrittore. \nAderisce nel 1919 al Futurismo ed inizia uno stretto sodalizio con Fortunato Bellonzi, per il quale ne illustra alcuni libri, usando immagini e tratti di certo provenienti da Giacomo Balla; nel 1938 promuove a Savona il gruppo Futurista Sant'Elia. \nLa sua opera \"si distingue per una tipica sensibilit\u00e0 altrettanto incandescente e convulsa quanto ossessionata di chiarificazione e precisione\", sia essa nelle immagini, sia essa nella lavorazione delle ceramiche, sia essa nelle poesie.\nInsieme a Farfa \u00e8 considerato uno dei maggiori rappresentanti del Futurismo savonese. \nOpere mostrano che era attirato dal Fascismo. E Acquaviva ha scritto un libro su il tema.\nTra le opere pittoriche pi\u00f9 famose ricordiamo \"Le farfalle\" del 1966, un disegno di pastelli su carta, dai colori eterei e impalpabili.\nUna grande retrospettiva gli viene dedicata nel 1987 dalla citt\u00e0 di Savona dove visse per molti anni.\nAcquaviva si dedic\u00f2 anche alla lavorazione della ceramica, alla grafica e alle scenografie teatrali.\nOpere.\nSue opere sono conservate al museo di Storia Patria di Savona,un suo quadro si trova nella collezione permanente di Palazzo Blu a Pisa di propriet\u00e0 della fondazione Pisa ex fondazione Cassa di Risparmio di Pisa e al MAGI '900 di Pieve di Cento (BO).\nMostre.\nPartecipa per tre volte alla Biennale di Venezia nel 1938, nel 1940 e con ben 14 opere nel 1942 , tre volte alla Quadriennale di Roma e a numerose mostre in Italia ed all'estero tra cui si ricordano:"}
{"id": "3711933", "revid": "834", "url": "https://it.wikipedia.org/wiki?curid=3711933", "title": "HMS Imogen (D44)", "text": ""}
{"id": "3711935", "revid": "1305772", "url": "https://it.wikipedia.org/wiki?curid=3711935", "title": "HMS Implacable", "text": "HMS Implacable pu\u00f2 riferirsi a varie navi della Royal Navy:"}
{"id": "3711937", "revid": "1516566", "url": "https://it.wikipedia.org/wiki?curid=3711937", "title": "HMS Indomitable", "text": "HMS \"Indomitable\" pu\u00f2 riferirsi a varie navi della Royal Navy:"}
{"id": "3711938", "revid": "834", "url": "https://it.wikipedia.org/wiki?curid=3711938", "title": "HMS Ipswich (1694)", "text": ""}
{"id": "3711940", "revid": "1305772", "url": "https://it.wikipedia.org/wiki?curid=3711940", "title": "HMS Iron Duke", "text": "HMS Iron Duke pu\u00f2 riferirsi a varie navi della Royal Navy:"}
{"id": "3711941", "revid": "834", "url": "https://it.wikipedia.org/wiki?curid=3711941", "title": "HMS Ivanhoe (D16)", "text": ""}
{"id": "3711943", "revid": "834", "url": "https://it.wikipedia.org/wiki?curid=3711943", "title": "HMS Jervis (F00)", "text": ""}
{"id": "3711946", "revid": "1516566", "url": "https://it.wikipedia.org/wiki?curid=3711946", "title": "HMS Juno", "text": "HMS Juno pu\u00f2 riferirsi a varie navi della Royal Navy tra le quali:"}
{"id": "3711947", "revid": "33689", "url": "https://it.wikipedia.org/wiki?curid=3711947", "title": "Teodoro Prisciano", "text": "Carriera.\nPrisciano fu allievo di Vindiciano, e visse nel IV secolo, forse alla corte di Costantinopoli, dove avrebbe ricoperto il ruolo di archiatra.\nApparteneva alla scuola medica degli empirici, ma adottava anche qualche dottrina dei metodici e persino dei dogmatici.\n\"Rerum Medicarum Libri Quatuor\".\nIl \"Rerum Medicarum Libri Quatuor\", o \u00abMaterie medicali in quattro libri\u00bb, \u00e8 talvolta attribuito ad un certo Ottavio Oraziano. Il primo libro tratta di malattie esterne, il secondo di quelle interne, il terzo di malattie femminili e il quarto di fisiologia. Nella prefazione l'autore critica le dispute accademiche dei medici fatte in presenza del malato, e loda i rimedi indigeni in opposizione a quelli importati.\nFu pubblicato per la prima volta nel 1532, \"in folio\" a Strasburgo e \"in quarto\" a Basilea; questa seconda edizione \u00e8 pi\u00f9 corretta della prima ma non altrettanto completa, dato che manca del quarto libro e di diversi capitoli del primo e del secondo libro. Fu anche incluso nel\"'Experimentarius Medicinae\" di Kraut (Argent, folio, 1544) e nella collezione aldina dei \"Medici Antiqui Latini\" (1547, folio, Venetia). J. M. Bernhold pubblic\u00f2 una nuova edizione \"in ottavo\" nel 1791, ma solo un primo volume, che includeva il primo libro e parte del secondo.\nPrisciano \u00e8 generalmente identificato come l'autore di un breve lavoro in lingua latina, \"Diaeta sive de Rebus Salutaribus Liber\", pubblicato per la prima volta nel 1533 (fol. Argent.), insieme alla \"Hildegardis Physica\", e poi separatamente nel 1632 (octavo. Hal. ed. G. E. Schreiner). I manoscritti e le successive edizioni a stampa identificano l'autore come \u00abTheodorus\u00bb."}
{"id": "3711948", "revid": "1516566", "url": "https://it.wikipedia.org/wiki?curid=3711948", "title": "HMS Jupiter", "text": "HMS \"Jupiter\" pu\u00f2 riferirsi a varie navi della Royal Navy:"}
{"id": "3711949", "revid": "1305772", "url": "https://it.wikipedia.org/wiki?curid=3711949", "title": "HMS Kent", "text": "HMS Kent pu\u00f2 riferirsi a varie navi della Royal Navy:"}
{"id": "3711950", "revid": "834", "url": "https://it.wikipedia.org/wiki?curid=3711950", "title": "HMS Kenya (14)", "text": ""}
{"id": "3711953", "revid": "1305772", "url": "https://it.wikipedia.org/wiki?curid=3711953", "title": "HMS King George V", "text": "HMS King George V pu\u00f2 riferirsi a varie navi della Royal Navy:"}
{"id": "3711954", "revid": "1305772", "url": "https://it.wikipedia.org/wiki?curid=3711954", "title": "HMS Liverpool", "text": "HMS Liverpool pu\u00f2 riferirsi a varie navi della Royal Navy:"}
{"id": "3711955", "revid": "6923", "url": "https://it.wikipedia.org/wiki?curid=3711955", "title": "Parco del Serio Nord", "text": "Il parco del Serio Nord \u00e8 un parco locale di interesse sovracomunale (Plis) che si sviluppa da Villa di Serio lungo il fiume Serio fino a Seriate, in provincia di Bergamo.\nIl parco.\nIl primo passo verso la costituzione del parco risale al 1983, quando venne introdotta una legge regionale (n. 86 /1983) la quale introdusse accanto ai parchi regionali i parchi locali di interesse sovracomunale (Plis). Tra questi venne incluso anche il parco del Serio Nord, che venne riconosciuto ufficialmente il 31 agosto 2006 (D.G.P. n.391).\nLa gestione del parco \u00e8 affidata ad un consorzio che comprende i comuni coinvolti nel progetto: Seriate (paese in cui, presso il locale municipio, \u00e8 posta la sede istituzionale), Villa di Serio, Pedrengo, Gorle e Scanzorosciate. L'obiettivo comune \u00e8 perseguire la tutela e la valorizzazione della natura in un territorio sottoposto ad un'intensa cementificazione.\nTerritorio.\nIl parco del Serio Nord si sviluppa lungo il corso del fiume Serio dal comune di Villa di Serio fino a Seriate, attraversando i comuni di Scanzorosciate, Pedrengo e Gorle. Il tutto per una lunghezza lineare di 15 chilometri da nord a sud, con una superficie totale pari a 157,55 ettari (Gorle 43.36 ettari, Pedrengo 24.18, Scanzorosciate 8.29, Seriate 20.17 e Villa di Serio 61,55).\nL'area del parco inizia nel punto in cui il fiume Serio esce definitivamente dalla valle Seriana, tra Villa di Serio ed Alzano, e si dirige in direzione sud verso la pianura, parallelamente ad un altro PLIS, denominato NaturalSerio, con il quale si prefigge l'obiettivo di dare continuit\u00e0 ad altre realt\u00e0 naturalistiche quali il parco del Serio, il parco dei Colli di Bergamo ed il parco del monte Bastia e del Roccolo, quest'ultimo posto ad est sulle alture che sovrastano Villa di Serio e Scanzorosciate.\nIl dislivello altimetrico \u00e8 compreso tra i 230 metri s.l.m. di Seriate ai 440 metri s.l.m. della porzione collinare posta a nord, sul confine tra i comuni di Villa di Serio e Nembro. Numerosi sono i corsi d'acqua che compongono la rete fluviale secondaria, subordinata al corso del Serio: la Nesa, la Gavarnia, il Capla ed il Gardellone, ma anche le rogge Borgogna, Morlana, Ponte Perduto, Guidana, Vescovada, Pedrenga e Brusa.\nDal punto di vista geologico si tratta di una zona formata, a livello superficiale, da ciottoli, ghiaia e sabbia depositati dal fiume con, nella zona collinare, un substrato di rocce risalenti al periodo Cretacico chiamate \"Sass de la Luna\", altamente erodibili, mentre nella zona del fondovalle da depositi fluviali risalenti alle glaciazioni dell'era quaternaria.\nIl tutto in un'area che negli ultimi quarant'anni ha visto un altissimo indice di urbanizzazione che, oltre a snaturare il territorio facendogli perdere sia le iniziali connotazioni rurali che numerose aree naturali e le connesse biodiversit\u00e0, ha portato un notevole inquinamento ambientale. Solo negli ultimi anni si \u00e8 provato ad attuare un'inversione di tendenza, cercando di mantenere (o ripristinare) un corridoio ecologico in cui la flora e la fauna potessero nuovamente proliferare. Tra le numerose iniziative volte al perseguimento di tale scopo, vi \u00e8 anche la creazione della nuova Ciclovia della Valle Seriana, che ha contribuito sia a riportare la popolazione a frequentare queste aree che a sensibilizzare l'opinione pubblica al rispetto delle aree verdi.\nFlora.\nNel parco \u00e8 presente una notevole variet\u00e0 floristica, stimabile attorno alle 350 variet\u00e0, che va dalle specie tipiche degli ambienti collinari a quelle proprie delle aree fluviali: tra queste, come simbolo delle attrattive floristiche del parco, \u00e8 stato scelto l'anemone giallo (anemone ranuncoloides).\nTra i fiori sono inoltre presenti il salicone (Salix caprea), il sigillo di Salomone (Polygonatum multiflorum), il \"latte di gallina\" (Ornithogalum umbellatum), la \"barba di capra\" (Aruncus dioicus), il geranio dei boschi (Geranium nodosum), la lattuga dei boschi (Mycelis muralis), il paleo silvestre (Brachipodium sylvaticum), la pervinca (Vinca minor), la felce femmina (Athyrium filix-foemina) e la felce aquilina (Pteridium aquilinum), il camedrio scorodonia (Teucrium scorodonia), la spigarola (Melampyrum pratense), la cicerchia montana (Lathyrus montanus), la melica comune (Melica uniflora), il mirtillo nero (Vaccinium myrtillus) ma anche la spirea del Giappone (Spirea japonica), pianta esotica che si sta diffondendo rapidamente.\nTra gli alberi e gli arbusti troviamo la robinia, il frassino maggiore (Fraxinus excelsior) e minore (Fraxinus ornus), il biancospino (Crataegus monogyna), la sanguinella (Cornus sanguinea), la fusaggine (Euonymus europaeus), il bagolaro (Celtis australis), il pungitopo (Ruscus aculeatus), il ligustro (Ligustrum vulgare), l'ailanti (Ailanthus altissima), l'acero campestre (Acer campestre), l'olmo (Ulmus minor), il pioppo ed il salice.\nFauna.\nAvifauna.\nLungo il corso del fiume elevata \u00e8 la presenza di anatre ed aironi cenerini, ma anche di cigni, gabbiani e garzette (Egretta egretta). Tra le numerose specie presenti si possono inoltre trovare corvi (Corvus frugilegus), germani reali (Anas platyrhynchos), ghiandaie (Garrulus glandarius), rondoni (Apus apus), merli (Turdus merula), balestrucci (Delichon urbica), capinere (Sylvia atricapilla), cinciallegre (Parus major), fringuelli (Fringilla coelebs), verzellini (Serinus serinus), verdoni (Carduelis chloris), passere d\u2019Italia (Passer italiae) e storni (Sturnus vulgaris). A questi si aggiungono la tortora dal collare orientale (Streptopelia decaocto), l'allodola (Alauda arvensis), il codirosso (Phoenicurus phoenicurus), l'usignolo (Luscinia megarhynchos), la cutrettola (Motacilla flava), la ballerina gialla e quella bianca (Motacilla cinerea e alba), la rondine montana (Ptyonoprogne rupestris), la civetta (Athene noctua), l'averla piccola (Lanius collurio), la sterpazzola (Sylvia communis), il cardellino (Carduelis carduelis), il martin pescatore (Alcedo atthis), il piro piro piccolo (Tringa hypoleucos) ed il merlo acquaiolo (Cinclus cinclus).\nNella zona collinare posta nel comune di Villa di Serio, vi sono anche il pettirosso (Erithacus rubecula), il fagiano (Phasianus colchicus), lo scricciolo (Troglodytes troglodytes), l'upupa, il picchio muratore (Sitta europaea), il colombaccio (Columba palumbu) ed il cuculo (Cuculus canorus).\nAnfibi e rettili.\nGli anfibi ed i rettili presenti nell'area sono la vipera comune, la natrice dal collare, il rospo smeraldino, la rana verde (Pelophylax esculentus), la lucertola muraiola (Podarcis muralis), il biscione nero, l'orbettino (Anguis fragilis) ed il ramarro (Lacerta bilineata).\nMammiferi.\nNella zona circostante il fiume il mammifero pi\u00f9 diffuso \u00e8 il coniglio. Tra gli altri si trovano anche il riccio europeo occidentale (Erinaceus europaeus), la volpe, il toporagno, la donnola e la talpa.\nNella zona collinare posta a nord del parco si trova un'area boschiva al cui interno vivono la martora, la faina (Martes foina), lo scoiattolo (Sciurus vulgaris), il ghiro (Glis glis), la lepre, il tasso (Meles meles) e la nottola (Nyctalus noctula).\nIttiofauna.\nIl pesce pi\u00f9 diffuso in questo tratto del fiume Serio, nonch\u00e9 nei suoi piccoli affluenti, \u00e8 il vairone la cui presenza \u00e8 pari al 43% di tutta la fauna ittica. Si pu\u00f2 inoltre trovare anche la sanguinerola (circa un terzo del totale), la trota fario ed il barbo."}
{"id": "3711956", "revid": "1305772", "url": "https://it.wikipedia.org/wiki?curid=3711956", "title": "HMS Manchester", "text": "HMS Manchester pu\u00f2 riferirsi a varie navi della Royal Navy:"}
{"id": "3711957", "revid": "1305772", "url": "https://it.wikipedia.org/wiki?curid=3711957", "title": "HMS Martin", "text": "HMS Martin pu\u00f2 riferirsi a varie navi della Royal Navy:"}
{"id": "3711961", "revid": "110157", "url": "https://it.wikipedia.org/wiki?curid=3711961", "title": "Circondario di Hohenm\u00f6lsen", "text": "Il circondario di Hohenm\u00f6lsen (in tedesco Landkreis Hohenm\u00f6lsen) era un circondario della Sassonia-Anhalt di 27.700 abitanti, che aveva come capoluogo Hohenm\u00f6lsen.\nGi\u00e0 circondario durante la DDR, venne mantenuto tale anche dopo l'unificazione. Il 1\u00ba luglio 1994 parte del suo territorio \u00e8 stata poi unita con i circondari di Naumburg e Zeitz, e con la quasi totalit\u00e0 del territorio del circondario di Nebra, a formare il circondario del Burgenlandkreis."}
{"id": "3711965", "revid": "1543377", "url": "https://it.wikipedia.org/wiki?curid=3711965", "title": "Esplorazione degli asteroidi", "text": "L'esplorazione degli asteroidi ha avuto inizio nel 1971 si \u00e8 svolta tramite l'utilizzo di sonde automatiche.\nPrima dell'era dei viaggi spaziali, gli asteroidi erano soltanto dei puntini luminosi anche se osservati con i pi\u00f9 grandi telescopi. La loro forma e le caratteristiche della superficie rimanevano un mistero.\nLe prime fotografie ravvicinate di un oggetto di tipo asteroidale furono scattate nel 1971 quando la sonda \"Mariner 9\" riprese delle immagini delle piccole lune di Marte, Fobos e Deimos, due asteroidi catturati. Queste immagini mostrarono la forma irregolare, simile ad una patata, comune alla maggior parte degli asteroidi, in seguito confermato dalle immagini acquisite dalle sonde \"Voyager\" delle lune pi\u00f9 piccole dei giganti gassosi.\nLe prime fotografie ravvicinate di un asteroide vennero scattate dalla \"Galileo\", agli oggetti Gaspra nel 1991, e Ida nel 1993.\nNel 1996 la NASA ha lanciato la prima missione dedicata allo studio di un asteroide: la sonda \"NEAR Shoemaker\", dopo aver effettuato nel 1997 il sorvolo dell'asteroide Mathilde, atterr\u00f2 sull'asteroide Eros nel 2001, determinandone la densit\u00e0 con estrema precisione a partire dalle misure del campo gravitazionale.\nAltri asteroidi visitati da sonde in rotta per altre destinazioni sono:\nNel settembre del 2005, la sonda giapponese \"Hayabusa\" ha iniziato lo studio dell'asteroide 25143 Itokawa, riportando sulla Terra campioni della superficie 5 anni pi\u00f9 tardi. La sonda Hayabusa ha incontrato numerosi contrattempi, compresi i guasti di due delle tre ruote di reazione, che controllano l'orientazione della sonda rispetto al sole e mantengono il puntamento dei pannelli solari, e di due dei quattro motori a ioni.\nIl lancio della \"missione Dawn\" della NASA, diretta verso Cerere e Vesta, \u00e8 avvenuto nel mese di settembre del 2007.\nLa sonda \"Rosetta\" dell'ESA \u00e8 transitata ad 800\u00a0km dall'asteroide 2867 \u0160teins il 5 settembre 2008 ed a 3162\u00a0km da 21 Lutetia il 10 luglio 2010.\nPrime missioni proposte.\nFin dagli anni sessanta furono vagliate negli Stati Uniti possibilit\u00e0 per l'esplorazione degli asteroidi, il cui studio era ritenuto assai utile per la comprensione delle prime fasi della formazione dei pianeti. Una delle prime missioni proposte dalla NASA prevedeva il lancio di una sonda che avrebbe sorvolato l'asteroide 433 Eros, relativamente vicino alla Terra. Altre proposte avanzate negli anni settanta, invece, prevedevano l'atterraggio su Eros o Vesta, il recupero di campioni ed il loro trasporto sulla Terra (in inglese: \"sample return mission\").\nAnche l'European Space Research Organization (ESRO) nello stesso periodo avanz\u00f2 proposte di esplorazione degli asteroidi; in particolare sugger\u00ec il sorvolo di alcuni oggetti da parte di missioni dirette verso Giove. Questa soluzione sar\u00e0 successivamente adottata.\nIl primo studio \"in loco\" della fascia principale degli asteroidi avvenne nei primi anni settanta, quando fu attraversata dalle sonde \"Pioneer 10\" e \"11\" dirette verso il sistema solare esterno.\nTra gli anni settanta ed ottanta, il miglioramento delle tecnologie di osservazione permise l'acquisizione di nuove informazioni sugli asteroidi. In questo periodo venne sviluppata una prima classificazione spettrale ed il numero di oggetti scoperti, anche con orbite prossime a quella della Terra, aument\u00f2 notevolmente. Inoltre, risale al 1980 l'ipotesi che l'estinzione di massa del Cretaceo-Paleocene che port\u00f2 alla scomparsa dei dinosauri fosse stata causata dall'impatto di un asteroide sulla Terra. Negli anni ottanta Francia, Germania, Italia, Russia e Stati Uniti avanzarono proposte di missioni nella fascia degli asteroidi, ma nessuna di esse fu approvata dagli organi preposti alla selezione.\nNel 1979 venne sottoposta all'analisi dell'Agenzia Spaziale Europea (ESA) una proposta di missione, indicata come \"Asterex\", che avrebbe dovuto esser lanciata il 1987 ed avrebbe compiuto cinque sorvoli ravvicinati di asteroidi di grandi dimensioni, tra cui Cerere. La sonda sarebbe stata propulsa da un motore a razzo bipropellente e dotata di pannelli fotovoltaici per la generazione di energia elettrica; stabilizzata a tre assi, sarebbe stata dotata di una fotocamera, uno spettrometro infrarosso ed un altimetro radar. La missione avrebbe avuto una durata di 3 anni e mezzo. \"Asterex\" fu ad ogni modo respinta, soprattutto perch\u00e9 non avrebbe permesso una semplice ripartizione dei costi tra l'agenzia europea e la NASA.\nFu quindi rielaborata in una nuova proposta: \"Asteroidal Gravity Optical and Radar Analysis\" (AGORA). La missione che avrebbe dovuto essere lanciata tra il 1990 ed il 1994 prevedeva il sorvolo di almeno due asteroidi dal diametro superiore a 500\u00a0km; conclusa questa fase, avrebbe raggiunto un asteroide dal diametro superiore ai 100\u00a0km e vi sarebbe entrata attorno in orbita. L'obiettivo privilegiato per questa seconda fase era Vesta. La sonda sarebbe stata dotata di un piccolo propulsore elettrico oppure sarebbe stata utilizzata una manovra di fionda gravitazionale con Marte per raggiungere la fascia principale. Nuovamente sottoposta all'ESA, fu tuttavia ancora respinta.\nDall'esperienza accumulata, il \"Joint Working Group\" svilupp\u00f2 infine una terza proposta che avrebbe finalmente coinvolto entrambe le agenzie: la \"Multiple Asteroid Orbiter with Solar Electric Propulsion\" (MAOSEP), dotata di un propulsore elettrico e il cui piano di volo prevedeva che la sonda entrasse in orbita attorno a Vesta ed a 17 Thetis, dopo aver sorvolato una serie di altri asteroidi. La NASA tuttavia nel 1985 afferm\u00f2 di non avere interesse in una missiona di esplorazione degli asteroidi e la proposta cadde definitivamente nel vuoto.\nAltre proposte in Europa vennero sottoposte alle singole agenzie nazionali. Fra queste, una proposta tedesca per il sorvolo di alcuni asteroidi entro una distanza di 3 UA dal Sole (che avrebbe utilizzato materiale di recupero della missione \"Giotto\"), una italiana ed una francese. Nel 1983 il Centro Nazionale Universitario di Calcolo Elettronico (CNUCE) avanz\u00f2 una prima proposta che avrebbe dovuto sorvolare asteroidi near-Earth - come suggerisce il nome stesso, \"Earth-Crossing Asteroid Mission\" (ECAM). Nel lancio sarebbe stata utilizzata tecnologia italiana e statunitense. La missione rinominata \"Piazzi\" dest\u00f2 interesse nella comunit\u00e0 scientifica ed industriale italiana. Ricevette una prima interruzione, tuttavia, a seguito dell'incidente dello \"Space Shuttle Challenger\"; riarrangiata per essere lanciata tra il 1996 ed il 2005 a bordo di un razzo Ariane 4 o Atlas II, venne infine cancellata dalla neo creata Agenzia Spaziale Italiana (ASI). Paolo Ulivi riporta che le ragioni della cancellazione potrebbero essere cercate nella rivalit\u00e0 tra i progetti allora esistenti.\nInfine, la Francia e la Russia idearono una missione congiunta denominata \"Vesta\", che avrebbe ripreso alcuni dettagli delle missioni \"Vega\". Da un sorvolo di Venere, due sonde identiche avrebbero ricevuto la spinta necessaria per raggiungere la fascia degli asteroidi, dove avrebbero navigato eseguendo sorvoli ravvicinati di numerosi oggetti, tra cui le comete 22P/Kopff e 78P/Gehrels, alcuni asteroidi e Vesta. In seguito a ritardi francesi, la missione fu rinviata dal 1991 al 1994 ed il piano di volo variato in modo da sostituire Marte a Venere, del quale i russi avevano ormai acquisito una notevole conoscenza. Infine, la Francia cerc\u00f2 di fare in modo che la propria quota fosse ridistribuita nell'ESA, che tuttavia le prefer\u00ec \"Huygens\". La Russia, allora, la riorganizz\u00f2 in \"Mars-Aster\", ma il dissesto economico post-sovietico le imped\u00ec di procedere autonomamente.\nAltre proposte furono avanzate anche negli Stati Uniti, dove nel 1983 il \"Solar System Exploration Commitee\" aveva suggerito l'approvazione della missione che in seguito sarebbe divenuta la \"Near Earth Asteroid Rendezvous\" (\"NEAR Shoemaker\"). Tra le opzioni considerate vi fu anche quella di riportare campioni a Terra dall'asteroide 4660 Nereus, che allora era il corpo celeste pi\u00f9 semplice da raggiungere dopo la Luna (in termini di consumo di propellente e quindi costo della missione), e lo studio di 3361 Orpheus. La cancellazione del Programma Planetary Observer, entro cui era stata inquadrata, prima che la sonda fosse stata effettivamente prodotta, tuttavia, condusse ad una ridefinizione della missione.\nSorvoli ravvicinati.\nUn sorvolo ravvicinato o \"fly-by\" \u00e8 il passaggio di una sonda in prossimit\u00e0 di un corpo celeste a distanze tali da permettere osservazioni e misurazioni con una risoluzione maggiore rispetto a quanto ottenibile da strumenti a Terra.\nGalileo.\nLa sonda \"Galileo\" della NASA fu lanciata dallo \"Space Shuttle Atlantis\" il 18 ottobre 1989 e sorvol\u00f2 due asteroidi, 951 Gaspra e 243 Ida, nel suo viaggio verso Giove. Questo in risposta ad una nuova politica della NASA che invitava tutti coloro che pianificavano missioni di veicoli spaziali che avrebbero attraversato la fascia di asteroidi a prendere in considerazione la possibilit\u00e0 di effettuare \"fly-by\" con tali corpi celesti.\nLe fotografie raccolte dalla sonda \"Galileo\" nel sorvolo dell'asteroide di tipo S Gaspra il 29 ottobre 1991 rappresentano le prime immagini ravvicinate di un asteroide. Gaspra \u00e8 un oggetto monolitico dalla forma irregolare di circa 12\u00a0km di diametro (18,2\u00a0\u00d7\u00a010,5\u00a0\u00d7\u00a08,9\u00a0km) che orbita nella regione interna della fascia principale. Appartiene ad una famiglia collisionale correlata con l'asteroide Flora - la famiglia Flora - di cui rappresenterebbe un frammento scagliato nello spazio nell'impatto che condusse alla formazione della famiglia stessa. L'incontro permise di determinare la composizione dell'asteroide, oltre che la forma, le dimensioni, le caratteristiche superficiali ed il periodo di rotazione, permettendo tra l'altro di stimare l'et\u00e0 della superficie (e quindi il tempo trascorso dall'impatto che condusse alla formazione di Gaspra) sulla base dello stato di craterizzazione della stessa. Furono inoltre confermati i risultati ottenuti da osservatori terrestri, confermando la bont\u00e0 del metodo.\nLa sonda \"Galileo\" raggiunse un avvicinamento massimo di 1600\u00a0km, viaggiando con una velocit\u00e0 relativa di circa 8\u00a0km/s. L'incontro rappresent\u00f2 una sfida tecnologica significativa perch\u00e9 l'orbita dell'asteroide non era nota con la precisione necessaria a programmare correttamente le fasi finali del sorvolo e dirigire opportunamente i sistemi fotografici per la raccolta delle immagini. Fu quindi adottata una strategia indicata come \"navigazione visuale\" che previde l'uso da parte del controllo a terra delle immagini raccolte nella fase di avvicinamento per direzionare opportunamente la sonda e puntare gli strumenti. Tale procedura si rivel\u00f2 un successo e sar\u00e0 in seguito adottata nelle successive missioni di esplorazione di corpi minori.\nIda \u00e8 un asteroide di tipo S della fascia principale, con dimensioni 53,6\u00a0\u00d7\u00a024,0\u00a0\u00d7\u00a015,2\u00a0km.\nLa sonda \"Galileo\" sorvol\u00f2 Ida il 28 agosto 1993 ad una velocit\u00e0 relativa di 12,4\u00a0km/s. La fotocamera di bordo ripresero Ida da una distanza di 240.350\u00a0km fino alla distanza minima di 2.390\u00a0km, coprendo il 95% della sua superficie. Cambiare la traiettoria di \"Galileo\" per avvicinarsi a Ida richiese un consumo di 34\u00a0kg di propellente. L'esplorazione permise di acquisire importanti informazioni sulla composizione degli asteroidi di tipo S e condusse, inoltre, alla prima scoperta di un satellite asteroidale, Dattilo, e alla prima osservazione del fenomeno di erosione spaziale su un asteroide.\nNEAR Shoemaker.\nIl 27 giugno 1997 la sonda \"NEAR Shoemaker\" della NASA, diretta verso 433 Eros, sorvol\u00f2 l'asteroide di tipo C 253 Mathilde, raggiungendo una distanza minima di 1212\u00a0km e transitando con una velocit\u00e0 relativa di 9,93\u00a0km/s. A causa di limitazioni nella potenza energetica disponibile a bordo, fu attivata solo la fotocamera multispettro, raccogliendo tuttavia 330 immagini, che coprono il 60% della superficie dell'asteroide.\nL'incontro permise di determinarne le dimensioni, 66\u00a0\u00d7\u00a048\u00a0\u00d7\u00a044\u00a0km, la massa, l'albedo, pari allo 4,7% della luce incidente, che rende l'asteroide particolarmente scuro. Sulla superficie sono stati individuati vari crateri, i pi\u00f9 grandi dei quali - Ishikari (29,3\u00a0km) e Karoo (33,4\u00a0km) - sono confrontabili con il raggio medio per dimensioni. Poich\u00e9 non sono osservabili stratificazioni in tali strutture, si ritiene che Mathilde sia un oggetto omogeneo; il valore della densit\u00e0 suggerisce, inoltre, che si componga di un agglomerato di massi (di dimensioni inferiori ai 500 m), tenuti insieme dalla gravit\u00e0 (descritti in inglese come \"rubble pile\").\nDeep Space 1.\nLa missione \"Deep Space 1\" fu sviluppata dalla NASA per testare nuove soluzioni tecnologiche in ambiente spaziale, cosa che fece con successo. Inviata verso la fascia degli asteroidi, era previsto inoltre che sorvolasse l'asteroide di tipo Q 9969 Braille ed un paio di comete. Tuttavia, il raggiungimento di questi obiettivi secondari and\u00f2 incontro ad una serie di inconvenienti tecnici.\n9969 Braille \u00e8 un oggetto di piccole dimensioni (2,1\u00a0\u00d7\u00a01\u00a0\u00d7\u00a01\u00a0km), ritenuto interessante per delle similarit\u00e0 spettrali con Vesta. Il piano di volo originario prevedeva che la sonda lo sorvolasse il 29 luglio 1999 alla velocit\u00e0 relativa di 15,55\u00a0km/s ad una distanza di 15\u00a0km. Tuttavia, poco prima dell'incontro si verifico un \"crash\" del sistema di guida e puntamento, cos\u00ec il massimo avvicinamento raggiunto fu di circa 26\u00a0km e furono ottenute solo un paio di immagini, rispetto alla sequenza prevista. A questo, si aggiunse il guasto dello spettrometro nell'ultravioletto, avvenuto precedentemente. Nonostante ci\u00f2 la missione esegu\u00ec scoperte interessanti, compresa la rilevazione del primo campo magnetico asteroidale.\nStardust.\nLa missione \"Stardust\" della NASA ha sorvolato il 2 novembre 2002 l'asteroide di tipo S della fascia principale 5535 Annefrank allo scopo di testare la sequenza dei comandi in previsione del successivo incontro con la Cometa Wild 2, obiettivo della missione. La sonda \u00e8 transitata a 3100\u00a0km dall'asteroide, con una velocit\u00e0 relativa di 7,4\u00a0km/s. 5535 Annefrank \u00e8 un oggetto di circa 4,8\u00a0km di diametro (6,6\u00a0\u00d7\u00a05,0\u00a0\u00d7\u00a03,4\u00a0km), dalla forma irregolare, sulla cui superficie sono stati individuati vari crateri d'impatto. \u00c8 stato inoltre suggerito che si tratti di un asteroide binario a contatto.\nRosetta.\nLa missione \"Rosetta\" \u00e8 stata sviluppata dall'Agenzia Spaziale Europea (ESA) per lo studio della Cometa Churyumov-Gerasimenko, di cui seguir\u00e0 l'evoluzione nel suo moto di avvicinamento al Sole nel 2014-2015. Ci\u00f2 ha richiesto che la sonda raggiungesse la cometa in prossimit\u00e0 della fascia degli asteroidi, permettendo cos\u00ec la programmazione del sorvolo anche degli asteroidi 2867 \u0160teins e 21 Lutetia.\n2867 \u0160teins \u00e8 un asteroide della fascia principale di 5,9\u00a0\u00d7\u00a04\u00a0km, appartenente alla poco comune classe spettrale E. Ha una forma caratteristica che lo fa assomigliare ad un diamante; sulla sua superficie sono stati individuati numerosi crateri, il maggiore di 2,1\u00a0km di diametro, ed anche una catena di sette crateri. Tuttavia, nel complesso, si \u00e8 notato che il numero dei crateri di piccole dimensioni (di diametro inferiore ai 0,5\u00a0km) \u00e8 inferiore rispetto a quanto teoricamente previsto. Ci\u00f2 \u00e8 stato spiegato da Keller \"et al.\" come conseguenza dell'effetto YORP avvenuto sull'asteroide, che avrebbe determinato lo scorrimento dello strato superficiale ed il riempimento dei crateri pi\u00f9 piccoli.\nNel momento di massimo avvicinamento, \"Rosetta\" \u00e8 transitata ad 800\u00a0km dall'asteroide con una velocit\u00e0 relativa di 8,62\u00a0km/s, il 5 settembre 2008. Durante il sorvolo, tuttavia, si sono verificate delle condizioni che hanno condotto la fotocamera ad entrare in modalit\u00e0 di sicurezza (\"safe mode\"), impedendo la raccolta di immagini e dati alla risoluzione massima offerta dallo strumento.\nLutetia \u00e8 un asteroide della fascia principale di 132\u00a0\u00d7\u00a0101\u00a0\u00d7\u00a076\u00a0km. La caratterizzazione superficiale dell'asteroide ha sollevato alcune perplessit\u00e0 tra gli studiosi, che sperano di ottenere risultati definitivi dall'analisi dei dati raccolti durante il sorvolo di \"Rosetta\". Lutetia, infatti, \u00e8 stato indicato sia come un asteroide di tipo M, la cui superficie risulta per\u00f2 povera di metali, sia come un oggetto di transizione tra gli asteroidi di tipo C ed X.\nL'asteroide \u00e8 stato sorvolato il 10 luglio 2010; la sonda ha raggiunto un avvicinamento massimo di 3162\u00a0km, transitando alla velocit\u00e0 relativa di 15\u00a0km/s. L'incontro si \u00e8 rivelato un successo con la raccolta di numerosi dati ed immagini.\nAltre missioni.\nAnche altre missioni hanno condotto osservazioni di asteroidi, sebbene da distanze molto maggiori rispetto a quelle descritte finora. \"Cassini-Huygens\" della NASA \u00e8 transitata il 23 gennaio 2000 a 1,6 milioni di km dall'asteroide di tipo S della fascia principale 2685 Masursky, membro della Famiglia Eunomia, permettendo cos\u00ec la determinazione delle sue dimensioni - 15\u201320\u00a0km di diametro. Una seconda missione della NASA, \"New Horizons\" \u00e8 transitata il 13 giugno 2006 a 101.867\u00a0km dall'asteroide di tipo S della fascia principale 132524 APL (di designazione provvisoria ), di 1,15\u00a0km di diametro.\nInfine, la missione \"Clementine\" del Ballistic Missile Defense Organization e della NASA avrebbe dovuto raggiungere l'asteroide near-Earth di tipo S 1620 Geographos che nel 1994 si sarebbe trovato nel suo massimo avvicinamento alla Terra. Tuttavia, l'accensione incontrollata dei propulsori durante la fase di avvicinamento al pianeta, per una manovra di fionda gravitazionale, rese la sonda inutilizzabile a tale scopo.\nOrbiter e lander.\nNEAR Shoemaker.\nIl progetto di una missione per un rendezvous con un asteroide near-Earth era allo studio alla NASA dalla met\u00e0 degli anni ottanta e condusse nel decennio seguente alla missione \"Near Earth Asteroid Rendezvous\", rinominata successivamente in NEAR Shoemaker.\nLa sonda, sviluppata entro il Programma Discovery, fu lanciata il 17 febbraio 1996 a bordo di un razzo Delta II. La scelta di un oculato piano di volo permise il gi\u00e0 citato sorvolo di 253 Mathilde e il raggiungimento nel 2000 dell'asteroide di tipo S 433 Eros. Dopo essere entrata in orbita attorno all'asteroide, NEAR Shoemaker condusse osservazioni ravvicinate della superficie per un anno. Ormai in prossimit\u00e0 del termine della missione, si decise di tentare un atterraggio sulla superficie di Eros, cosa che avvenne con successo il 12 febbraio 2001. La missione termin\u00f2 il 28 febbraio seguente.\nEros \u00e8 un asteroide Amor - ovvero la cui orbita sfiora esternamente quella della Terra - il secondo per dimensioni tra gli asteroidi pi\u00f9 prossimi al nostro pianeta. Frammento di un corpo preesistente, generato durante un impatto, ha forma irregolare - 33\u00a0\u00d7\u00a013\u00a0\u00d7\u00a013\u00a0km - che ricorda quella di una grossa patata. NEAR ne ha determinato con precisione la massa, pari a , permettendo cos\u00ec di ricavare il valore della densit\u00e0 media, di . La misurazione del campo gravitazionale dell'asteroide ha permesso di formulare delle ipotesi sulla sua struttura interna, che appare essenzialmente uniforme: Eros \u00e8 un oggetto consolidato e compatto, solcato forse da alcune fratture interne, delle quali non \u00e8 possibile stabilire l'entit\u00e0.\nLa superficie, coperta da uno strato di regolite che potrebbe raggiungere una profondit\u00e0 di 100\u00a0m, mostra prevalentemente terreni molto antichi e pochi altri geologicamente pi\u00f9 recenti. Misure spettrali hanno permesso infine di determinare l'abbondanza di alcuni elementi sulla superficie dell'asteroide (il potere penetrante dello strumento era di pochi \u03bcm), rivelando rapporti di alluminio, magnesio e ferro rispetto al silicio analoghi a quanto misurato nelle condriti ordinarie, ma minori quantit\u00e0 di zolfo. In un volume di circa un metro cubo in prossimit\u00e0 del sito di atterraggio, dove oper\u00f2 un secondo strumento, sono state registrate quantit\u00e0 di ferro minori rispetto a quanto presente nelle condriti. Non \u00e8 stato misurato alcun campo magnetico e ci\u00f2 \u00e8 compatibile con un processo di formazione che non preveda una fase in cui il materiale sarebbe andato incontro alla fusione.\nHayabusa.\nLa missione Hayabusa dell'Agenzia spaziale giapponese (JAXA), lanciata nel 2003 e terminata nel 2010, ha raccolto campioni dalla superficie dell'asteroide 25143 Itokawa, trasportati sulla Terra. Il lancio \u00e8 avvenuto il 9 maggio del 2003 e l'asteroide \u00e8 stato raggiunto nel settembre del 2005. La sonda, con campioni della superficie, \u00e8 rientrata a Terra il 13 giugno 2010.\nHayabusa 2.\nLa missione Hayabusa 2 dell'Agenzia spaziale giapponese (JAXA) prevede il recupero di campioni dalla superficie dell'asteroide di tipo C 162173 Ryugu e il loro trasporto sulla Terra. Il lancio \u00e8 avvenuto il 3 dicembre 2014 e l'asteroide dovrebbe essere raggiunto nel luglio del 2018. Seguir\u00e0 una fase di osservazione dell'asteroide che dovrebbe protrarsi per un anno e mezzo, prima di raccogliere i campioni ed iniziare, nel dicembre del 2019, il viaggio di ritorno. Il 6 dicembre 2020 raggiunta la Terra la sonda ha rilasciato la capsula contenente i campioni raccolti.\nOSIRIS-REx.\nLa missione OSIRIS-REx della NASA prevede il recupero di campioni dalla superficie dell'asteroide di tipo B 101955 Bennu ed il loro trasporto sulla Terra. Gli obiettivi principali saranno: caratterizzare la superficie di un piccolo asteroide, rimasto potenzialmente immutato dagli albori del sistema solare; rilevare la presenza di composti organici; studiare con precisione l'effetto YORP per l'asteroide. Il lancio \u00e8 avvenuto nel 2016, l'atterraggio \u00e8 avvenuto il 21 ottobre 2020 ed il ritorno dei campioni a Terra \u00e8 previsto per il 2023. La missione \u00e8 stata finanziata nell'ambito del Programma New Frontiers.\nMissioni future.\nNell'ambito del Programma Discovery, la NASA nel gennaio del 2017 ha selezionato le missioni Lucy, volta all'esplorazione degli asteroidi troiani di Giove, e Psyche, che ha come obiettivo l'osservazione ravvicinata dell'asteroide 16 Psyche.\nPer il 2021 \u00e8 previsto il lancio della sonda DART, la cui missione ha l'obiettivo di verificare come l'impatto di un velivolo possa deflettere con successo un asteroide in collisione con la Terra.\nProspetto.\nSegue una tabella di tutti gli oggetti asteroidali oggetto di osservazioni ravvicinate, aggiornata al 24 ottobre 2011. Sono evidenziate in giallo le missioni fallite, in verde quelle in corso ed in azzurro quelle future."}
{"id": "3711984", "revid": "446353", "url": "https://it.wikipedia.org/wiki?curid=3711984", "title": "HMS Mohawk", "text": "Nel corso della sua storia la Royal Navy ha avuto 13 navi con il nome HMS \"Mohawk\":"}
{"id": "3711985", "revid": "1369234", "url": "https://it.wikipedia.org/wiki?curid=3711985", "title": "Promozione Abruzzo 1987-1988", "text": "Nella stagione 1987-1988 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Abruzzo.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711990", "revid": "287204", "url": "https://it.wikipedia.org/wiki?curid=3711990", "title": "Promozione Basilicata 1987-1988", "text": "Nella stagione 1987-1988 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Basilicata.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3711992", "revid": "179980", "url": "https://it.wikipedia.org/wiki?curid=3711992", "title": "Deportivo Municipal La Paz", "text": ""}
{"id": "3711996", "revid": "339392", "url": "https://it.wikipedia.org/wiki?curid=3711996", "title": "Romualdo abate", "text": ""}
{"id": "3711998", "revid": "1544562", "url": "https://it.wikipedia.org/wiki?curid=3711998", "title": "Ningishzida", "text": "Ningishzida (sumero: \ud808\udc2d\ud808\udf8f\ud808\udd11\ud808\udf63\ud808\udc55 \"dnin-\u01e7i\u0161-zid-da\") \u00e8 una divinit\u00e0 sumera dell'oltretomba. Il suo nome in Lingua sumera viene tradotto da Thorkild Jacobsen come \"signore dell'albero buono\". Viene a volte rappresentato come un serpente. Lagash conteneva un tempio dedicato a Ningishzida, e Gudea, \"patesi\" di Lagash nel XXI secolo a.C., era un suo devoto.\nRuolo.\nNella mitologia sumera appare nel mito di Adapa come uno dei due guardiani del palazzo celeste di An, assieme a Dumuzi. Il mito di Adapa cita Ningizzida e Tammuz (o Dumuzi) e fa riferimento al serpente come se fosse un maschio.\nIconografia.\nA Ningishzida \u00e8 associato il primo esempio conosciuto di simbolo costituito da serpenti avvolti attorno ad un bastone, che anticipa il caduceo di Ermes, il bastone di Asclepio e quello di Mos\u00e8 di oltre un millennio. Una rappresentazione di questo tipo si trova su un famoso vaso in steatite verde scolpito per re Gudea di Lagash, oggi nel museo del Louvre. L'iscrizione dedicatoria al dio recita: \"Al dio Ningiszida, suo dio, Gudea, Ensi (governatore) di Lagash, per la promulgazione della sua vita, dedic\u00f2 questo\".\nAnche per Uadjet ('la Verde'), la dea serpente del Basso Egitto del periodo pre-dinastico, esistevano rappresentazioni simili e pi\u00f9 antiche, ma esse raffigurano un solo serpente. Il bastone poi era una canna di papiro.\nGenealogia.\nNingishzida \u00e8 a volte il figlio di Ninazu e Ningiridda, anche se il mito del viaggio di Ningishzida nell'oltretomba fa pensare che sia figlio di Ereshkigal. In base ad un'iscrizione ritrovata a Lagash, era figlio di An, il cielo.\nSua moglie era Azimua e sua sorella Amashilama. Era uno degli antenati di Gilgamesh."}
{"id": "3712002", "revid": "287204", "url": "https://it.wikipedia.org/wiki?curid=3712002", "title": "Promozione Calabria 1987-1988", "text": "Nella stagione 1987-1988 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Calabria.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3712005", "revid": "1543377", "url": "https://it.wikipedia.org/wiki?curid=3712005", "title": "Club Atl\u00e9tico Independiente (Bolivia)", "text": "Il Club Atl\u00e9tico Independiente, noto come Independiente Unificada, \u00e8 una societ\u00e0 calcistica boliviana di Potos\u00ed, fondata il 1\u00ba aprile 1926.\nStoria.\nIn seguito alla sua fondazione prese parte al campionato del Dipartimento di Potos\u00ed. Nel 1971 partecip\u00f2 per la prima volta alla Copa Sim\u00f3n Bol\u00edvar con il nome di Wilstermann Unificada. Ebbe l'occasione, nel 1977, di entrare nel novero delle squadre della prima edizione del campionato professionistico, giungendo al penultimo ultimo posto nel proprio girone. Nel 1978 giunse al quinto posto nel proprio gruppo, la Serie B, e per differenza reti rimase esclusa dalla seconda fase. Nel 1979 pass\u00f2 per la prima volta alla fase successiva. Per un punto rimase fuori dalla terza fase. Nel 1980, nel primo torneo a girone unico nella storia del calcio professionistico boliviano, giunse al 13\u00ba e penultimo posto. Nel 1981 ripet\u00e9 la prestazione dell'anno precedente, salvandosi ancora dalla retrocessione; lo stesso non avvenne nel 1982, allorch\u00e9, con 15 punti in classifica, l'Independiente Unificada venne retrocessa. Nello stesso anno registr\u00f2 una delle pi\u00f9 larghe sconfitte della storia della massima serie boliviana, perdendo per 11-0 contro il The Strongest il 4 aprile 1982."}
{"id": "3712006", "revid": "205250", "url": "https://it.wikipedia.org/wiki?curid=3712006", "title": "Luis Leante", "text": "Biografia.\nLeante \u00e8 laureato in filologia classica presso l'Universit\u00e0 di Murcia. \u00c8 cresciuto nella sua citt\u00e0 natale, Caravaca de la Cruz, dove ha acquisito l'influenza di scrittori locali come Miguel Espinosa. Nel 1992 si \u00e8 trasferito ad Alicante, dove ha iniziato a lavorare come insegnante di lingua latina in un istituto superiore di istruzione.\nPur avendo esordito nella narrativa a soli 20 anni, ha raggiunto fama nazionale ed internazionale a 44 anni vincendo il Premio Alfaguara nel 2007, con il suo \"Guarda come ti amo\"."}
{"id": "3712008", "revid": "125671145", "url": "https://it.wikipedia.org/wiki?curid=3712008", "title": "Viso d'angelo", "text": "Viso d'angelo \u00e8 una miniserie televisiva italiana diretta da Eros Puglielli e trasmessa dal 28 ottobre al 18 novembre 2011 su Canale 5.\nPuntate.\nPrima puntata.\nUn individuo col viso mascherato abborda una prostituta, la porta nel suo rifugio e le fa fare la comunione, poi la uccide, lasciandola su una spiaggia con le mani legate da un rosario. Non \u00e8 il primo caso di questo genere perci\u00f2 viene contattato uno specialista di serial killer: Roberto Parisi, che subito mette a punto un piano per incastrare l'assassino: un agente sotto copertura deve conquistarsi la fiducia di Ubes Uber, corrotto dall'assassino. L'agente che viene scelto \u00e8 Marcello Ditri, che a giorni deve sposarsi con Angela Garelli, un'altra agente, ma per un equivoco lei lo uccide mentre sta compiendo una finta rapina col volto coperto. Disperata, Angela vorrebbe uccidersi, ma finisce per piombare nel tunnel della droga. Anche il secondo piano elaborato da Parisi fallisce, ma durante le indagini scopre che le vittime del serial killer avevano alloggiato al Santa Teresa, un centro di accoglienza gestito da Suor Serafina. Quel giorno in chiesa c'\u00e8 una commemorazione di una delle persone che aiuto il Santa Teresa Alberica Forlei ci sono tante persone importanti tra cui il sindaco Amos capecci il marito di Alberica il notaio Forlei e le sue due figlie Luisa fidanzata con Cristian Gianzi e Cinzia Il poliziotto decide quindi di mandarvi Angela sia per farla curare che per scoprire qualcosa in pi\u00f9, mentre, nel frattempo, il serial killer uccide Ubes e punta lo sguardo su la figlia del notaio Cinzia la segue e scopre che quest'ultima ha una relazione con Cristian la minaccia con la scritta sacrilegio scoperta la cosa la puliscono e Cinzia ha intenzione di dire tutta la verit\u00e0 a Luisa ma viene uccisa dal killer il giorno seguente viene ritrovata dalla polizia tra le sue mani c'\u00e8 il rosario la polizia perquisisce la sua stanza e Cristian avvertito da suor Serafina giunge e consola la fidanzata ma quando volpe trova un diario Luisa scopre che il fidanzato aveva una relazione con la sorella e che l'aveva minacciata se le avrebbe detto tutta la verit\u00e0 gli sarebbe successo qualcosa nel frattempo l'ispettore Parisi intreccia una relazione con Fiorenza lai un questore co un passato alquanto misterioso mentre Angela scappa dal centro con l'intenzione di rifarsi la droga Cristian viene arrestato con la acusa della morte di Cinzia finch\u00e9 viene suor Serafina che annuncia la scomparsa di Angela Luisa pensa che Cristian ha ucciso Cinzia ed e furiosa Angela incrocia Katia anche lei una tossica che le dice che si una delle auto pu\u00f2 trovare la droga e su una di queste auto trova il cellulare usato dall'assassino e il rosario scoperta la cosa chiama Veronica Roberto le dice dove ma non riesce perch\u00e9 Katia la aggredisce e le prende telefono e rosario il serial killer alla fine lascia degli indizi sulla puntata successiva\nSeconda puntata.\nDopo aver trovato Angela, l'ispettore Parisi la costringe a far ritorno al Santa Teresa, dove la perpetua del prete, padre John, sembra conoscere l'identit\u00e0 dell'assassino e sembra essere intenzionata a rivolgersi a lui per far uscire il figlio, naziskin, dalla galera.\nL'assassino si reca in una villetta e la proprietaria di quella di fronte, andando a controllare, vi scopre un cadavere in avanzato stato di decomposizione, che scopriamo essere la proprietaria della villetta, una dottoressa che sarebbe dovuta partire per una missione in Africa tre mesi prima e che prestava servizio al Santa Teresa. Sul comodino accanto al letto c'\u00e8 una foto della dottoressa con una donna il cui volto \u00e8 stato cancellato. Scopriamo che la donna \u00e8 la moglie del sindaco e il questore Maselli la trafuga per non far scoprire qualcosa a lei legato.\nAnche Angela viene condotta sul posto e un bambino autistico che vive nella casa di fronte le parla di una macchina rossa arrivata alla villetta la sera dell'omicidio e le dice anche la targa. Appena la poliziotta va via, un naziskin va a minacciare la nonna del bambino.\nLa moglie di Maselli, Gloria, cerca in tutti modi di contattare Parisi, per dirgli qualcosa di legato al loro passato di amanti, ma lui si nega. Maselli riferisce al poliziotto che era stata proprio Gloria ad avvertire Laura, moglie di Roberto, della loro relazione. Laura, scoperta la cosa, era fuggita ed era caduta in mare, morendo annegata, nonostante Roberto avesse cercato di salvarla\nNel frattempo il serial killer uccide Katia, la ragazza tossica che aveva rubato cellulare e rosario ad Angela e attira Gloria in una trappola mortale, da cui Roberto non riesce a salvarla. In punto di morte, la donna confessa a Roberto di aver avvertito lei Laura e che Laura aveva scoperto di essere incinta. Sconvolto Roberto va via e Angela tenta di raggiungerlo per dirgli che ha scoperto che l'auto dell'assassino \u00e8 quella di padre John, ma Parisi \u00e8 fuori di s\u00e9 e dice ad Angela di voler lasciare l'indagine.\nAlla fine dell'episodio le consuete anticipazioni dell'assassino.\nTerza puntata.\nRoberto \u00e8 distrutto e vuole lasciare le indagini, con il disappunto di Angela, che scopre Suor Serafina intenta ad autoflagellarsi per far accogliere l'anima della figlia in cielo. Mentre l'assassino cerca la sua ultima vittima, la polizia interroga la perpetua di padre John, che racconta come il figlio sia in carcere per stupro, e Volpe porta a Parisi un cd su un'indagine che Maselli aveva insabbiato. Dopo una telefonata del serial killer, Parisi apre il cd e scopre che la dottoressa trovata morta nella villetta era la vittima dello stupro commesso dal figlio della perpetua e che la donna nella foto con lei \u00e8 la moglie del sindaco Capecci. Mandato Volpe a interrogarla, l'agente viene minacciato dal sindaco con una pistola, nel frattempo il serial killer uccide la perpetua con un'antica balestra.\nIl parroco ne scopre il cadavere sotto il letto e riceve una chiamata dall'assassino, a cui minaccia di rivelare la sua identit\u00e0 alle forze dell'ordine. Nel frattempo Roberto e Angela indagano sulla moglie del sindaco e lei scopre che era stata l'amante della dottoressa e che ha in programma la fuga all'estero con la nuova compagna e il figlio. Durante le indagini i due finiscono a letto insieme e Roberto le racconta della morte della moglie. Il tutto viene raccontato da una gelosa Fiorenza a Maselli che \u00e8 ben felice di denunciare Roberto al magistrato.\nMentre il figlio della perpetua viene avvertito della morte della madre, il killer uccide anche padre John, che sapeva troppo.\nQuarta puntata.\nSuor Serafina fa nascondere Angela in un rifugio segreto del Santa Teresa perch\u00e9 Maselli vuole farla arrestare e l'unico a conoscenza di questo \u00e8 Roberto. Nel frattempo il figlio della perpetua viene scarcerato ma \u00e8 subito ucciso dal sindaco.\nTornato a casa sporco di sangue, l'uomo viene visto dalla moglie che chiama subito Angela per avvertirla. Lei tenta di informare Roberto, ma lui, impegnato nelle indagini sul rosario usato dal serial killer, \u00e8 irreperibile, quindi Angela si muove per aiutare la moglie del sindaco.\nRoberto scopre che l'assassino uccide per salvare un'anima e poi viene contattato da Suor Serafina (che in tasca ha un rosario come quello dell'assassino), preoccupata per Angela.\nLei si \u00e8 recata a casa del sindaco, ma lui l'ha tramortita e tenta di ucciderla con un'overdose. Fortunatamente Roberto arriva in tempo per salvarla, allertato anche dalla moglie del sindaco, che viene arrestato.\nIn commissariato Maselli fa di tutto per difenderlo, mentre Angela viene portata in gravi condizioni all'ospedale e vegliata da Roberto. Proprio mentre il prete le sta dando l'estrema unzione (tanto voluta da Suor Serafina), lei si risveglia.\nFiorenza fa nascondere Angela a casa sua, mentre Roberto scopre che suo marito non \u00e8 morto, come lei racconta, ma l'ha lasciata per un'altra donna e scopre anche che la figlia di Suor Serafina si \u00e8 uccisa sotto gli effetti di un acido, evento che ha determinato l'avvicinamento della madre alla Chiesa. Intanto Angela vede un ritratto di Tom\u00e1s de Torquemada, un inquisitore, e ricorda di averlo visto in un edificio pericolante qualche tempo prima e vi si reca, scoprendo che \u00e8 proprio il rifugio del killer, che la tramortisce.\nIgnaro di tutto, Roberto assiste a una lite tra Christian Gianzi e Luisa Forlei, in cui lui sembra impugnare un pugnale. Recatosi a casa dell'uomo, Parisi lo trova morto e capisce chi sia davvero il serial killer.\nRecatosi a casa Forlei, scopre che la madre di Luisa era morta suicida e la figlia non lo aveva mai accettato, mentre Angela si trova faccia a faccia con l'assassino, che \u00e8 proprio Luisa!\nMentre in commissariato Capecci e Maselli vengono arrestati, Luisa racconta tutta la sua storia ad Angela e Roberto arriva per salvarla. Dopo una colluttazione, Angela uccide Luisa.\nQualche tempo dopo, Angela rientra in polizia e Roberto sta per partire per tornare a Londra, ma solo dopo aver baciato Angela e averle detto di aver bisogno di un po' di tempo. Lungo la strada, il poliziotto capisce che Suor Serafina ha sempre saputo tutto, o quantomeno sospettato, ma non ha mai detto nulla perch\u00e9 comprendeva il tormento di Luisa.\nL'episodio si conclude con una dichiarazione post-mortem di Luisa, in cui lei afferma di aver agito come un angelo, quindi di non sentirsi in colpa. \nMusiche.\nI titoli dei brani di Paolo Vivaldi presenti nelle puntate della fiction:\nViso D'Angelo"}
{"id": "3712009", "revid": "287204", "url": "https://it.wikipedia.org/wiki?curid=3712009", "title": "Promozione Campania-Molise 1987-1988", "text": "Nella stagione 1987-1988 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Campania e in Molise.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3712012", "revid": "287204", "url": "https://it.wikipedia.org/wiki?curid=3712012", "title": "Promozione Emilia-Romagna 1987-1988", "text": "Nella stagione 1987-1988 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Emilia-Romagna.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3712015", "revid": "767487", "url": "https://it.wikipedia.org/wiki?curid=3712015", "title": "Sgt. Pepper's Lonely Hearts Club Band (film)", "text": "Sgt. Pepper's Lonely Hearts Club Band \u00e8 un film musical del 1978 diretto da Michael Schultz. Si tratta della trasposizione cinematografica del musical \"Sgt. Pepper's Lonely Hearts Club Band on the Road\" del 1974, ispirato all'album omonimo dei Beatles.\nTrama.\nMr. Kite, l'anziano sindaco della cittadina di Heartland, racconta la storia della banda da cerimonia pi\u00f9 famosa della citt\u00e0, la \"Sgt. Pepper's Lonely Hearts Club Band\", che portava gioia attraverso la propria musica, arrivando persino a fermare i combattimenti tra le truppe durante la prima guerra mondiale. Quando il leader della banda mor\u00ec nel 1958, lasci\u00f2 gli strumenti musicali magici del gruppo in dono alla citt\u00e0, e fino a quando questi rimarranno a Heartland, la gente vi vivr\u00e0 felice e contenta. Gli strumenti sono conservati nel municipio che \u00e8 sormontato a sua volta da una banderuola magica a forma di trombettiere che prevede gli avvenimenti belli e brutti nel paese. Il defunto leader della band ha trasmesso il suo talento musicale al nipote, Billy Shears, il quale decide di formare una nuova banda insieme ai suoi migliori amici, gli \"Henderson\", i fratelli Mark, Dave, e Bob. Il fratellastro geloso ed avido di Billy, Dougie, sar\u00e0 il loro manager.\nHeartland adora la nuova banda, e ben presto, B.D. Hoffler, dirigente di una importante casa discografica invita il gruppo a recarsi a Hollywood con la promessa di un contratto discografico. Prima della partenza, Billy saluta la sua dolce fidanzata, Strawberry Fields. Giunti a Hollywood, B.D. porta l'ingenua e sprovveduta banda a firmare un contratto \"capestro\" di sfruttamento sottoponendoli a droghe ed alcol e convincendo le cantanti sexy Lucy e Diamonds a sedurli. Lucy inizia una relazione con Billy, che dimentica momentaneamente Strawberry. La banda riscuote rapidamente successo con dischi e spettacoli sold-out.\nNel frattempo, il cattivo Mr. Mustard insieme al suo scagnozzo Brute, arriva a Heartland a bordo del suo furgone equipaggiato con tanto di computer e robot. Mustard riceve ordini in via telematica da una misteriosa entit\u00e0 chiamata F.V.B., il cui scopo finale \u00e8 rubare gli strumenti magici dal municipio. Mustard riesce nell'intento. Senza gli strumenti, Heartland, ora sotto il controllo di Mustard, degenera velocemente in un focolaio di vizi e degrado urbano. Strawberry viaggia fino a Hollywood, riesce a trovare Billy e la band mentre questi sono in studio di registrazione, e chiede loro di tornare a Heartland. La band e Strawberry si impadroniscono del furgone di Mustard e usano il suo computer per localizzare gli strumenti rubati. Riescono a recuperare la cornetta dallo squilibrato specialista anti-invecchiamento Dr. Maxwell Edison, la tuba dal leader del culto che controlla la mente, Father Sun, e recuperano anche il tamburo, che Mustard nascondeva nel furgone. Tuttavia, accadono dei malfunzionamenti al computer prima che essi possano individuare lo strumento mancante finale.\nMentre Heartland continua a deteriorare, la band decide di tenere un concerto di beneficenza per salvare la citt\u00e0. B.D., Lucy e Dougie decidono di assecondare il piano, decisi a sfruttare la situazione per ottenere un guadagno finanziario. Dougie e Lucy, che si sono uniti per condividere il loro amore per il denaro, complottare per rubare i proventi dello spettacolo e scappare, a tal fine nascondono i sacchi di denaro degli incassi nel furgone di Mustard mentre Billy, Strawberry e gli Henderson stanno guardando esibirsi gli Earth, Wind &amp; Fire al concerto. Mustard e Brute arrivano improvvisamente e si riprendono il furgone, che contiene anche gli strumenti musicali recuperati. Rapiscono Strawberry, della quale Mustard era invaghito da tempo, la rinchiudono nel furgone, e se ne vanno ma non si avvedono del fatto che Dougie, Lucy e i soldi sono nascosti a bordo. Billy e gli Henderson vedono andarsene il furgone e lo inseguono con una mongolfiera.\nMustard guida fino al quartier generale di F.V.B. dove si pianifica di distruggere gli strumenti magici ed impadronirsi del mondo. Viene rivelato che la sigla F.V.B. sta per \"Future Villain Band\", un gruppo musicale hard rock Orwelliano che odia la musica pop dei Sgt. Pepper's. Gli F.V.B. sono descritti come \"la forza malvagia che avvelena le menti dei giovani, inquina l'ambiente, e sovverte il processo democratico\"; si esibiscono sul palco in uniforme militare, accompagnati da giovani araldi portabandiere. Per trasformare Strawberry in una \"groupie senza speranza\", gli F.V.B. la incatenano al palco mentre il gruppo suona \"Come Together\" e il cantante solista la accarezza lascivamente. Dougie e Lucy sono anch'essi catturati e costretti ad assistere alla scena. Billy e gli Henderson arrivano sul posto ed iniziano a combattere contro gli F.V.B. Quando il cantante solista dei F.V.B. sta per strangolare Billy, Strawberry, nonostante le catene che la legano, riesce a spingerlo via da Billy e a farlo precipitare gi\u00f9 dal palco rialzato uccidendolo sul colpo, ma cade anche lei e resta uccisa anch'essa.\nNella cittadina di Heartland, ora ripulita, si celebra un funerale solenne in onore di Strawberry. Dopo la cerimonia funebre, il depresso Billy tenta il suicidio decidendo di buttarsi nel vuoto dal tetto di un palazzo. Prima che possa toccare terra per\u00f2, come una sorta di deus ex machina, la banderuola magica a forma di trombettiere in cima al municipio si anima e lo salva lanciando un fulmine magico. Poi essa inizia a danzare per la citt\u00e0 lanciando saette magiche che trasformano Mr. Mustard e Brute in un vescovo ed un monaco rispettivamente, il furgone di Mustard in un maggiolino Volkswagen, Dougie e Lucy in chierichetto e suora, ed infine resuscita Strawberry. Dopo che Billy e Strawberry si sono riabbracciati felici, un ultimo fulmine dona alla banda delle nuove uniformi scintillanti. Nel finale, tutto il cast appare insieme a numerose celebrit\u00e0 in un tributo alla copertina dell'album originale \"Sgt. Pepper's Lonely Hearts Club Band\" dei Beatles.\nProduzione.\nIl film vanta la presenza di celebri artisti come Bee Gees, Billy Preston, Peter Frampton, Steve Martin, Donald Pleasence, Earth, Wind &amp; Fire, Aerosmith, ed Alice Cooper. Venne prodotto da Robert Stigwood, fondatore della RSO Records, che aveva in precedenza prodotto \"La febbre del sabato sera\". La RSO Records si era occupata anche della distribuzione dell'album relativo alla colonna sonora del film \"Grease\" nel 1978, dove sono presenti Barry Gibb nelle vesti di produttore e Peter Frampton alla chitarra solista nella \"titletrack\". Nel 1976, i Bee Gees avevano inciso tre brani dei Beatles, \"Golden Slumbers/Carry That Weight\", \"She Came In Through the Bathroom Window\" e \"Sun King\", per il documentario musicale \"All This and World War II\".\nL'ex produttore discografico dei Beatles, George Martin, svolse il ruolo di direttore musicale, arrangiatore, e produttore della colonna sonora del film. Prima dell'uscita della pellicola nelle sale, Robin Gibb dei Bee Gees annunci\u00f2: \u00abAttualmente i Beatles non esistono. Non esistono pi\u00f9 come band e non suonano mai \"Sgt Pepper\" dal vivo. Quando uscir\u00e0 il nostro, sar\u00e0, in effetti, come se il loro non fosse mai esistito\u00bb.\nL'idea per il film nacque nel 1974 come diretta conseguenza del successo riscosso a Broadway dal musical omonimo, prodotto dalla The Robert Stigwood Organization. Stigwood aveva acquistato i diritti di utilizzo di 29 canzoni dei Beatles per il musical e voleva ricavarne il massimo guadagno possibile, quindi commission\u00f2 un copione a Henry Edwards. Edwards non aveva mai scritto una sceneggiatura cinematografica, ma aveva favorevolmente colpito Stigwood grazie a varie recensioni di show musicali da lui scritte per il \"The New York Times\".\nPronto il copione, venne assemblato il cast. Nella primavera del 1977, Frampton, i Bee Gees, e Martin si incontrarono per iniziare la lavorazione della colonna sonora.\nRiprese.\nLe riprese iniziarono nell'ottobre 1977 presso gli MGM Studios di Culver City, dove fu costruito il set di Heartland. Le scene in interni furono girate agli Universal City Studios.\nDistribuzione.\n\"Sgt. Pepper's Lonely Hearts Club Band\" debutt\u00f2 nelle sale il 21 luglio 1978. Le vendite dei biglietti furono deludenti in quanto il ricavo totale fu solo di 20.4 milioni di dollari a fronte di un costo di produzione pari a 13 milioni. A peggiorare le cose, il flop commerciale del film minacci\u00f2 di cancellare gli enormi profitti che la RSO Records aveva realizzato grazie a \"La febbre del sabato sera\" e \"Grease\".\nAccoglienza.\nIl film fu un grosso flop sia a livello commerciale che artistico, ricevendo pessime critiche.\nColonna sonora.\nLa colonna sonora omonima \u00e8 composta non solo dalle canzoni dell'album \"Sgt. Pepper's\" (tutte tranne \"Within You Without You\" e \"Lovely Rita\"), ma anche da quelle degli album \"Abbey Road\" e \"Revolver\"."}
{"id": "3712021", "revid": "265038", "url": "https://it.wikipedia.org/wiki?curid=3712021", "title": "Serie A1 2011-2012 (hockey su pista)", "text": "La Serie A1 2011-2012 \u00e8 stata l'89\u00aa edizione del torneo di primo livello del campionato italiano di hockey su pista. Esso \u00e8 stato organizzato dalla Lega Nazionale Hockey su mandato della Federazione Italiana Hockey e Pattinaggio. La competizione \u00e8 iniziata il 20 ottobre 2011 e si \u00e8 conclusa il 16 giugno 2012.\nIl torneo fu vinto dal per la 2\u00aa volta nella sua storia.\nStagione.\nNovit\u00e0.\nNel 2011-2012 la serie A1 vide ai nastri di partenza quattordici club. Al torneo parteciparono: , , , , , , , , , , ; al posto delle retrocesse e parteciparono le due neoprommosse e . Il venne ripescato a causa dell'esclusione dell', vincitrice del campionato di serie A2, per il mancato rispetto degli obblighi in materia di attivit\u00e0 giovanile.\nFormula.\nPer la stagione 2011-2012 il campionato si svolse tra 14 squadre che si affrontarono in un girone unico, con partite di andata e ritorno. Al termine della stagione regolare le squadre classificate dal 1\u00ba posto all'8\u00ba posto disputarono i play-off scudetto. Le squadre classificate dall'11\u00ba al 12\u00ba disputarono i play-out sfidando formazioni di A2 mentre le squadre classificate dal 13\u00ba e 14\u00ba posto retrocedettero direttamente in serie A2.\nAvvenimenti.\nLa stagione regolare del torneo inizi\u00f2 il 20 ottobre 2011 e termin\u00f2 il 28 aprile 2012. Dominatore della prima fase della serie A1 \u00e8 stato l' capace di conquistare 23 vittorie su 26 gare disputate e terminando al primo posto in classifica con sette lunghezze di vantaggio sui campioni d'italia in carica del . Al terzo posto si classific\u00f2 il sorprendente mentre il chiuse la stagione regolare con un deludente quarto posto. Si qualificarono per i play-off scudetto anche , , e . Il e il disputarono i play-out salvezza; entrambe le squadre vinsero i rispettivi incontri e mantennero il diritto a disputare la serie A1 la stagione successiva. Retrocedettero direttamente in Serie A2 il , capace l'anno prima di disputare i play-off scudetto, e il . La squadra brianzola fu costretta a causa di problemi economici a ritirarsi dal torneo alla seconda giornata del girone di ritorno.\nIl primo turno dei play-off videro l' eliminare in tre gare il , il avere la meglio sul sempre in tre gare e il eliminare il ; l'unica sorpresa fu l'eliminazione dell' che perse la serie 2 a 1 a favore del .\nNelle semifinali il sconfisse in due gare l' vincendo a Valdagno con un sonoro 7 a 0; i valdagnesi poi andarono a vincere al PalaCastellotti per 4 a 3 grazie al golden goal di De Oro. Nell'altra semifinale i campioni del dovettero faticare per eliminare il ; dopo aver perso al PalaForte per 5 a 4 i viareggini vinsero gara 2 al PalaBarsacchi con un sofferto 3 a 2 per chiudere la serie in gara 3 con un facile 9 a 3.\nPer il secondo anno consecutivo la serie finale venne disputata tra il , che aveva il fattore campo a suo favore essendo arrivato secondo durante la stagione regolare, e il . La prima gara, giocata a Valdagno, venne vinta dai veneti che si imposero 8 a 4 con Carlos Nicol\u00eda mattatore dell'incontro con quattro reti all'attivo; gara 2 venne disputata a Viareggio e il CGC vinse l'incontro per 8 a 7 pareggiando la serie. La terza gara della serie, giocata ancora a Viareggio venne vinta dal con un secco 7 a 2; la serie si chiuse in gara 4 a Valdagno. Al PalaLido i valdagnesi, grazie alle reti di Massimo Tataranni (4), Carlos Nicol\u00eda (2) e De Oro (1) vinsero per 7 a 4 chiudendo la serie per 3 a 1 e laurendosi per la seconda volta nella loro storia campioni d'Italia.\nStagione regolare.\nClassifica finale.\nLegenda:\nNote:"}
{"id": "3712022", "revid": "287204", "url": "https://it.wikipedia.org/wiki?curid=3712022", "title": "Promozione Marche 1987-1988", "text": "Nella stagione 1987-1988 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Marche.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3712024", "revid": "484362", "url": "https://it.wikipedia.org/wiki?curid=3712024", "title": "Guerra di Piccolo Corvo", "text": "La guerra di Piccolo Corvo, conosciuta negli Stati Uniti d'America come rivolta (o sollevazione) dei Sioux (\"Sioux Uprising\") o, pi\u00f9 recentemente come guerra (dei) Dakota del 1862 (\"Dakota War of 1862\"), \u00e8 stato un conflitto armato tra gli Stati Uniti e la maggior parte delle trib\u00f9 dei Santee Dakota, che costituivano la sezione orientale della grande nazione sioux.\nSi verific\u00f2 durante la presidenza di Abraham Lincoln e cominci\u00f2 il 17 agosto 1862 nei pressi del fiume Minnesota, nel sudovest dell'omonimo stato. Si concluse il 26 dicembre 1862 a Mankato con l'impiccagione di 38 uomini delle trib\u00f9 ribelli, in quella che \u00e8 oggi ricordata come la pi\u00f9 grande esecuzione di massa nella storia americana.\nSebbene le stime ufficiali non concordino, si calcola che le perdite americane non superarono le ottocento unit\u00e0 tra militari (intorno a cento) e civili, mentre vi furono circa trentamila sfollati e molti coloni si salvarono perch\u00e9 catturati come schiavi o salvati da amici dakota. Le perdite da parte indiana, sono, come al solito, assai pi\u00f9 incerte. Secondo Jean Pictet, se non si contano i trentotto impiccati, i Dakota persero alla fine solo quarantadue guerrieri. Il numero dei caduti non combattenti, sia nel corso della guerra che nelle successive deportazioni, dovette invece essere notevolmente pi\u00f9 elevato.\nLe origini del conflitto.\nI Santee Dakota raggruppavano quattro dei sette 'fuochi' che avevano costituito la grande nazione sioux, definita appunto \"O\u010dh\u00e9thi \u0160ak\u00f3wi\u014b\" (\"Sette fuochi del consiglio\"): i Mdewakanton, il gruppo originario di tutta la nazione, i Wahpekute, i Sisseton e i Wahpeton. Quando, nel Settecento, i Chippewa armati dai Francesi avevano invaso le loro foreste ad ovest dei Grandi Laghi, essi avevano in qualche modo resistito attestandosi nei territori dell'attuale Minnesota, mentre gli altri tre gruppi si erano spostati verso le grandi praterie. Gli Yankton e gli Yanktonai si erano collocati immediatamente a ridosso dei loro fratelli Santee, mantenendo molti dei tratti della cultura originale del popolo sioux; i Teton, invece, che nella loro variante dialettale si autodefinivano \"Lakota\", si erano insediati pi\u00f9 lontano e, grazie al quasi contemporaneo arrivo dei cavalli, avevano concorso a dar vita a quella che sarebbe diventata la grande cultura della prateria. I Santee dunque erano rimasti pienamente \"sioux delle foreste\" e costituivano \"il \u00abpopolo dell'estremo limite\u00bb, le guardie di frontiera del dominio sioux\".\nNel 1851, gli Stati Uniti e i capi dei Santee Dakota avevano negoziato alcuni trattati che obbligavano le popolazioni indiane a cedere gran parte dei loro territori in Minnesota in cambio di denaro e altri beni. I Dakota si trovarono dunque a vivere in una piccola riserva situata lungo la parte alta del corso del fiume Minnesota. Tuttavia, gli Stati Uniti non ratificarono integralmente i trattati e molti dei compensi promessi non arrivarono mai ai Dakota, anche a causa della corruzione presente all'interno del \"Bureau of Indian Affairs\", l'agenzia del ministero degli interni preposta agli affari indiani.\nQuando il Minnesota divenne uno stato nel maggio del 1858, i rappresentanti di numerose trib\u00f9 dakota, guidati dal capo mdewakanton, Piccolo Corvo (\"Taoyateduta\"), si recarono a Washington per rinegoziare i trattati esistenti. Al termine della nuova negoziazione, i Dakota avevano perso ulteriori porzioni della loro riserva.\nLa terra venne suddivisa in appezzamenti destinati ai coloni, i quali la disboscarono e cominciarono a coltivarla: questi mutamenti ambientali diedero un duro colpo ai metodi di sostentamento dei Dakota, basati su cicli annuali di caccia, pesca, allevamento e raccolta di riso selvatico. I coloni praticavano inoltre la caccia, attivit\u00e0 che ridusse notevolmente l'approvvigionamento di pellicce per i Dakota, che le usavano sia per proteggersi dal freddo sia come merce di scambio. Perdita di territori, trattati non rispettati, pagamenti non ricevuti, scarsit\u00e0 di risorse naturali a disposizione: ce n'era abbastanza perch\u00e9 il malcontento crescesse fra i Dakota.\nIl conflitto.\nNel 1862, di fronte al mancato arrivo dei fondi annuali per le razioni e quindi alla fame, i Dakota iniziarono ad esercitare forti pressioni sul loro ottuso agente, Thomas Galbraith, il quale dapprima richiese l'intervento dell'esercito, che per\u00f2 solidarizz\u00f2 con i nativi, e poi, nella speranza di ottenere rifornimenti a credito, si rivolse \"ai commercianti e chiese loro che cosa intendevano fare. Il commerciante Andrew Myrick dichiar\u00f2 sprezzantemente: \u00abPer quanto mi riguarda, se sono affamati, possono anche mangiare l'erba o la loro stessa merda\u00bb\".\nIl 16 agosto i pagamenti destinati ai Dakota arrivarono a Saint Paul e il giorno seguente vennero spediti a Fort Ridgely. Giunsero per\u00f2 troppo tardi per evitare lo scoppio delle tensioni: infatti, il 17 agosto 1862 quattro giovani wahpeton rubarono le uova ad alcuni coloni e poi li uccisero. Piccolo Corvo, che nel frattempo si era convertito al cristianesimo e manteneva atteggiamenti fortemente pacifisti, convoc\u00f2 allora un consiglio di guerra e, visti vani i tentativi di continuare a propugnare la pace, si lasci\u00f2 indurre ad assumere egli stesso la guida del suo popolo nella guerra contro i bianchi e, l'indomani, capeggi\u00f2 quindi un attacco contro l'Agenzia sioux inferiore. L'edificio fu dato alle fiamme e Andrew Myrick, che si trovava in quel luogo, venne catturato e ucciso. Il suo cadavere fu in seguito trovato con la bocca riempita d'erba. La milizia del Minnesota, e in particolare la Compagnia B del 5\u00ba Reggimento di fanteria, vennero immediatamente inviate in soccorso all'Agenzia, ma furono sbaragliate quello stesso giorno nella battaglia di Redwood Ferry. \u00abLa fiamma della rivolta si estese alle trib\u00f9 del Minnesota settentrionale \u2013 Wahpeton e Sisseton \u2013 ma alcuni capi convertiti al cristianesimo ... riuscirono a tenere la popolazione della riserva al di fuori del conflitto\u00bb Tra coloro che si opposero tenacemente alla guerra emersero in particolare il capo wahpeton A\u014bp\u00e9tu thok\u00e9\u010da (\"Un altro giorno\"), il quale non esit\u00f2 addirittura a schierarsi a fianco degli americani, e quello sisseton Paul Mazacutemani, che \"cerc\u00f2 con tutti i mezzi di scongiurare l'attacco ai bianchi e ... us\u00f2 tutta la sua influenza per convincere i capi combattenti a trattare la resa e il rilascio dei prigionieri\" Centinaia di guerrieri per\u00f2 aderirono egualmente alla lotta contribuendo agli incendi, saccheggi e uccisioni che si verificarono lungo tutta la vallata del fiume Minnesota.\nIl 19 agosto a subire, senza grossi danni, l'attacco scoordinato dei giovani santee fu l'insediamento di New Ulm, ma i capi avevano deciso che era opportuno concentrarsi invece su Fort Ridgely. Gli attacchi contro la piazzaforte ebbero luogo il 20 e il 22 agosto, ma i Dakota non riuscirono ad impossessarsene, e lo stesso Piccolo Corvo rimase ferito, seppur non gravemente. Anche tenuto conto che rinforzi della milizia del Minnesota erano stati avvistati in arrivo da Saint Paul e che li si riteneva diretti su New Ulm, i capi decisero allora di prevenirli volgendo tutte le loro forze contro questo insediamento. I residenti per\u00f2, allertati dalla \"visita\" dei giovani dakota di tre giorni prima, si erano preparati al meglio dello loro possibilit\u00e0, e, quando il 23 settembre i Santee attaccarono la cittadina, essa fu bens\u00ec in larga parte data alle fiamme, ma, pur lasciando sul terreno oltre cento caduti, gli abitanti riuscirono in qualche modo a fronteggiare e a respingere gli assalitori. Gli attacchi ai coloni isolati proseguivano intanto sanguinosamente in tutta l'area centro-orientale del Minnesota, sia pur disapprovati da Piccolo Corvo e ancor di pi\u00f9 dai capi dei Wahpeton e dei Sisseton.\nIl 2 settembre 1862 ebbe luogo la battaglia di Birch Coulee. Le truppe avvistate dagli indiani prima dell'attacco a New Ulm, i 1.400 uomini del 6\u00ba Reggimento del Minnesota, al comando del colonnello Henry Hastings Sibley, chiamato dagli indiani \"Astuto Commerciante\", avevano raggiunto Fort Ridgely e vi si erano attestate. Il 31 agosto Sibley aveva inviato un contingente di circa 170 uomini a perlustrare i territori circostanti alla ricerca di coloni sbandati e allo scopo di raccogliere e dare sepoltura ai cadaveri che giacevano dappertutto insepolti. Mentre il distaccamento era accampato nella localit\u00e0 chiamata Birch Coulee, a circa 16 chilometri da Fort Ridgely, esso venne attaccato da un contingente di circa duecento sioux guidati da Mankato, Grande Aquila e Uccello Grigio, e tenuto sotto scacco per oltre trenta ore. Fallito un primo tentativo di inviare soccorsi, Sibley fu costretto ad uscire personalmente dal forte con l'artiglieria e, quando giunse sul posto, gli si offr\u00ec alla vista lo spettacolo desolante di tredici morti, quarantasette feriti gravi, diversi altri feriti pi\u00f9 lievemente e novanta cavalli uccisi, mentre, secondo Grande Aquila, i Dakota contarono appena due vittime fra i propri guerrieri.\nNell'estremo nord del Minnesota, i Dakota attaccarono numerose fermate per le diligenze e i ponti sul Red River. I coloni e gli impiegati della Hudson's Bay Company e di altre piccole imprese si rifugiarono presso Fort Abercrombie, situato lungo il Red River a 25 chilometri da Fargo. I Sisseton ribelli assediarono anche il forte senza per\u00f2 riuscire a conquistarlo.\nI rappresentanti del Minnesota dovettero pi\u00f9 volte chiedere aiuto al presidente Abramo Lincoln, all'epoca impegnato a seguire gli sviluppi della guerra di secessione. Alla fine Lincoln concesse pieni poteri al generale John Pope. \u00abQuest'ultimo incaric\u00f2 il colonnello Sibley di reprimere l'insurrezione. Lo scopo della campagna doveva consistere nel provocare uno scontro decisivo, liberare i prigionieri, punire i colpevoli e scacciare tutti i Sioux dal Minnesota\u00bb. Al comando di \"Astuto Commerciante\", le forze americane, composte da circa 1.600 uomini e supportate anche dall'artiglieria pesante, riuscirono fortunosamente a sventare un'imboscata dei Dakota, il 23 settembre 1862, nella battaglia di Wood Lake, durante la quale rimase ucciso da una cannonata uno dei pi\u00f9 valorosi capi mdewakanton, Mankato. \u00abTatticamente la battaglia ... non ebbe conseguenze immediate sullo svolgimento della guerra, ma la perdita di Mankato fu un grave colpo per la coalizione indiana che da quel giorno cominci\u00f2 a perdere coesione, avvicinando il momento della resa e il rilascio dei numerosi prigionieri bianchi\u00bb.\nNello stato dello Iowa la notizia degli attacchi da parte dei Dakota port\u00f2 all'edificazione di una linea di forti che andava da Sioux City ad Iowa Lake. Tra l'altro la regione era gi\u00e0 stata abbondantemente militarizzata in seguito al Massacro di Spirit Lake del 1857, perpetrato dal capo wahpekute, Inkpaduta. Con lo scoppio del conflitto nel 1862, i governanti dell'Iowa autorizzarono la formazione lungo le contee confinanti con il Minnesota di un corpo di almeno 500 uomini a cavallo per il pattugliamento dei territori di frontiera. Di fatto i combattimenti non si spostarono mai in Iowa, che sanc\u00ec per\u00f2 l'immediata espulsione di tutti i nativi non assimilati presenti nei suoi territori. Per parte sua l'irriducibile Inkapduta, che aveva trovato nel frattempo rifugio tra gli Yanktonai, non fece in tempo ad esercitare se non un ruolo minore nel corso della guerra del 1862, avendo sicuramente partecipato soltanto all'assedio di Fort Abercrombie, prima, e alla battaglia di Wood Lake, poi.\nGran parte dei guerrieri dakota si arresero comunque, pochi giorni dopo lo svolgimento di tale battaglia, il 26 settembre 1862, quando, con l'aiuto dei capi Joseph Wabasha (mdewakanton) e Paul Mazacutemani (sisseton) che sventolavano bandiere bianche, Sibley pot\u00e9 entrare nel campo santee, precedentemente sgomberato dai seguaci di Piccolo Corvo, Inkpaduta e degli altri capi irriducibili. Egli liber\u00f2 centosette bianchi e centosessantadue meticci e dichiar\u00f2 che avrebbe considerato i Dakota prigionieri di guerra finch\u00e9 non avesse scoperto e impiccato quelli di loro che si erano macchiati di crimini capitali. Piccolo Corvo, in ritirata, si rifugi\u00f2 per qualche tempo in Canada, ma presto torn\u00f2 in Minnesota dove, il 3 luglio 1863, venne assassinato a fucilate dal colono Nathan Lamson, mentre raccoglieva dei frutti di bosco con il figlio adolescente. Questi venne invece imprigionato, mentre \u00abil corpo del capo mdewakanton fu portato nel vicino paese di Hutchinson, gettato su un mucchio di rifiuti ed esposto al pubblico per alcuni giorni. Il suo scheletro fu portato nella sede della Minnesota Historical Society e solamente nel 1871 fu restituito alla famiglia e sepolto nel cimitero della riserva Santee di Flandreau, nel Sud Dakota. Taoyateduta ebbe sei mogli e 22 figli\u00bb.\nI processi.\nNel dicembre del 1862, 303 prigionieri indiani furono condannati a morte per omicidio e violenze sessuali da un tribunale militare. Alcuni di questi processi durarono meno di cinque minuti e gli imputati non avevano avvocati a difenderli e tantomeno conoscevano il funzionamento della legge americana. Lincoln in persona chiese che fosse fatta una distinzione tra coloro che avevano combattuto la guerra contro l'esercito e coloro che si erano resi protagonisti di crimini contro la popolazione civile. Henry Whipple, vescovo della Chiesa episcopale, alla quale appartenevano Piccolo Corvo e molti dei ribelli, incoraggi\u00f2 Lincoln ad agire con clemenza. Dall'altro lato, il generale Pope e il senatore del Minnesota Morton S. Wilkinson suggerirono al presidente che l'assenza di una punizione severa non sarebbe stata ben accolta dalla popolazione bianca. Il governatore Ramsey chiese apertamente che tutti i 303 prigionieri venissero uccisi, paventando la possibilit\u00e0 di vendetta private dei bianchi contro i nativi se ci\u00f2 non fosse avvenuto. Alla fine, Lincoln acconsent\u00ec all'esecuzione di 39 imputati.\nLa sentenza finale scaten\u00f2 proteste in Minnesota. Ramsey, divenuto senatore, inform\u00f2 Lincoln che pi\u00f9 esecuzioni gli avrebbero garantito una pi\u00f9 ampia maggioranza elettorale in quello Stato. Lincoln rispose: \"Non posso permettere di fare impiccare uomini in cambio di voti\". A uno dei 39 condannati venne poi sospesa la pena, mentre gli altri 38 trovarono la morte il 26 dicembre 1862.\nDue capi Sioux, Shakopee e Medicine Bottle, fuggirono in Canada. Catturati a tradimento e ricondotti negli Stati Uniti, vennero impiccati a Fort Snelling nel 1865.\nLe esecuzioni.\nL'impiccagione di massa venne eseguita in pubblico il 26 dicembre 1862. I condannati, che erano stati identificati con estrema difficolt\u00e0 e che comprendevano sicuramente anche persone che non si erano macchiate di crimini di guerra, \u00abprotestarono contro il cappuccio di mussolina con cui si coprirono i loro volti, ma infine vennero raggruppati e allineati su un enorme patibolo, dove erano pronte le file dei cappi da legare al collo. Dondolandosi e battendo ritmicamente i piedi al malinconico canto di morte dei Dakota, \"Hi-yi-yi, hi-yi-yi\", ripetuto con cadenza monotona, essi attesero la morte. Alcuni urlarono, altri si sporsero per afferrare la mano del vicino; altri ancora gridarono il loro nome\u00bb. Alla fine il boia William J. Duley, che aveva avuto due figli uccisi e scotennati nella ribellione, recise l'unica corda che tratteneva le trentotto botole e i condannati penzolarono \u00abgrottescamente\u00bb tra le grida dei soldati e degli astanti. I cadaveri vennero sepolti tutti assieme nella sabbia lungo la sponda del fiume, ma, vista l'alta richiesta di cadaveri per studi anatomici, i corpi vennero per\u00f2 riesumati la notte stessa \u00abda alcuni dottori che se ne servirono per scopi di laboratorio\u00bb.\nLa prigionia.\nGli imputati condannati alla detenzione rimasero in cella a Mankato per tutto l'inverno, poi a primavera vennero spostati nel carcere di Rock Island, dove rimasero rinchiusi per almeno quattro anni. Al momento della loro liberazione, un terzo dei prigionieri era morto a causa delle pessime condizioni di vita in prigionia. I sopravvissuti poterono ricongiungersi alle loro famiglie, gi\u00e0 da tempo confinate in Nebraska.\nDurante tutto questo tempo, oltre 1600 Dakota tra vecchi, donne e bambini erano rimasti rinchiusi nel campo di prigionia di Pike Island, vicino a Fort Snelling. Le condizioni sanitarie nel campo erano pessime al punto che circa 300 prigionieri vi morirono. Nell'aprile del 1863 il Congresso degli Stati Uniti abol\u00ec le riserve e dichiar\u00f2 nulli tutti i precedenti trattati con i Dakota. I nativi vennero altres\u00ec espulsi dal Minnesota e deportati a Crow Creek, sul fiume Missouri, mentre fu istituita una taglia di 25 dollari per ogni scalpo di dakota trovato a circolare all'interno dei confini di stato. \u00abAlla fine in Minnesota rimasero solo 374 Sioux amici dei bianchi, divisi in piccole comunit\u00e0\u00bb. Dei circa 1300 Santee deportati, date le cattive e insalubri condizioni dei luoghi, nemmeno un migliaio sopravvisse al primo inverno.\nIl conflitto continua.\nDopo l'espulsione, alcuni guerrieri santee trovarono rifugio tra i loro fratelli Yankton e Yanktonai, che costituivano i gruppi dakota occidentali, e tra i Lakota. Per tutto il 1864, combattenti dakota e lakota insieme diedero battaglia alle truppe di stanza in Minnesota. Il colonnello Henry Sibley e il generale Alfred Sully si occuparono di sedare queste rivolte. Alcuni irriducibili dakota, per\u00f2, sotto la guida di Inkpaduta, rifiutarono di sottomettersi agli Stati Uniti, si stabilirono definitivamente nelle grandi pianure e l\u00e0 continuarono la lotta: erano ancora attivi nel 1876, quando presero parte, in un ruolo d'onore, alla grande battaglia del Little Big Horn.\nI Monumenti.\nIl Camp Release State Monument commemora il rilascio di 269 prigionieri bianchi al termine del conflitto.\nNel 1972 la citt\u00e0 di Mankato ha rimosso la placca commemorativa dell'impiccagione di massa dei 38 guerrieri dakota dal luogo in cui avvenne l'esecuzione. Nel 1992 l'amministrazione locale ha deciso di edificare qui il \"Parco della Riconciliazione\".\nDiversi monumenti locali onorano invece i civili bianchi morti durante il conflitto."}
{"id": "3712031", "revid": "110157", "url": "https://it.wikipedia.org/wiki?curid=3712031", "title": "Promozione Friuli-Venezia Giulia 1987-1988", "text": "Nella stagione 1987-1988 la Promozione era il sesto livello del calcio italiano (il massimo livello regionale). Qui vi sono le statistiche relative al campionato in Friuli-Venezia Giulia.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3712033", "revid": "599013", "url": "https://it.wikipedia.org/wiki?curid=3712033", "title": "Torre Scola", "text": "La torre Scola o di San Giovanni Battista \u00e8 un edificio fortificato costruito su di un isolotto poco oltre la punta nordorientale (punta Scola) dell'isola della Palmaria, nel comune di Porto Venere, in provincia della Spezia. \n&lt;br&gt;Costruito dalla Repubblica di Genova nel 1606, fa parte, assieme ai pi\u00f9 recenti forti Cavour e Umberto I e alla Batteria del Semaforo, delle postazioni difensive della Palmaria.\nStoria e descrizione.\nCome altre torri costiere e d'avvistamento e difesa del litorale ligure, anche la torre Scola fa parte di quel sistema difensivo deciso dal Senato della Repubblica di Genova tra il Cinquecento e il Seicento a protezione delle coste e dei borghi e villaggi.\nSecondo alcuni studi questa torre, costata secondo le stime 56.000 lire genovesi, fu edificata ai primi del XVII secolo adeguata sia alla nuova situazione politica, sia alle nuove tecniche militari e balistiche e che convinsero il Senato genovese ad adottare un analogo ammodernamento delle architetture dei siti difensivi gi\u00e0 presenti e a crearne di nuovi e pi\u00f9 moderni.\nLa torre \u00e8 a pianta pentagonale con uno spessore medio delle mura di circa 4 metri, capace di ospitare fino a otto persone (sei soldati, un capitano e un mastro \"bombardero\") e dieci cannoni, e in grado di coprire \"a fuoco\" il braccio di mare tra la baia della Palmaria, la baia dell'Olivo a Porto Venere e il seno di Lerici.\nCon le prime guerre napoleoniche la torre fu al centro degli scontri navali del 23 gennaio 1800 tra le flotte inglesi e francesi, per allontanare queste ultime dal golfo spezzino. Per i danni subiti dalle cannonate (lo sventramento delle cortine di un lato della torre) ne fu deciso il totale abbandono gi\u00e0 nella prima met\u00e0 del XIX secolo.\nScongiurata nel 1915 la sua demolizione, prevista dalla Marina Militare, grazie all'esposto che Ubaldo Mazzini, ispettore ai monumenti, aveva presentato al Ministero della pubblica istruzione, fu deciso di convertire la torre alla funzione di faro di segnalazione.\nTra il 1976 e il 1980 la struttura ha ricevuto radicali interventi di restauro e di consolidamento delle mura perimetrali."}
{"id": "3712034", "revid": "287204", "url": "https://it.wikipedia.org/wiki?curid=3712034", "title": "Promozione Lazio 1987-1988", "text": "Nella stagione 1987-1988 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Lazio.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3712036", "revid": "1543377", "url": "https://it.wikipedia.org/wiki?curid=3712036", "title": "Reblochon", "text": "Il Reblochon o Reblochon di Savoia \u00e8 un formaggio francese a pasta pressata da latte crudo di vacca.\nViene prodotto in Alta Savoia e, dal 1964, anche sul versante alpino italiano.\nStoria.\nIl Reblochon di Savoia venne prodotto per la prima volta nella valle di Th\u00f4nes, in Alta Savoia, nel XIII secolo.\nGli allevatori dovevano ai proprietari terrieri degli alpeggi un affitto proporzionale alla quantit\u00e0 di latte prodotto: il giorno della misurazione della produzione, gli allevatori tiravano meno latte dalle mucche per autoridursi la quota da pagare. Una volta partito il proprietario, l'allevatore finiva il lavoro, effettuando una seconda mungitura: ossia ri-tirava il latte (in dialetto savoiardo, \"Il re-blochait\").\nCon il latte risparmiato alla quota veniva prodotto il formaggio che prende il nome da questa usanza.\nDal 1958 il Reblochon gode del marchio AOC, ossia dell'Appellation d'origine contr\u00f4l\u00e9e, ormai AOP (\"Appellation d'Origine Prot\u00e9g\u00e9e\" europea).\nCaratteristiche.\nIl Reblochon di Savoia AOP \u00e8 prodotto in Alta Savoia e nella Val d'Arly ed \u00e8 il terzo formaggio AOP per quantit\u00e0 prodotta.\nSi distingue in due tipi:\nLe vacche autorizzate per la produzione del Reblochon sono di razza Abbondanza, Tarina e Montb\u00e9liarde; durante l'estate pascolano negli alpeggi le erbe di montagna, in inverno si nutrono di fieno.\nLa forma di formaggio \u00e8 di circa 14\u00a0cm di diametro e 3-4 di spessore. La pasta \u00e8 color avorio, con leggero gusto di nocciole. La crosta \u00e8 gialla aranciata, ricoperta da una muffa bianca\nIl reblochon viene adoperato per preparare la tartiflette, piatto moderno ispirato alla tradizionale pela."}
{"id": "3712037", "revid": "39884", "url": "https://it.wikipedia.org/wiki?curid=3712037", "title": "Ignazio Pallavicini", "text": ""}
{"id": "3712038", "revid": "287204", "url": "https://it.wikipedia.org/wiki?curid=3712038", "title": "Promozione Liguria 1987-1988", "text": "Nella stagione 1987-1988 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Liguria.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:"}
{"id": "3712047", "revid": "599013", "url": "https://it.wikipedia.org/wiki?curid=3712047", "title": "Ablazione laser", "text": "L'ablazione laser o terapia termoablativa laser consiste nella distruzione di un tessuto, indotta da un aumento locale della temperatura mediante la trasmissione di energia luminosa Laser (Light Amplification by Stimulated Emission of Radiation).\nLa tecnica di ablazione laser \u00e8 utilizzata anche per la creazione di pattern rimuovendo selettivamente il coating nei filtri dicroici. Questi prodotti sono utilizzati sia nel settore dello stage lighting per la proiezione di grandi immagini che nella taratura degli strumenti per machine vision.\nStoria.\nSin dall'antichit\u00e0 si riscontra che il calore \u00e8 stato utilizzato come strumento terapeutico. In un rotolo di papiro egizio, datato intorno al 3000 a.C., viene descritto il trattamento dei tumori al seno attraverso la cauterizzazione con ferri ardenti. Nel 1898, il trattamento locale per mezzo di acqua calda si \u00e8 rivelato avere un buon effetto palliativo nei casi avanzati di cancro cervicale. Dall'inizio del ventesimo secolo si assiste alla produzione di un gran numero di ricerche volte a verificare l'effetto dell'uso del calore per la terapia dei tumori. Il trattamento termico \u00e8 stato impiegato anche per incrementare l'efficacia di altre terapie oncologiche, ad esempio come coadiuvante della radioterapia, fin dal primo Novecento. Il trattamento termico locale, combinato con la radioterapia, \u00e8 stato successivamente applicato anche al cancro della mammella, alle metastasi cervicali provenienti da cancro alla testa e al collo, e ai melanomi maligni ereditari o metastatici. Questi studi hanno mostrato un vantaggio della terapia combinata rispetto alla sola radioterapia. Nel 1969, si \u00e8 verificato un aumento nella percentuale di sopravvivenza del melanoma agli arti, trattato tramite perfusione dell'area con sangue riscaldato ed un agente citostatico. Questa tecnica \u00e8 utilizzata tuttora per trattare melanomi inoperabili.\nInterazione laser-tessuto.\nLa necrosi irreversibile dei tessuti irradiati da energia laser avviene grazie alla combinazione dell'aumento di temperatura prodotto localmente ed il tempo di esposizione: la morte cellulare avviene in pochi secondi per temperature che superano i 60\u00a0\u00b0C, mentre per temperature inferiori sono necessari tempi di esposizione pi\u00f9 lunghi.\nIl vantaggio di usare la luce laser per la termoterapia, rispetto ad altri metodi, risiede nell'abilit\u00e0 che questa ha di depositare una quantit\u00e0 precisa di energia in una regione ben definita. Grazie alle sue caratteristiche di luce monocromatica (onde della stessa lunghezza d'onda), coerente (onde in fase) e collimata (onde parallele) \u00e8 possibile indurre lesioni di dimensioni riproducibili, trasmettendo grandi quantit\u00e0 di energia a distanze elevate. Tutte le applicazioni di termoterapia laser avvengono all'interno di un intervallo di lunghezze d'onda, detta 'finestra terapeutica', nelle quali la luce ha una buona penetrazione nei tessuti. La luce prodotta da un con lunghezza d'onda di 1064 nm rappresenta un compromesso ideale per ottenere una sicura penetrazione in profondit\u00e0, inversamente proporzionale alla frequenza dell'onda, e un sufficiente assorbimento tissutale, dipendente dalle propriet\u00e0 ottiche del tessuto.\nLa maggior parte della luce assorbita \u00e8 convertita in calore, che provoca cambiamenti nelle propriet\u00e0 ottiche del tessuto. La coagulazione \u00e8 definita come il danno termico delle proteine tissutali a temperature comprese tra 55 e 95 \u00b0C. La sua regione di estensione dipende principalmente dal tempo durante il quale le temperature rimangono all'interno del range. L'esempio pi\u00f9 evidente di coagulazione \u00e8 la bollitura della chiara d'uovo, dove il mezzo cambia da trasparente a bianco. Se la temperatura supera i 100\u00a0\u00b0C si induce la vaporizzazione dell'acqua contenuta nel tessuto con formazione di vapore.\nDi seguito la tabella che riporta in dettaglio gli effetti della temperatura sui tessuti:\nLa tecnica percutanea.\nNella tecnica percutanea (PLA, ablazione laser percutanea oppure LITT, Termoterapia interstiziale laser) il riscaldamento avviene grazie all'inserimento di fibre ottiche che portano l'energia laser che viene assorbita dal tessuto e convertita in calore, provocando la distruzione irreversibile di porzioni di tessuto e la denaturazione delle proteine quando si utilizzano temperature superiori ai 50\u00a0\u00b0C. Le fibre ottiche vengono posizionate all'interno della regione da ablare passando attraverso il lume di aghi molto sottili (21/22 Gauge), il cui diametro \u00e8 inferiore ad 1\u00a0mm, inseriti per via percutanea.\nAttualmente la PLA trova largo impiego nel trattamento dei noduli benigni della tiroide e delle lesioni tumorali del fegato, quando la resezione chirurgica non \u00e8 praticabile.\nApplicazioni.\nLa risposta terapeutica dell'ablazione laser dipende in maniera complessa dalla scelta della lunghezza d'onda, della durata di irradiazione e della potenza del laser. La lunghezza d'onda della luce laser pu\u00f2 essere scelta in modo tale che la luce sia assorbita selettivamente dal bersaglio.\nLa coagulazione selettiva delle vene varicose in chirurgia estetica pu\u00f2 essere compiuta usando luce laser assorbita selettivamente dall'emoglobina. L'impulso \u00e8 scelto allora sufficientemente breve cos\u00ec da non arrecare danno al tessuto normale circostante, ma anche lungo a sufficienza da permettere la coagulazione sull'intero diametro del vaso.\nPer il riscaldamento non-selettivo viene utilizzata comunemente la luce vicino all'infrarosso, la quale penetra pi\u00f9 profondamente nel tessuto rispetto ad altre. Il riscaldamento laser \u00e8 stato usato per trattare ulcere peptiche emorragiche, poich\u00e9 la contrazione termica del tessuto sigilla i vasi sanguigni.\nLa luce laser offre un mezzo eccellente per indurre un aumento locale di temperatura nel tessuto, che pu\u00f2 essere impiegato per la terapia oncologica. La vaporizzazione dei tumori si \u00e8 dimostrata efficace per il trattamento palliativo del cancro dell'esofago, del fegato, del pancreas e della mammella, con lo scopo primario di concentrare il trattamento localmente nella regione tumorale dell'organo, cercando di preservare la struttura parenchimale originaria del tessuto."}
{"id": "3712048", "revid": "287204", "url": "https://it.wikipedia.org/wiki?curid=3712048", "title": "Promozione Lombardia 1987-1988", "text": "Nella stagione 1987-1988 la Promozione era il sesto livello del calcio italiano (il massimo livello regionale). Qui vi sono le statistiche relative al campionato in Lombardia e nella provincia di Piacenza, gestiti dal Comitato Regionale Lombardo.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nQuesto \u00e8 il campionato regionale della regione Lombardia, ma fino alla stagione 1994-1995 la provincia di Piacenza \u00e8 stata di competenza del Comitato Regionale Lombardo cos\u00ec come la provincia di Mantova \u00e8 stata gestita dal Comitato Regionale Emilia-Romagna.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nGirone D.\nClassifica finale.\nLegenda:\nNote:"}
{"id": "3712051", "revid": "599013", "url": "https://it.wikipedia.org/wiki?curid=3712051", "title": "Shaun Murphy (calciatore)", "text": ""}
{"id": "3712056", "revid": "371529", "url": "https://it.wikipedia.org/wiki?curid=3712056", "title": "Sgt. Pepper's Lonely Hearts Club Band (colonna sonora)", "text": "Sgt. Pepper's Lonely Hearts Club Band \u00e8 la colonna sonora dell'omonimo film sull' album dei Beatles.\n\u00c8 un doppio CD che contiene le stesse canzoni del film; non solo quelle degli album \"Sgt. Pepper's Lonely Hearts Club Band\", \"Abbey Road\" e \"Revolver\"."}
{"id": "3712057", "revid": "125192915", "url": "https://it.wikipedia.org/wiki?curid=3712057", "title": "Promozione Sardegna 1987-1988", "text": "Nella stagione 1987-1988 la Promozione era il sesto livello del calcio italiano (il massimo livello regionale). \nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Le promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nQuesto \u00e8 il campionato regionale della regione Sardegna organizzato dal Comitato Regionale Sardo."}
{"id": "3712062", "revid": "124886600", "url": "https://it.wikipedia.org/wiki?curid=3712062", "title": "Promozione Puglia 1987-1988", "text": "Nella stagione 1987-1988 la Promozione era il sesto livello del calcio italiano (il massimo livello regionale). Qui vi sono le statistiche relative al campionato in Puglia.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nGirone A.\nAggiornamenti.\nLa Molfetta Sportiva \u00e8 stata ammessa al Campionato Interregionale 1987-1988 per completamento organici.\nClassifica finale.\nLegenda:\nNote:\nGirone B.\nAggiornamenti.\nL'U.S. Carmiano e il F.C. Real Taranto, per motivi qui non riscontrati non hanno rinnovato l'iscrizione al campionato di Promozione per la stagione 1987-1988.\nClassifica finale.\nLegenda:\nNote:"}
{"id": "3712064", "revid": "767487", "url": "https://it.wikipedia.org/wiki?curid=3712064", "title": "Club Deportivo Bata", "text": "Il Club Deportivo Bata \u00e8 una societ\u00e0 calcistica boliviana di Quillacollo, fondata il 18 ottobre 1941.\nStoria.\nIn seguito alla sua fondazione prese parte al campionato del Dipartimento di Cochabamba. Nel 1967 partecip\u00f2 per la prima volta alla Copa Sim\u00f3n Bol\u00edvar. Ebbe l'occasione, nel 1977, di entrare nel novero delle squadre della prima edizione del campionato professionistico, giungendo al terzo posto (a pari merito con altre due squadre, Always Ready e Guabir\u00e1) nel proprio girone, guadagnandosi la qualificazione alla seconda fase; non riusc\u00ec poi a proseguire oltre. Nel 1978 giunse al terzo posto nel proprio gruppo, la Serie B, e pass\u00f2 nuovamente alla seconda fase. Nel 1979 pass\u00f2 per la terza volta alla fase successiva, ma termin\u00f2 all'ultimo posto in Serie A e all'ultimo complessivo, e retrocesse. Da allora non \u00e8 pi\u00f9 tornato in massima serie."}
{"id": "3712070", "revid": "179980", "url": "https://it.wikipedia.org/wiki?curid=3712070", "title": "Deportivo Bata", "text": ""}
{"id": "3712072", "revid": "287204", "url": "https://it.wikipedia.org/wiki?curid=3712072", "title": "Promozione Sicilia 1987-1988", "text": "Nella stagione 1987-1988 la Promozione era sesto livello del calcio italiano (il massimo livello regionale).\nQui vi sono le statistiche relative al campionato gestito dal Comitato Regionale Siculo per la regione Sicilia.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3712073", "revid": "179980", "url": "https://it.wikipedia.org/wiki?curid=3712073", "title": "Independiente Unificada", "text": ""}
{"id": "3712079", "revid": "123501341", "url": "https://it.wikipedia.org/wiki?curid=3712079", "title": "Episodi de La mia babysitter \u00e8 un vampiro (prima stagione)", "text": "La prima stagione della serie televisiva La mia babysitter \u00e8 un vampiro viene trasmessa negli Stati Uniti dal 27 giugno 2011 al 19 luglio 2011 su Disney Channel e in Italia ha debuttato sull'omonima versione italiana del canale l'8 novembre 2011 ed \u00e8 terminata il 29 novembre 2011 Dal 1\u00ba novembre 2012 va in onda in chiaro su Frisbee.\nLa prima TV \u00e8 generalmente statunitense, ad eccezione di cinque episodi andati in onda in prima visione in Canada, prima in francese e successivamente in inglese.\nIl ritorno degli animaletti.\nTrama.\nBenny, per far colpo su una ragazza, resuscita il cane con le pozioni della nonna. La boccetta per\u00f2 fa resuscitare tutti gli animali sepolti l\u00ec. La nonna di Benny trova una pozione per annullare l'incantesimo. I mostriciattoli entrano in casa Morgan, dove \u00e8 in corso una cena di lavoro preparata da Sarah. Lei ed Ethan riescono nell'impresa ma la cena \u00e8 rovinata.\nCheerleader infernali.\nTrama.\nErica si vuole vendicare delle \"cheerleader\" per quando loro facevano le bulle con lei ed entra nella squadra. Anche Sarah si vede costretta ad entrare, per tenere d'occhio l'amica. Quando Benny ed Ethan scoprono su un vecchio annuario della nonna la foto della capo-squadra, Stephanie, e che lo slogan per il tifo non \u00e8 altro che un sortilegio, realizzano che la ragazza \u00e8 una strega che si vuole impadronire delle anime degli studenti. I due si travestono quindi da ragazze e, con l'aiuto dell'amica vampira, sconfiggono la strega, che invecchia di 50 anni immediatamente, visto che l'incantesimo dell'immortalit\u00e0 \u00e8 spezzato.\nRaccolta di sangue.\nTrama.\nAlla Whitechapel High arriva un'associazione per la donazione del sangue. Rory ed Erica, attirati dall'invitante liquido rosso, vogliono assaltare il furgone per il trasporto dei prelievi. Una volta dentro, scoprono che anche le operatrici sono vampiri e toccher\u00e0 a Benny, Ethan e Sarah a salvare la situazione. Tutto si risolve grazie ad una coraggiosa azione di Ethan, che d\u00e0 mezzo litro del suo sangue, considerato speciale dalle vampire, nonostante la sua paura per gli aghi.\nLa bambola di Jane.\nTrama.\nLa bambola Debbie Dazzle di Jane si \u00e8 rotta. Per caso, la ragazzina trova il libro degli incanti di Benny e, fatta la magia, trasforma la bambola in una persona in carne e ossa. Essa, per mantenersi in vita, trasforma gli esseri umani che incontra in pupazzi, rubando loro l'energia. In seguito, Benny trova l'incantesimo di annullamento, pronunciato dalla stessa Jane in quanto proprietaria dell'oggetto. Ora anch'ella sa del mondo magico del fratello Ethan.\nDoppio negativo.\nTrama.\nBenny vende la macchina fotografica di sua nonna ad Hannah, la responsabile dell'organizzazione dell'annuario scolastico. Purtroppo la macchina fotografica \u00e8 un oggetto magico che separa la parte cattiva dell'anima del soggetto fotografato e la trasferisce in una persona gemella a parte. Anche Benny subisce lo stesso trattamento ma lui, Ethan, Sarah ed un casuale intervento da parte di Erica riescono a distruggere i negativi e far cos\u00ec sparire le copie malvagie.\nL'allenatore fantasma.\nTrama.\nLa Withechapel High non vince trofei sportivi da 30 anni e l'unico trofeo visto viene tolto dalla bacheca. Quando Ethan lo tocca, il fantasma di un vecchio allenatore esce e dice che ne non se ne sarebbe andato fino alla vittoria di un altro trofeo da parte del ragazzo. Ethan accetta quando sospetta che Sarah stia uscendo con Kurt, il campione in carica di wrestling. In realt\u00e0 lei stava controllando che il lottatore non fosse stato \"vampirizzato\" da Erica, ma Ethan scopre ci\u00f2 quando ormai ha vinto l'incontro. Sarah propone cos\u00ec di trasformare l'impegno di caccia ai vampiri di venerd\u00ec con una serata a base di pizza e film\nOdore di guai.\nTrama.\nBenny prepara un filtro d'amore per lui ed Ethan. La boccetta cade e il gas viene messo in circolazione nel circuito d'aerazione, facendo innamorare dei due l'intera parte femminile della scuola, insegnanti comprese. Tornati a casa, i due vengono a sapere dalla nonna di Benny, la quale ha scoperto tutto dopo aver ricevuto una chiamata da Rory che le ha raccontato ci\u00f2 che \u00e8 successo a scuola, che il filtro d'amore porter\u00e0 in seguito tutte le ragazze a odiarli e a volerli uccidere, cosa che avverr\u00e0 pi\u00f9 avanti. Per salvarsi, Benny ed Ethan entrano in una grande gabbia situata nel giardino dietro casa, e dopo 5 ore l'effetto del filtro svanisce. La nonna punisce i loro nipoti per quello che hanno fatto, facendogli fare le faccende di casa. \nLa vendetta della quercia.\nTrama.\nOgni apparecchio elettrico collegato alla rete della scuola viene stregato da una quercia del giardino della scuola potata al minimo giorni prima. L'albero era luogo di antichi riti magici e di conseguenza \u00e8 anch'esso magico. Esso vuole vendicarsi, conquistando la tecnologia e creando una nuova foresta. Per fortuna, Ethan e Benny infettano con un virus informatico la LAN scolastica e riescono a fermare la pianta.\nHai paura del lupo mannaro?\nTrama.\nDavid Stachowski \u00e8 un lupo mannaro che per\u00f2 vuole trovare un antidoto per ritornare umano. lui morde Ethan che si trasforma in una bestia. Sarah, andata a trovare l'antidoto per usarlo su s\u00e9 stessa, lo versa sul ragazzo, facendolo tornare normale. Si scopre anche che David, con la luna piena, non si trasforma in un licantropo, bens\u00ec in un normalissimo Golden Retriever.\nDoug il cacciatore di vampiri.\nTrama.\nDoug Falconhawk \u00e8 il presentatore di un programma televisivo sulla caccia al paranormale. Il segreto di Sarah \u00e8 in pericolo quando egli arriva a casa di Ethan, in quanto quest'ultimo \u00e8 un suo fan. Lui e Benny inscenano cos\u00ec un combattimento in stile \"Dusk\" (parodia di Twilight), che fa per\u00f2 definitivamente crollare gli ascolti dello show televisivo. I due ragazzi scoprono cos\u00ec che il loro mito Doug non \u00e8 altro che un cialtrone.\nIl caff\u00e8 rende nervosi.\nTrama.\nLa marca di caff\u00e8 \"Lotta Latte\" rende chi la beve degli zombi. La causa di questo effetto \u00e8 una consegna errata: al posto del contenitore del caff\u00e8, viene spedito al distributore della zona lo sciogli-cervelli per polli di un fast food. Per\u00f2 anche Benny verr\u00e0 ipnotizzato dal caff\u00e8. Analizzandone un campione, si scopre che l'antidoto \u00e8 il freddo. Cos\u00ec, per fortuna Ethan, Sarah e Benny riescono ad annullare l'effetto, anche con l'aiuto di una pioggia torrenziale.\nTre secchioni e un demone.\nTrama.\nEthan, Benny e Rory, soli a casa, usano un vecchio gioco di sedute spiritiche per contattare una ragazza. Rory per\u00f2 infrange le regole e uno spirito cattivo s'impossessa del corpo di Sarah, che faceva da babysitter a Jane. I tre vogliono cos\u00ec imprigionare lo spirito nel Cubile Animus e riescono. Poi riescono a sotterrarlo.\nRivampirizzati.\nTrama.\nJesse torna in vita. Venuti a conoscenza di ci\u00f2, Ethan, Benny e Sarah hanno intenzione di ucciderlo. Lui subdolamente morde Ethan e Sarah fa lo stesso, per risucchiargli il veleno e far s\u00ec che non diventi un vampiro. Cos\u00ec ora pure lei \u00e8 un vampiro completo, insieme ad Erica e Rory."}
{"id": "3712080", "revid": "28592", "url": "https://it.wikipedia.org/wiki?curid=3712080", "title": "Gubernija di Vorone\u017e", "text": ""}
{"id": "3712082", "revid": "37401", "url": "https://it.wikipedia.org/wiki?curid=3712082", "title": "Statuto del Veneto", "text": "Lo Statuto del Veneto \u00e8 la legge fondamentale della Regione del Veneto.\nL'attuale Legge fondamentale della Regione, approvata in ottemperanza degli indirizzi della riforma costituzionale del 2001 (art. 123 Cost.), \u00e8 stata promulgata il 17 aprile del 2012, ed \u00e8 entrata in vigore il giorno successivo. Il 18 ottobre 2011 il Consiglio regionale del Veneto, IX legislatura, aveva approvato in prima votazione il nuovo Statuto. Tuttavia il documento, per entrare in vigore ha dovuto attendere, per previsione costituzionale, ancora tre mesi dalla seconda votazione, avvenuta l'11 gennaio 2012, in attesa di eventuali iniziative referendarie.\nPrecedentemente all'entrata in vigore del nuovo Statuto, la Legge fondamentale della Regione era il vecchio Statuto, approvato con Legge n. 340 del 22 maggio 1971.\nStoria.\nStatuto del 1971.\nSin dalla sua entrata in vigore, nel 1948, la Costituzione della Repubblica Italiana prevedeva l'istituzione dell'ente Regione quale ente autonomo dotato di un proprio Statuto. Tuttavia, il ritardo di approvazione della Legge elettorale regionale per le regioni a statuto ordinario (tra le quali figura il Veneto) avvenuta solo nel 1968, ha comportato un ritardo nell'applicazione di questa norma costituzionale. Le prime elezioni regionali si sono svolte nel 1970, e gi\u00e0 l'anno successivo la Regione Veneto si era dotata del suo Statuto, approvato con Legge Regionale n. 340 del 22 maggio 1971, secondo le stringenti statuizioni dell'art. 123 Cost. nella formulazione allora in vigore. Suddiviso il IV titoli (Principi fondamentali; Gli organi della Regione; Le funzioni regionali; La revisione dello Statuto), era composto da sessantaquattro articoli.\nStatuto del 2012.\nTra il 1999 e il 2001 il Parlamento nazionale ha approvato una serie di riforme al Titolo V della Costituzione, volte a modificare in senso autonomista il complesso di poteri e competenze in capo agli enti locali (Legge Costituzionale 31 gennaio 2001, n. 2). In particolare, alle Regioni viene assicurata potest\u00e0 legislativa in tutte le materie non assegnate dalla Carta stessa allo Stato (come competenza assoluta o concorrente). Le regioni dovranno dotarsi, tramite Legge regionale, di un nuovo Statuto che \"in armonia con la Costituzione, ne determina la forma di governo e i principi fondamentali di organizzazione e funzionamento\" (art. 123 Cost. secondo la nuova formulazione). Pur tra mille difficolt\u00e0 e dispute risolte e chiarite a pi\u00f9 riprese dalla Corte Costituzionale, a partire dal 2004 le Regioni italiane iniziarono a dotarsi ciascuna del proprio Statuto secondo la volont\u00e0 del legislatore costituzionale.\nPer quanto riguarda il Veneto, la prima proposta di Statuto risale al 27 ottobre 2000, recante la firma dell'allora Presidente della Regione Giancarlo Galan. Tuttavia sia questo tentativo, sia il successivo, cinque anni dopo, fallirono. Si deve aspettare la IX legislatura per poter vedere la situazione sbloccarsi. Delle quattro proposte giunte in Consiglio (presentate, rispettivamente, da Unione di Centro, Popolo della Libert\u00e0 e Lega Nord, Partito Democratico e Italia dei Valori) la Commissione Statuto produce una sintesi unitaria licenziata il 1\u00ba agosto 2011. Il 18 ottobre 2011, alle ore 18.31, il nuovo Statuto della Regione Veneto viene approvato dal Consiglio Regionale all'unanimit\u00e0 in prima votazione. Per l'approvazione in seconda deliberazione invece si dovr\u00e0 aspettare l'11 gennaio del 2012. Il successivo 4 febbraio, tuttavia, il governo Monti annuncia di voler impugnare dinanzi alla Corte costituzionale lo Statuto per contrasto tra il comma IV dell'art. 30 sull'autonomia finanziaria e l'articolo 119 comma II della Costituzione, scatenando, tra l'altro, le vivaci proteste della maggioranza regionale. A seguito per\u00f2 di un chiarimento tra il presidente della Regione Zaia e il presidente del Consiglio Monti avvenuto l'8 febbraio, il Governo rinuncer\u00e0 all'intento avendo ottenuto dalla Giunta la promessa che alla prima occasione utile il comma incriminato verr\u00e0 modificato specificando l'obbligo del rispetto da parte del bilancio regionale dei vincoli e dei principi di coordinamento della finanza pubblica.\nCaratteristiche.\nComposizione e struttura.\nIl testo in vigore dal 2012 \u00e8 composto da sessantacinque articoli, uno in pi\u00f9 rispetto al testo del 1971. Questi sono divisi in tre Titoli:\nTitolo I - Il Veneto.\nCapo I - I Principi.\nCapo comprendente gli artt. 1-10; dopo aver delineato l'estensione geografica dell'Ente, enumera alcuni principi che informano la Regione:\nL'art. 5 descrive i principi fondamentali cui si ispira la Regione (rispetto dei diritti inviolabili; principio personalista; principio di sussidiariet\u00e0; principio di laicit\u00e0; principio di uguaglianza; principio pacifista, ecc.).\nL'art. 6 delinea i diritti e gli obiettivi delle politiche regionali (vita; famiglia; pari opportunit\u00e0; istruzione; pluralismo, ecc.).\nI rimanenti articoli enunciano rispettivamente i principi di responsabilit\u00e0 (art. 7), tutela del patrimonio culturale e ambientale (art. 8), partecipazione (art. 9), e libera iniziativa economica (art. 10).\nCapo II - Il sistema veneto.\nCapo comprendente gli artt. 11-18; descrive l'articolazione e il coordinamento territoriale della Regione con gli altri Enti Locali:\nL'art. 16 istituisce il Consiglio delle autonomie locali, mentre l'art. 18 si occupa dei rapporti internazionali, con l'Unione europea e interregionali.\nCapo III - Autonomia legislativa e regolamentare.\nCapo comprendente gli artt. 19-24; descrive le modalit\u00e0 di esercizio delle potest\u00e0 legislativa e regolamentare da parte della Regione.\nCapo IV - Referendum.\nCapo comprendente gli artt. 25-27; descrive le modalit\u00e0 di esercizio dell'istituto referendario, sia esso abrogativo (art. 26), sia consultivo (art. 27).\nCapo V - Autonomia amministrativa.\nCapo comprendente gli artt. 28 e 29; il primo indica i principi dell'attivit\u00e0 amministrativa, il secondo descrive l'attivit\u00e0 d'indirizzo e di governo.\nCapo VI - Autonomia finanziaria.\nCapo comprendente gli artt. 30 e 31; il primo indica i principi che regolano l'esercizio dell'autonomia finanziaria, il secondo i diritti e doveri del contribuente.\nTITOLO II - La Regione del Veneto.\nL'art. 32 elenca gli organi di governo della Regione:\nCapo I - Il Consiglio regionale.\nCapo comprendente gli artt. 33-50; nell'ordine, dell'organo legislativo regionale sono elencate:\nQuindi passa a trattare dei consiglieri regionali:\nGli artt. 40 e 41 trattano del presidente del Consiglio e dell'Ufficio di Presidenza; l'art. 42 dei gruppi consiliari. Quindi, passa a trattare delle commissioni consiliari:\nGli ultimi articoli regolano l'autonomia del Consiglio (art. 46), le funzioni di opposizione (art. 47), il regolamento (art.48), la convocazione e le sedute (art. 49 e 50).\nCapo II - Il Presidente della Giunta e la Giunta regionale.\nCapo comprendente gli artt. 51-55; tratta del Presidente della Giunta regionale, organo di vertice della Regione tutta, e della Giunta. Curioso notare che, nonostante un'impostazione istituzionale di impianto sostanzialmente presidenzialista, lo Statuto abbia voluto, al pari della Costituzione, trattare prima l'organo legislativo e successivamente l'esecutivo.\nDopo aver descritto la carica del Presidente ponendo i principi e le norme generali (art. 51) e delimitandone le funzioni (art. 52), tratta della Giunta, sempre con il solito schema, principi e norme generali (art. 53) e funzioni (art. 55); quindi, con l'art. 55 pone le norme per la cessazione dalla carica di Presidente della Giunta regionale.\nCapo III - Il bilancio e l'organizzazione.\nCapo comprendente gli artt. 56-63; tratta in primo luogo del bilancio dell'Ente:\nQuindi passa a normare i principi dell'organizzazione regionale (art. 58), il controllo interno dell'attivit\u00e0 amministrativa (art. 59) e la costituzione di enti e societ\u00e0 regionali (rispettivamente artt. 60 e 61).\nGli ultimi due articoli si occupano della Commissione di garanzia statutaria (art. 62) e del Garante regionale dei diritti della persona (art. 63).\nTITOLO III - Disposizioni finali.\nNei due articoli finali, lo Statuto chiarisce che l'uso del genere maschile per indicare i soggetti titolari di diritti \u00e8 da intendersi riferito ad entrambi i generi (art. 64), e stabilisce l'entrata in vigore dello stesso il giorno successivo alla data di pubblicazione (art. 65)."}
{"id": "3712084", "revid": "287204", "url": "https://it.wikipedia.org/wiki?curid=3712084", "title": "Governatorato di Vorone\u017e", "text": "Il governatorato di Vorone\u017e, era una gubernija dell'Impero Russo, che si trovava nella Russia europea. Istituita nel 1725, esistette fino al 1928, il capoluogo era Vorone\u017e."}
{"id": "3712085", "revid": "94647", "url": "https://it.wikipedia.org/wiki?curid=3712085", "title": "Brani musicali dei Pooh", "text": " Lista dei brani musicali dei Pooh. I brani pubblicati su 45 giri, ma non inclusi negli album di inediti, sono contrassegnati con l'iscrizione \"solo singolo\", anche se sono stati inclusi in raccolte antologiche. Per la produzione tra il 1966 ed il 1969, gli autori sono in buona parte Roby Facchinetti e Valerio Negrini, all'epoca non iscritti alla SIAE, per cui i pezzi sono generalmente accreditati a Armando Sciascia e Francesco Anselmo (vedi voci sui singoli album).\nPer generare l'ordine alfabetico dei brani, cliccare le icone triangolari presso la casella \"titolo\": per riordinare i brani secondo gli autori del testo o per cercare pezzi strumentali, premere le icone triangolari presso la casella \"testo\"; per visualizzare la successione dei pezzi secondo altri criteri, procedere in maniera analoga. Per le voci soliste delle singole canzoni, vedi le voci suoi singoli album.\nBrani originali dei Pooh.\nLista principale: testo o musica inedita incisa dai Pooh.\nBrani in lingua straniera, cover e duetti.\nLa prima lista comprende i brani dell'album \"Hurricane\", canzoni dei Pooh incise per i mercati stranieri con la collaborazione di Teddy Randazzo; il disco comprende alcuni brani riarrangiati e tradotti in inglese, eccezion fatta per un brano non concepito dai Pooh, in Italia escluso dalla raccolta (\"Love attack\").\nA questi titoli vanno aggiunte: la traduzione in inglese di \"Linda\"; \"Another life\" (versione inglese di \"Se nasco un'altra volta\"); \"I'll close the door behind me/The suitcase\", trasposizione inglese di \"Tanta voglia di lei/Tutto alle tre\".\nPer le traduzioni in spagnolo, vedi voce Discografia dei Pooh.\nLa lista seguente elenca invece altri brani rappresentati nella discografia di altri artisti (se si tratta di duetti senza la chiara prevalenza del marchio Pooh, oppure di cover con testi gi\u00e0 cantati in precedenza da altri).\nA questi si aggiungono alcuni brani gi\u00e0 elencati in precedenza; si tratta di \"Ci penser\u00f2 domani\" e \"Maria Marea\", cantate rispettivamente con Mario Biondi Claudio Baglioni, per l'album \"Opera seconda\"; si ricorda inoltre una versione duetto di \"Piccola Katy\", inclusa in \"Angoli diversi\" dei Neri per Caso.\nPer le cover tradotte in italiano per i Pooh, vedi lista principale.\nSeguono le canzoni del singolo inciso dal quartetto Roby, Dodi, Stefano e Valerio Negrini sotto il nome di \"Mediterraneo System\"."}
{"id": "3712087", "revid": "287204", "url": "https://it.wikipedia.org/wiki?curid=3712087", "title": "Tukwila (Washington)", "text": "Tukwila \u00e8 una citt\u00e0 degli Stati Uniti, situata nella contea di King, nello Stato di Washington.\nGeografia fisica.\nLe coordinate geografiche della citt\u00e0 sono (47.478243 -122.275432). Tukwila ha una superficie di 23,5 km\u00b2, di cui 23,1 coperti da terra e 0,4 coperti d'acqua. Le citt\u00e0 limitrofe: Renton, SeaTac, Burien, Seattle, Kent e Des Moines. Tukwila \u00e8 situata a 42 m s.l.m.\nSociet\u00e0.\nEvoluzione demografica.\nSecondo il censimento del 2000, Tukwila contava 17.181 abitanti e 7.186 famiglie. La densit\u00e0 di popolazione era di 731,10 abitanti per chilometro quadrato. Le unit\u00e0 abitative erano 7.725, con una media di 328,72 per chilometro quadrato. La composizione razziale contava il 58,63% di bianchi, il 12,79% di afroamericani, l'1,30% di nativi americani, il 10,88% di asiatici e l'8,06% di altre razze. Gli ispanici e i latini erano il 13,56% della popolazione residente. Il 36,4% delle famiglie erano coppie sposate che vivono insieme.\nIl 24,0% della popolazione aveva meno di 18 anni, il 10,4% aveva tra i 18 e i 24, il 37,3% aveva tra i 25 e i 44 anni, il 20,5% aveva tra i 45 e i 64 anni e il 7,8% aveva pi\u00f9 di 65 anni. L'et\u00e0 media della popolazione era di 33 anni. Per ogni 100 donne c'erano 109,3 uomini. Il reddito per una famiglia era di $42.442. Gli uomini avevano un reddito di $35.525, mentre le donne di $28.913. Circa l'8,8% delle famiglie e il 12,7% della popolazione era al di sotto della soglia di povert\u00e0."}
{"id": "3712102", "revid": "63756", "url": "https://it.wikipedia.org/wiki?curid=3712102", "title": "Collina del Cremlino", "text": "La Collina del Cremlino (), gi\u00e0 Collina Borovickij (), \u00e8 una delle sette colline di Mosca.\nSituata nel centro della citt\u00e0 (alla confluenza della Moscova e della Neglinnaja) ad un'altitudine di 145\u00a0m s.l.m., su di essa si trovano la Piazza Rossa e una parte di Kitaj-gorod.\nStoria.\nIl nome \"Borovickij\" deriva dalla parola russa \"\u0431\u043e\u0440\" (\"bor\"), che significa \"pineta\"; questo perch\u00e9 un tempo la sponda di sinistra della Moscova era coperta da una foresta di pini. Gli archeologi fanno risalire i primi insediamenti umani sulla collina alla fine del II millennio a.C.. Un insediamento stabilitosi in quel punto nell'XI secolo divenne poi il nucleo di Mosca. Nel 1156 il primo Cremlino venne costruito sulla collina, che divenne nota anche come \"Collina del Cremlino\"."}
{"id": "3712103", "revid": "30297", "url": "https://it.wikipedia.org/wiki?curid=3712103", "title": "Campionato italiano di hockey su ghiaccio 2011-12", "text": ""}
{"id": "3712104", "revid": "38120", "url": "https://it.wikipedia.org/wiki?curid=3712104", "title": "Collina Borovickij", "text": ""}
{"id": "3712109", "revid": "528930", "url": "https://it.wikipedia.org/wiki?curid=3712109", "title": "Geremei", "text": ""}
{"id": "3712110", "revid": "38120", "url": "https://it.wikipedia.org/wiki?curid=3712110", "title": "Colle Borovickij", "text": ""}
{"id": "3712112", "revid": "38120", "url": "https://it.wikipedia.org/wiki?curid=3712112", "title": "Colle del Cremlino", "text": ""}
{"id": "3712114", "revid": "1647745", "url": "https://it.wikipedia.org/wiki?curid=3712114", "title": "Geremia (famiglia)", "text": "I Geremia o Geremei sono una famiglia nobile italiana che ha annoverato tra i suoi esponenti un beato.\nStoria.\nOriginari di Bologna, hanno come capostipite Geremia, nipote di Sergio degli Onesti duca di Ravenna nel X secolo della stirpe dei Franchi, dal quale discese anche la famiglia Da Polenta. A seguito degli scontri con la famiglia ghibellina dei Lambertazzi, si diramarono in tutta Italia. Esponenti della famiglia parteciparono sia alla prima crociata che alla quinta, in quest'ultima un Baruffaldino capitan\u00f2 i guelfi bolognesi. \nIl beato Pietro Geremia, chiamato \"Apostolo di Sicilia\", appartenne ad un ramo della famiglia stabilitasi nel napoletano. Altri membri della famiglia ebbero cariche ecclesiastiche: un Ugo, vissuto nel XII secolo fu cardinale di San Teodoro; un Enrico fu vescovo di Bologna nel 1129; un Rodolfo fu vescovo anch'egli nel 1144. Altri membri invece ebbero cariche civili: un Rambertino fu potest\u00e0 di Milano nel 1196; un Graidano fu potest\u00e0 di Forl\u00ec e gonfaloniere di Bologna e altri furono consoli della stessa citt\u00e0.\nIl remoto avo di Sergio degli Onesti fu Jeremias, o Geremia, duca di Colonia appartenente alla stirpe dei Franchi. Nell'anno 715 d.C. Jeremias si trasfer\u00ec dall'attuale Renania Settentrionale-Vestfalia (in Germania) nella Bologna bizantina. Da lui discesero sia il casato Geremia, sia la famiglia Da Polenta ma anche altre famiglie, tutte di origine germanica: Maffei, Buvatelli, Dotti, Primadizzi, Sopramari, Pritoni, Beccari, ecc. Non tutte queste famiglie furono guelfe, alcune col tempo passarono alla fazione ghibellina, che a Bologna era capeggiata dalla famiglia Lambertazzi; mentre la famiglia Geremia a Bologna fu sempre a capo della fazione guelfa. Ad esempio la famiglia Maffei, pur essendo consanguinea della potente famiglia Geremia (o Geremei), apparteneva per vari motivi alla fazione capitanata dai Lambertazzi. \nNel 1274 i Geremei ebbero la meglio sui Lambertazzi, pertanto tutti i ghibellini vennero scacciati dalla citt\u00e0 di Bologna, con essi anche i Maffei dovettero abbandonare la citt\u00e0 per stabilirsi a Verona. "}
{"id": "3712117", "revid": "287204", "url": "https://it.wikipedia.org/wiki?curid=3712117", "title": "Promozione Piemonte-Valle d'Aosta 1987-1988", "text": "Nella stagione 1987-1988 la Promozione era il sesto livello del calcio italiano (il massimo livello regionale). Qui vi sono le statistiche relative al campionato in Piemonte e in Valle d'Aosta gestito dal Comitato Regionale Piemonte-Valle d'Aosta.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nSpareggi promozione.\nVerdetti.\nAlle inizialmente promosse Bra e Bellinzago si aggiunsero anche il Nizza Millefonti e Verbania come ripescate."}
{"id": "3712129", "revid": "287204", "url": "https://it.wikipedia.org/wiki?curid=3712129", "title": "Serapione di Alessandria", "text": ""}
{"id": "3712137", "revid": "1915911", "url": "https://it.wikipedia.org/wiki?curid=3712137", "title": "Scuola empirica", "text": "La Scuola empirica \u00e8 stata una scuola medica antica, fiorita nell'antica Grecia e nel mondo romano. I membri della scuola erano detti Empirici (greco: \u1f18\u03bc\u03c0\u03b5\u03b9\u03c1\u03b9\u03ba\u03bf\u03af) dalla parola \"empeiria\" (\u1f10\u03bc\u03c0\u03b5\u03b9\u03c1\u03af\u03b1, \u00abesperienza\u00bb) in quanto derivavano la loro conoscenza medica dalla sola esperienza; nel far ci\u00f2 si ponevano in contrasto con la Scuola dogmatica. A differenza dei dogmatici, ritenevano che la conoscenza delle cause e degli elementi primi (terra, acqua, aria e fuoco) non fosse necessaria per la prassi medica. L'importante non \u00e8 la causa della malattia, ma ci\u00f2 che la sopprime. \nSerapione di Alessandria e Filino di Cos, attivi nel III secolo a.C., sono considerati i fondatori della scuola; altri membri furono Glaucia di Taranto (II secolo a.C.), Apollonio di Cizio e Eraclide di Taranto (I secolo a.C.), Demostene Filalete, Diodoro, Lico di Napoli, Zopiro di Alessandria, Archibio, Zeucsis, Dionigi di Egea, Antioco di Laodicea (I secolo d.C.), Menodoto di Nicomedia, Bacchio, Teoda, Erodoto di Tarso, Eschirione, Sesto Empirico e Marcello Empirico. Le dottrine di questa scuola sono descritte da Aulo Cornelio Celso nell'introduzione del suo \"De Medicina\"."}
{"id": "3712146", "revid": "112106990", "url": "https://it.wikipedia.org/wiki?curid=3712146", "title": "Campanile di Ivan il Grande", "text": "Il campanile di Ivan III il Grande () \u00e8 la torre pi\u00f9 alta del complesso del Cremlino di Mosca, con un'altezza totale di 81 m. Fu costruito nel 1508 per le cattedrali ortodosse nella piazza delle Cattedrali, ovvero la cattedrale della Dormizione, la cattedrale dell'Arcangelo Michele, e la cattedrale dell'Annunciazione, che non hanno un proprio campanile."}
{"id": "3712147", "revid": "547034", "url": "https://it.wikipedia.org/wiki?curid=3712147", "title": "Promozione Toscana 1987-1988", "text": "Nella stagione 1987-1988 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Toscana.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nGirone A.\nClassifica finale.\nNote: Alabastri Volterra fu ripescato.\nGirone B.\nClassifica finale.\nNote: Cortona, Soci e Aglianese furono ripescate."}
{"id": "3712155", "revid": "671029", "url": "https://it.wikipedia.org/wiki?curid=3712155", "title": "Promozione Umbria 1987-1988", "text": "Nella stagione 1987-1988 la Promozione era il sesto livello del calcio italiano ed il primo a livello regionale.\nIl campionato era strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili in relazione al numero delle societ\u00e0 umbre retrocesse dal Campionato Interregionale, per quanto riguarda la zona retrocessione .\nQui vi sono le statistiche relative al campionato in Umbria.\nClassifica finale.\nLegenda:\nNote:\nRegolamento:\nBibliografia.\nLibri:\nGiornali:"}
{"id": "3712160", "revid": "298229", "url": "https://it.wikipedia.org/wiki?curid=3712160", "title": "Submission Wrestling", "text": ""}
{"id": "3712162", "revid": "767487", "url": "https://it.wikipedia.org/wiki?curid=3712162", "title": "Campionati europei cadetti di scherma", "text": "I Campionati europei cadetti di scherma sono una competizione sportiva annuale organizzata dalla Confederazione europea di scherma. La prima edizione si \u00e8 svolta nel 2007 a Novi Sad."}
{"id": "3712166", "revid": "287204", "url": "https://it.wikipedia.org/wiki?curid=3712166", "title": "Promozione Trentino-Alto Adige 1987-1988", "text": "Nella stagione 1987-1988 la Promozione era sesto livello del calcio italiano (il massimo livello regionale). Qui vi sono le statistiche relative al campionato in Trentino-Alto Adige.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione."}
{"id": "3712167", "revid": "1919892", "url": "https://it.wikipedia.org/wiki?curid=3712167", "title": "Lucos Cozza", "text": "Biografia.\nFiglio del conte Lorenzo Cozza (scultore) e e della ceramista Yris Randone, nonch\u00e9 nipote dell'archeologo Adolfo Cozza (Orvieto 1848 - Roma 1910), Lucos Cozza \u00e8 stato un illustre archeologo e topografo italiano esperto delle antichit\u00e0 di Roma e, pi\u00f9 genericamente, del paesaggio dell'Italia antica. Socio effettivo della Pontificia Accademia Romana di Archeologia, Honorary Fellow della British School at Rome, \u00e8 stato decorato dal Capo dello Stato con la Medaglia d'argento ai benemeriti della cultura e dell'arte. \nNel 1957, con Ferdinando Castagnoli, diede inizio gli scavi che portarono alla scoperta nel 1959 del santuario delle tredici are di Lavinium. Tra i suoi pi\u00f9 importanti contributi alla disciplina archeologica, sono da annoverare la pubblicazione della Pianta marmorea severiana di Roma (\"La pianta marmorea di Roma antica. Forma Urbis Romae, \"a cura di, con G. Carettoni, A.M. Colini e G. Gatti, Roma, X Ripartizione del Comune di Roma, 1960) e il suo monumentale lavoro di studio, restauro e conservazione delle Mura aureliane della citt\u00e0, la struttura pi\u00f9 colossale mai costruita nell'Italia antica; impresa su cui Lucos Cozza spese gran parte della sua vita di studio. Dotato di un'innata abilit\u00e0 artistica, pot\u00e9 realizzare alcuni tra i pi\u00f9 pregevoli disegni ricostruttivi di ville e monumenti antichi del XX secolo. \nNella commemorazione per il quotidiano La Repubblica \u00e8 stato ricordato dai suoi colleghi Filippo Coarelli, Antonio Giuliano, Adriano La Regina, Mario Torelli e Fausto Zevi come una \"umanissima figura, a cui l'archeologia italiana deve scoperte ed opere tra le maggiori del nostro tempo\"."}
{"id": "3712174", "revid": "1410376", "url": "https://it.wikipedia.org/wiki?curid=3712174", "title": "Promozione Veneto 1987-1988", "text": "Nella stagione 1987-1988 la Promozione era il sesto livello del calcio italiano (il massimo livello regionale). Qui vi sono le statistiche relative al campionato in Veneto.\nIl campionato \u00e8 strutturato in vari gironi all'italiana su base regionale, gestiti dai Comitati Regionali di competenza. Promozioni alla categoria superiore e retrocessioni in quella inferiore non erano sempre omogenee; erano quantificate all'inizio del campionato dal Comitato Regionale secondo le direttive stabilite dalla Lega Nazionale Dilettanti, ma flessibili, in relazione al numero delle societ\u00e0 retrocesse dal Campionato Interregionale e perci\u00f2, a seconda delle varie situazioni regionali, la fine del campionato poteva avere degli spareggi sia di promozione che di retrocessione.\nGirone A.\nSpareggio 1.posto.\n15-05-1988 a San Bonifacio : Tregnago-Officine Bra Villafranca 1-0\nNota: Il Trissino fu retrocesso e successivamente ripescato.\nLe Officine Bra,in Interregionale, cambier\u00e0 nome in Officine Bra Villafranca."}
{"id": "3712186", "revid": "729019", "url": "https://it.wikipedia.org/wiki?curid=3712186", "title": "Stazione di Assemini Carmine", "text": "La stazione di Assemini Carmine \u00e8 una fermata ferroviaria posta sulla linea Cagliari-Golfo Aranci, a servizio della zona orientale del comune di Assemini. Inaugurata nel 2009, \u00e8 utilizzata esclusivamente nell'ambito del servizio ferroviario metropolitano di Cagliari. La fermata \u00e8 gestita da RFI (gruppo FS).\nStoria.\nLa costruzione della fermata di Assemini Carmine si ricollega alla decisione di potenziare nella seconda met\u00e0 degli anni 2000 i collegamenti ferroviari tra Cagliari e i centri dell'hinterland. Infatti nell'ottica di migliorare il servizio furono in quegli anni realizzate tre fermate, due delle quali destinate a servire le zone di Assemini pi\u00f9 distanti dalla locale stazione ferroviaria. La fermata di Assemini Carmine, situata nei pressi dell'omonimo cavalcaferrovia nella parte orientale del centro abitato, venne attivata il 14 giugno 2009. Quattro anni dopo, con l'entrata in vigore dell'orario di Trenitalia per il secondo semestre 2013, la stazione venne disabilitata al servizio viaggiatori, l'unico espletato nell'impianto. La fermata rest\u00f2 in disuso per un anno sino al 15 giugno 2014, data in cui ricominci\u00f2 ad essere utilizzata con le modalit\u00e0 precedenti al 2013.\nStrutture e impianti.\nLa fermata \u00e8 situata nel tratto a doppio binario della ferrovia Cagliari-Golfo Aranci, tra le stazioni di Cagliari Elmas e Assemini: sono quindi presenti i 2 binari di corsa, uno per ogni senso di marcia, serviti da 2 banchine laterali\nMovimento.\nLa fermata \u00e8 servita esclusivamente dai treni metropolitani di Trenitalia utilizzati per il servizio ferroviario metropolitano del capoluogo sardo, mentre dinanzi allo scalo i treni regionali e i treni regionali veloci effettuano il solo transito.\nServizi.\nLa fermata \u00e8 dotata di due banchine (coperte da pensiline e dotate di posti a sedere) collegate da un sottopassaggio pedonale, ed \u00e8 accessibile a persone con disabilit\u00e0 di tipo motorio (grazie alla presenza di apposite rampe), visivo e uditivo. Secondo la classificazione RFI l'impianto rientra nella categoria \"bronze\"."}
{"id": "3712193", "revid": "729019", "url": "https://it.wikipedia.org/wiki?curid=3712193", "title": "Stazione di Cagliari Elmas", "text": "La stazione di Cagliari Elmas (gi\u00e0 \"stazione di Elmas\") \u00e8 una stazione ferroviaria di Rete Ferroviaria Italiana (gruppo Ferrovie dello Stato Italiane) posta sulla linea Cagliari\u2013Golfo Aranci, a servizio del centro abitato di Elmas.\nStoria.\nLa storia dello scalo ha inizio nella seconda met\u00e0 dell'Ottocento, quando la Compagnia Reale delle Ferrovie Sarde avvi\u00f2 la realizzazione della rete ferroviaria pubblica a scartamento ordinario della Sardegna. Il progetto prevedeva il passaggio della linea che avrebbe unito Cagliari col nord dell'isola anche nella parte sud del comune di Elmas, a poche centinaia di metri dallo stagno di Santa Gilla. Il 1\u00ba maggio 1871, data di inaugurazione del primo tronco della Cagliari-Golfo Aranci, compreso tra il capoluogo regionale e Villasor, coincise con l'apertura della allora stazione di Elmas.\nPassata insieme alla rete delle Ferrovie Reali alle FS nel 1920, la stazione di Elmas mut\u00f2 la sua denominazione nel 1938, poco tempo dopo l'annessione del comune di Elmas a quello di Cagliari nel 1937. Da allora l'impianto porta la denominazione ufficiale di Cagliari Elmas, nonostante Elmas abbia riconquistato l'indipendenza amministrativa nel 1989.\nNegli anni settanta ebbero inizio i lavori per il raddoppio del tronco Cagliari - Decimomannu della Dorsale Sarda, i quali interessarono anche la stazione di Cagliari Elmas, che fu profondamente rinnovata: l'impianto fu dotato di un nuovo e pi\u00f9 grande fabbricato viaggiatori (il vecchio fu demolito), furono realizzati sottopassaggi pedonali per raggiungere le banchine e venne realizzato un terminal merci intermodale (attivo dal 1986, il primo di questa tipologia in Sardegna) con relativo fascio binari. La stazione nella seconda met\u00e0 degli anni ottanta fu inoltre interessata dai test legati al progetto, poi abortito, di elettrificazione a corrente alternata della Cagliari - Golfo Aranci. Per tali test furono installate le linee aeree per l'alimentazione delle locomotive E491/492 anche nel tronco tronchi Cagliari - Decimomannu, comprendente anche la stazione di Cagliari Elmas. Le catenarie furono poi rimosse dallo scalo alcuni lustri dopo l'abbandono del progetto.\nStrutture e impianti.\nRealizzata lungo la Dorsale Sarda, la stazione di Cagliari Elmas dal punto di vista infrastrutturale \u00e8 dotata di 4 binari attrezzati per il servizio passeggeri, di cui 2 di corsa, situati dinanzi al fabbricato viaggiatori. Oltre a questi la stazione \u00e8 dotata anche di un terminal intermodale merci, con relativo fascio dedicato composto da 6 binari tronchi, situato a nord-ovest del fabbricato viaggiatori. \nQuest'ultimo \u00e8 costituito da un edificio a due piani pi\u00f9 terrazzino, a pianta rettangolare, realizzato negli anni ottanta in luogo del fabbricato viaggiatori ottocentesco (che era situato immediatamente ad est del nuovo). Il vecchio edificio era di dimensioni minori, sempre a pianta rettangolare e su due piani (con tetto a falde), con 5 luci di apertura sui lati lunghi e 2 sui corti. Presente all'epoca un locale per i servizi igienici separato, anch'esso demolito con la costruzione del nuovo fabbricato viaggiatori.\nLa stazione non \u00e8 presenziata dagli anni 2000, da allora la gestione del traffico nell'impianto \u00e8 diretta in remoto dal DCO di Cagliari.\nMovimento.\nCon riferimento all'orario del primo semestre 2015, la stazione \u00e8 servita dai convogli di Trenitalia, in particolare dai treni metropolitani del servizio ferroviario metropolitano di Cagliari, e dai treni regionali aventi come capolinea, oltre alla stazione di Cagliari, gli scali di Carbonia Serbariu, Iglesias, San Gavino Monreale, Oristano e Macomer.\nPer quanto concerne il traffico merci lo scalo in passato era gestito dalla CEMAT ed era utilizzato per l'interscambio ferro-gomma. Tuttavia la soppressione del servizio regolare di trasporto merci su rotaia in Sardegna nel 2008 ha portato all'inutilizzo dello scalo merci.\nServizi.\nClassificata commercialmente da RFI nella categoria \"silver\", la stazione \u00e8 dotata di 3 banchine, di cui una attigua al fabbricato viaggiatori, una in comune tra il binario 2 e 3 e una per il binario 4, collegate tra loro da un sottopassaggio pedonale. L'impianto \u00e8 accessibile a persone con disabilit\u00e0 uditiva.\nAll'interno del fabbricato viaggiatori sono ospitati i servizi all'utenza, tra cui una sala d'attesa ed i servizi igienici."}
{"id": "3712198", "revid": "120647486", "url": "https://it.wikipedia.org/wiki?curid=3712198", "title": "Attenti a quei due - La sfida (prima edizione)", "text": "La prima edizione di Attenti a quei due - La sfida si svolse dall'8 gennaio al 12 febbraio 2011.\nGiurati.\nLa giuria per ogni puntata \u00e8 composta da un trio femminile sempre diverso.\nLe Magnifiche Prede.\nLe Magnifiche Prede sono il premio della sfida tra i due conduttori.\nVittorie dei conduttori.\nNOTA: \u00c8 esclusa la puntata pilota"}
{"id": "3712199", "revid": "149485", "url": "https://it.wikipedia.org/wiki?curid=3712199", "title": "Lotta olimpica", "text": "La lotta olimpica, in Italia a volte chiamata semplicemente lotta, \u00e8 uno sport da combattimento in cui due avversari si confrontano sia in piedi che a terra. \u00c8 suddiviso in due varianti: lotta greco-romana e lotta libera (o stile greco-romano e libero).\nSpesso per indicare la lotta si usa il termine inglese wrestling, che non va confuso con gli spettacoli televisivi del pro-wrestling.\nRegolamento.\nIn primis \u00e8 necessario spiegare le differenze tra i due stili di lotta.\nNella lotta greco-romana sono ammesse solo tecniche effettuate con le braccia al di sopra del bacino, mentre nella lotta stile-libero sono consentite anche le prese delle gambe ed il loro utilizzo attivo per l'esecuzione di tecniche.\nLa lotta femminile rispetta le stesse regole della lotta stile-libero con l'aggiunta che \u00e8 vietata la tecnica denominata doppia Nelson.\nI combattimenti si svolgono su tappeti morbidi per attutire le cadute, e l'area di combattimento \u00e8 delimitata da un cerchio rosso largo 1\u00a0m e del diametro interno di 8\u00a0m. Il regolamento ufficiale della FILA (Federation Internationale Lutte Amateur) richiede \"ai praticanti di fornire una lotta totale e universale nell'onest\u00e0 e nel fair-play per il piacere degli spettatori.\"\nNella specialit\u00e0 greco-romana (presente alle Olimpiadi dal 1896) \u00e8 formalmente proibito dal regolamento afferrare l'avversario al di sotto delle anche, eseguire sgambetti o spazzate ed utilizzare in ogni situazione gli arti inferiori; di conseguenza \u00e8 una disciplina specializzata nella lotta dal clinch e prevede un ampio repertorio di prese, proiezioni, sbilanciamenti o difese dall'altezza della cintura alla testa. Nello stile libero che pu\u00f2 essere praticato anche dalle donne, invece, \u00e8 permesso afferrare le gambe dell'avversario, effettuare sgambetti, spazzate, ed utilizzare attivamente le gambe nell'esecuzione di qualsiasi azione in aggiunta alle tecniche della greco-romana.\nLa competizione avviene su un tappeto omologato FILA; i lottatori competono in determinate categorie di peso (e di et\u00e0) che negli atleti seniors (21 - 35 anni) sono di 55\u00a0kg, 60\u00a0kg, 66\u00a0kg, 74\u00a0kg, 84\u00a0kg, 96\u00a0kg e 120\u00a0kg.\nL'abbigliamento nelle competizioni \u00e8 composto da un costume intero con bretelle che copre dalle ginocchia fin sopra i fianchi e dalle scarpe alte fino al malleolo (sempre obbligatorie). \u00c8 permesso l'utilizzo di protezioni morbide, come ginocchiere, gomitiere ecc. o i caratteristici \"caschetti\". \nSono presenti anche le categorie femminili (48\u00a0kg, 51\u00a0kg, 55\u00a0kg, 59\u00a0kg, 63\u00a0kg, 67\u00a0kg e 72\u00a0kg), ma soltanto nella libera e con limitazioni nel regolamento. Entrambe le discipline sono praticabili da bambini e adulti di tutte le et\u00e0.\nOgni incontro \u00e8 diviso in tre round, e si aggiudica un match battendo l'avversario ai punti o per schienata. Ad ogni tecnica viene assegnato un punteggio, ma qualora si riuscisse a \"schienare\" il proprio rivale, la vittoria sarebbe immediata.\nI combattimenti prevedono fasi di lotta in piedi ed altre a terra che ne sono la continuazione.\nIn entrambe le situazioni si utilizzano una vasta gamma di tecniche nel tentativo di difendersi, sbilanciare, atterrare o controllare la forza dell'avversario.\nC'\u00e8 da precisare che la reattivit\u00e0 del lottatore \u00e8 fortemente condizionata dalla sua condizione psicofisica e tende a decrescere durante l'incontro, rendendolo pi\u00f9 vulnerabile agli attacchi di un avversario pi\u00f9 prestante. Per questo motivo, la preparazione atletica della lotta \u00e8 portata ai massimi livelli sotto il punto della forza, della potenza e della resistenza fisica.\nI lottatori hanno il divieto di:\nI combattimenti vengono diretti da una terna arbitrale supervisionata da un giudice di gara; i loro compiti sono: dirigere il combattimento ed assegnare i punteggi (Arbitro), seguire accuratamente l'incontro e confermare le decisioni arbitrali (Giudice), coordinare i lavori dell'Arbitro e del Giudice (Presidente di tappeto), responsabile decisionale in caso di disaccordo della terna arbitrale (Giudice di gara).\nUn incontro pu\u00f2 essere vinto ai punti o per atterramento seguendo un preciso criterio:\nNel caso che un incontro termini in parit\u00e0, viene effettuato un sorteggio per poter creare i presupposti di un'azione di situazione denominata Contatto Obbligatorio o Clinch che \u00e8 differente nei due stili ed ha la durata di 30 secondi.\nEsistono competizioni dedicate a uomini o a donne, suddivisi per classe di et\u00e0 o peso.\nEsordienti (14-15 anni) kg 30 - 32 - 34 - 37 - 40 - 44 - 48 - 52 - 57 - 62\nCadette (16-17 anni) kg 38 - 40 - 43 - 46 - 49 - 52 - 56 - 60 - 65 \u2013 70\nJuniores (18-20 anni) kg 44 - 48 - 51 - 55 - 59 - 63 - 67 \u2013 72\nSeniores (21-35 anni) kg 48 - 51 - 55 - 59 - 63 - 67 - 72 \nEsordienti (14-15 anni) kg 32 - 35 - 38 - 42 - 47 - 53 - 59 - 66 - 73 - 85\nCadetti (16-17 anni) kg 42 - 46 - 50 - 54 - 58 - 63 - 69 - 76 - 85 -100\nJuniores (18-21 anni) kg 50 - 55 - 60 - 66 - 74 - 84 - 96 -120 \nSeniores (21-35 anni) kg 55 - 60 - 66 - 74 - 84 - 96\u00a0\u2013 120\nAbbigliamento.\nAbbigliamento per le competizioni.\nI lottatori devono indossare un costume (Singlet) omologato FILA di colore rosso o blu; le calzature devono essere morbide, senza fibbie e con suole in gomma.\nTecniche di lotta.\nUn combattimento di lotta si basa su alcuni principi basilari:\nPosizione.\nLa posizione di un lottatore varia sensibilmente tra la lotta stile-libero e greco-romana poich\u00e9 diversi sono i tipi di attacchi e diverse le parti del corpo da difendere. \nNella lotta greco-romana la posizione dei lottatori \u00e8 piuttosto eretta, testa alta (perch\u00e9 non pu\u00f2 essere usata come strumento), le gambe sono divaricate e pronte a contrastare le pressioni dell'avversario, le mani e le braccia sono chiuse davanti al busto e pronte alle prese.\nNella lotta stile-libero il baricentro \u00e8 pi\u00f9 basso in modo da prevenire le tecniche alle gambe, la testa \u00e8 posizionata in modo da essere un baluardo agli attacchi dell'avversario, le mani e le braccia sono posizionate davanti al corpo pronte alle prese.\nLe \u201carmi\u201d di un lottatore sono idonee sia per attaccare che per difendere e sono quattro:\nControllo.\nEsistono molte tecniche di controllo:\nFughe.\nVengono considerate fughe tutte quelle tecniche che, a terra o in piedi, servono a prevenire gli attacchi e a sottrarsene.\nTecniche di attacco.\nSono tutte quelle tecniche che hanno come finalit\u00e0 l'atterramento o lo schienamento dell'avversario:\ngreco-romana:\n\"in piedi\" - ancata, braccio in spalla, rovesciata, supplex ed ogni altro tipo di proiezione eseguita con le braccia.\n\"a terra\" - \u00bd o doppia Nelson, hammerlock, cintura.\nstile-libero:\noltre alle tecniche di greco-romana si possono usare tecniche tipo:\n\"in piedi\" - presa di una gamba (single leg), presa di due gambe (duble leg), sgambetti ed agganci\n\"a terra\" - cavallina, intreccio di tibie, intreccio di gambe.\nTecniche di difesa.\nSono tutte quelle tecniche che messe in atto servono a neutralizzare o contrastare le tecniche di attacco.\nStoria della lotta olimpica.\nLa lotta olimpica nacque nel 708 a.C. in occasione della XVIII Olimpiade ed il primo vincitore dei Giochi fu lo spartano Euribato. Uno dei pi\u00f9 grandi campioni olimpici della lotta antica fu Milone di Crotone, vincitore per ben sei volte dal 540 a.C. al 516 a.C. e si afferm\u00f2 anche nelle feste istmiche, nemee e pitiche.\nL'imperatore Teodosio I proib\u00ec i simboli della civilt\u00e0 pagana come i giochi olimpici e di conseguenza la lotta olimpica spar\u00ec come competizione sportiva, ma durante il medioevo sovrani, nobili e guerrieri praticavano spesso varie forme di lotta come esercizio.\nIl 1800 rappresenta la rinascita della lotta a livello di popolarit\u00e0; in questo periodo storico inizi\u00f2 la fase della \u201clotta olimpica moderna\u201d, nata sulla scia delle numerose discipline tradizionali che ancora oggi influenzano e caratterizzano il repertorio tecnico degli stili olimpici (libera e greco-romana). La Francia svolse un ruolo fondamentale verso il rilancio della disciplina grazie alla nascita di numerose accademie come quelle di Lione, Bordeaux e Marsiglia. Exbroyat, soldato di Napoleone, rappresenta il simbolo di questa rinascita; ma negli stessi anni nacquero delle importanti palestre anche in Italia, in particolar modo a Milano, Genova e Torino grazie, anche, al prezioso contributo di Basilio Bartoletti, al quale si deve la denominazione di \"lotta greco-romana\".\nIl regolamento sportivo della lotta greco-romana venne scritto il 20 maggio 1848, stilato da 350 delegati delle accademie di Lione, Marsiglia, Arles, Bordeaux, Tolosa e Nimes. Il formato richiamava l'antico testo delle regole stabilite sotto il regno di Ifito, nell'Elide, opportunamente aggiornato ed adattato alle esigenze dell'epoca moderna, come il divieto di utilizzare o afferrare le gambe, non presente nell'antichit\u00e0.\nTre grandi nomi di lottatori dominano la scena internazionale dell'epoca: Felix Bernard, Pietro Dalmasso ed Abdullah Jeffery, autentici maestri della lotta che anteponevano la tecnica alla forza. Per quanto riguarda l'Italia, i nomi pi\u00f9 importanti sono quelli di Basilio Bartoletti e Dalmasso.\nNello stesso periodo, la Turchia gioc\u00f2 un ruolo di fondamentale importanza per le sorti delle discipline olimpiche in oggetto, complici, in gran parte, le invasioni turche nell'Europa sud-orientale. In terra turca, nei Paesi balcanici e danubiani (Bulgaria, Romania, Albania, Jugoslavia), i lottatori di \u201cya\u011fl\u0131 g\u00fcre\u015f\u201d (stile tradizionale turco) iniziarono ad affacciarsi alla greco-romana pur trovando non poche difficolt\u00e0 a causa del divieto di utilizzare le gambe nelle tecniche (consentito nello ya\u011fl\u0131).\nAnche la Svizzera divent\u00f2 protagonista nei primi anni del 1800, grazie alla lotta tradizionale \u201ccalegon\u201d e l'introduzione della lotta libera nel 1820, periodo in cui si accese una forte rivalit\u00e0 fra i due stili. L'Europa era diventata un vero e proprio motore per la ripresa della lotta, pratica che si diffuse rapidamente anche in Germania sulla scia del tradizionale \u201crangeln\u201d.\nLe origini francesi della greco-romana non influenzarono in alcun modo la nascita della lotta libera a cui vengono attribuite origini anglosassoni strettamente correlate con gli stili tradizionali praticati nell'attuale UK.\nGli stili inglesi dell'800 avevano diverse affinit\u00e0 con quelli spagnoli \u201cl\u00e9on\u201d e \u201ccanaria\u201d, mentre in scandinavia venivano praticati forme tradizionali come il \u201ckragkast\u201d e soprattutto il \u201cglima\u201d, stilisticamente adatto alla greco-romana che, al contrario della libera, si diffuse rapidamente in tutta la penisola.\nNell'Europa del 1800-1900 nacquero un alto numero di accademie ma soprattutto vennero costituite le prime federazioni nazionali (a partire dal 1891 con quella tedesca).\nIn Iran venivano praticate ben cinque forme tradizionali (\u201cgilaki\u201d e \u201cmazanderani\u201d le pi\u00f9 importanti), ma la diffusione della lotta olimpica avvenne intorno al 1930 (nello stesso periodo anche in Belgio ed Olanda).\nL'India \u00e8 stata una delle zone in cui si svilupp\u00f2 la lotta nel passato, ma nell'era moderna la completa organizzazione della disciplina avvenne durante il 1900 inoltrato, come del resto in Pakistan, Cina e Giappone. Gli stili olimpici raggiunsero anche l'Australia per via dei soldati inglesi; alcuni anni dopo si diffusero in sud America e Canada grazie ai viaggi dei lottatori europei.\nFra gli ultimi anni del 1880 ed i primi del 1900 diversi lottatori di greco-romana furono protagonisti di sfide interstile in cui dimostrarono la grande efficacia della lotta, come nel caso di William Muldoon che nel 1887 sconfisse il campione mondiale di pugilato John L. Sullivan in meno di due minuti. Il successivo incontro pubblicizzato avvenne alla fine del secolo quando il futuro campione dei pesi massimi di pugilato Bob Fitzsimmons affront\u00f2 il campione europeo di lotta greco-romana Ernest Roeber. Roeber ebbe una frattura allo zigomo, ma fu in grado di portare Fitzsimmons al tappeto e finalizzare l'avversario con una leva al braccio. Durante i primi anni del 1900, l'italiano Giovanni Raicevich, campione di lotta greco-romana, sconfisse Akitaro Ono, un maestro giapponese esperto di judo, ju-jitsu e sumo.\nEt\u00e0 moderna.\nGrazie al congresso del 1894, nel quale il barone Pierre de Coubertin riapr\u00ec le Olimpiadi, le nazioni pi\u00f9 progredite canalizzarono i movimenti sportivi spontanei in strutture organizzative finalizzate prevalentemente alla partecipazione ai Giochi Olimpici.\nLa lotta, intesa come disciplina sportiva regolamentata, riapparve nel XIX secolo prima in Italia e in Francia, poi dall'inizio del XX secolo in Germania e in Inghilterra. La lotta greco-romana entr\u00f2 a far parte delle Olimpiadi moderne fin dalla sua prima edizione nel 1896, mentre la lotta libera vi entr\u00f2 nel 1904.\nNel 1912 nacque la federazione internazionale della lotta (FILA) e con essa iniziarono ufficialmente le altre competizioni internazionali, come i campionati europei e mondiali.\nLa lotta moderna \u00e8 stata rilanciata da professionisti popolari nella seconda met\u00e0 del XIX secolo e nella prima met\u00e0 del XX secolo, come l'italiano Basilio Bartoletti (al quale si attribuisce la coniazione del termine \"lotta greco-romana\").\nDagli anni cinquanta agli anni ottanta i lottatori sovietici, statunitensi e dell'Est Europa dominarono la scena. Nella \"hall of fame\" dei campioni trovano posto il siberiano Aleksandr Karelin categoria 130\u00a0kg, vincitore di tre ori alle Olimpiadi del 1988, 1992 e 1996, argento olimpico nel 2000, 9 volte World gold medalist (1989-91, 1993-95, 1997-99), l'americano John W. Smith vincitore alle Olimpiadi del 1988, 1992 nei 62\u00a0kg, 4 volte World gold medalist (1987, 1989-91), ed anche l'italiano Vincenzo Maenza, o \"Pollicino\" in allusione alla sua minuta corporatura, il quale ha conseguito la vittoria alle Olimpiadi del 1984 e del 1988 nella categoria 48\u00a0kg e l'argento in quelle del 1992 sempre nella 48\u00a0kg. Sono da ricordare anche gli italiani Pietro Dalmasso e i fratelli Emilio, Massimo e Giovanni Raicevich. Quest'ultimo ottenne innumerevoli successi ai massimi livelli mondiali nella sua ventennale carriera.\nLa continua crescita della lotta olimpica in termini di popolarit\u00e0, consent\u00ec alla FILA di inserire un terzo stile alle Olimpiadi del 2004: la lotta femminile. Nello stesso anno venne introdotto la lotta sulla spiaggia, una forma di lotta disputata sulla sabbia che nel 2009 \u00e8 entrato a far parte degli sport presenti alle Olimpiadi giovanili. \nDurante il 2008 la federazione internazionale adott\u00f2 il grappling, seguito da combat grappling, dalle MMA e dal pancrazio nel 2010; questi stili fanno parte delle discipline di lotta internazionali, ma non olimpiche.\nAlle attuali competizioni di lotta olimpica (sport nazionale in Turchia, Iran, Georgia, Azerbaijan, Armenia, USA, Uzbekistan, Kazakistan, Mongolia, Gambia ed altre repubbliche del blocco ex URSS) si confrontano squadre provenienti da 160 nazioni con centinaia di lottatori.\nStili di lotta non olimpici.\nIl mondo della lotta \u00e8 molto vasto e spazia dalle discipline olimpiche (libera, greco-romana, femminile) alle svariate forme \"folkstyle\" (circa 220 nel mondo), dalle proiezioni alle leve articolari, fino alle percussioni. Inoltre viene utilizzata da millenni con svariati scopi: competizioni sportive, difesa personale, addestramento militare ed attivit\u00e0 educative.\nOccorre precisare che le forme di lotta non olimpiche appartenenti alla medesima federazione della libera e greco-romana (FILA Wrestling) vengono classificate in:\nStili internazionali:\nIl grappling (chiamato anche submission wrestling o submission grappling) \u00e8 uno stile di lotta (con e senza kimono) specializzato nel combattimento a terra che unisce la lotta (libera, luta livre, catch wrestling, sambo..) con il brazilian jiu-jitsu. Questo stile, utile per la difesa personale, \u00e8 stato inserito nei SportAccord Combat Games, considerati le Olimpiadi delle arti marziali.\nIl combat grappling rappresenta una forma di MMA a contatto pieno composta dalle tecniche di lotta del Grappling con l'aggiunta delle percussioni (pugni, calci, ginocchiate e gomitate), in piedi ed al suolo (ground and pound). Il combat grappling \u00e8 stato ideato dal WGC con il duplice obiettivo di proporre un sistema completo, realistico e sicuro per la difesa personale, non a caso \u00e8 particolarmente indicato per i corpi di polizia o militari. Per quanto riguarda l'aspetto sportivo della disciplina vi sono due formati: semi pro ed amatoriale. \nQuesta disciplina pu\u00f2 essere praticata in modo indipendente oppure allenata come naturale completamento della lotta olimpica e del grappling.\nIl pancrazio \u00e8 un'antica arte marziale discendente dalla lotta che prevede un ampio repertorio di prese, proiezioni, leve articolari, strangolamenti, pugni, calci, ginocchiate, gomitate, testate ed altre tecniche. \nQuesto stile \u00e8 gestito dalla FILA Wrestling, la federazione internazionale sulla lotta, e prevede vari regolamenti. Nella disciplina rivolta agli amatori, il pancrazio prevede le stesse regole del combat grappling amatoriale (contatto pieno ma divieto di colpire la testa), mentre nella variante professionistica (praticata in Russia e nell'est Europa) l'incontro, sempre a contatto pieno, pu\u00f2 essere disputato a mani nude, senza protezioni e con pochissime regole (sono ammesse anche le testate). Il pancrazio \u00e8 un sistema polivalente che viene praticato anche da vari corpi di polizia e militari, come nel caso dell'esercito statunitense, ucraino, francese ed altri nell'est Europa. Recentemente, la federazione italiana sul pancrazio ha sviluppato ed ufficializzato il pancrazio amyna, specifico per la difesa personale; in questo stile non vi sono regole e competizioni. Dal pancrazio (presente nelle Olimpiadi del 648 a.C.) \u00e8 nato il Vale Tudo e le moderne MMA arti marziali miste. Dal 2010, il pancrazio \u00e8 stato inserito all'interno dei SportAccord Combat Games, confermando la grande espansione e rinascita della disciplina in tutto il pianeta.\nLa lotta sulla spiaggia \u00e8 uno stile basato sulle tecniche della lotta libera, ma a differenza di quest'ultima \u00e8 vietato il combattimento a terra. L'intento delle federazioni che organizzano i tornei di lotta sulla spiaggia \u00e8 quello di promuovere e diffondere il wrestling anche al di fuori delle palestre, sfruttando un ambiente di gara naturale e molto popolato. La lotta sulla spiaggia \u00e8 stato inserito nei Giochi asiatici sulla spiaggia OACSIA (Olympic Council of Asia).\nStili folkstyle o tradizionali:\nIl ruolo della lotta nelle MMA.\nLa lotta olimpica (libera e greco-romana) ottenne un ulteriore incremento di popolarit\u00e0 intorno al 1990 grazie alle sfide \"vale tudo\" organizzate nell'ambito della federazione UFC.\nAll'inizio, nei tornei UFC si confrontavano combattenti di diversi stili (provenienti da tutto il mondo) per individuare l'arte marziale pi\u00f9 efficace nel combattimento reale a mani nude. Le prime dodici edizioni del torneo Ultimate Fighting Championship erano contraddistinte dall'assenza di categorie di peso, guantoni e regole (per i colpi proibiti vi furono solo sanzioni a livello monetario); sei edizioni furono dominate dalla lotta olimpica, tre dalla seconda disciplina risultata pi\u00f9 efficace. \nOggi, un allenamento di MMA comprende una forte componente di lotta olimpica (per la lotta in piedi) e di Grappling No-Gi (per la lotta a terra). \nQuesti successi e la grande popolarit\u00e0 delle arti marziali miste spinsero la FILA ad adottare il Grappling, il Combat Grappling (MMA semi pro) ed il Pancrazio come stili internazionali.\nCollegamenti esterni.\n "}
{"id": "3712204", "revid": "1573940", "url": "https://it.wikipedia.org/wiki?curid=3712204", "title": "Yoshishige Yoshida", "text": "Biografia.\nDopo la laurea all'Universit\u00e0 di Tokyo Yoshida entr\u00f2 alla Shochiku nel 1955 debuttando come regista nel 1960. Yoshida \u00e8 stato uno dei membri pi\u00f9 importanti della nouvelle vague giapponese, unitamente ai colleghi Nagisa \u014cshima e Masahiro Shinoda. Nel 1964, insieme ad altri suoi colleghi, lasci\u00f2 la Shochiku per avere maggiore libert\u00e0 artistica fondando una propria compagnia di produzione.\nNel 1973 il grande insuccesso di \"Kaigenrei\" cost\u00f2 al regista oltre 10 anni di inattivit\u00e0 prima di riuscire a riprendere la sua carriera con \"Ningen no yakusoku\", con cui fu selezionato nel gruppo Un Certain Regard del Festival di Cannes 1986. Oltre all'attivit\u00e0 di regista ha scritto dei libri sul cinema, vincendo anche dei premi, \u00e8 sposato con l'attrice Mariko Okada, figlia dell'attore Tokihiko Okada."}
{"id": "3712206", "revid": "731511", "url": "https://it.wikipedia.org/wiki?curid=3712206", "title": "Circuito di Dundrod", "text": "Il circuito di Dundrod \u00e8 un tracciato ricavato da strade normalmente aperte al traffico, situato vicino al villaggio di Dundrod, a Lisburn, in Irlanda del Nord, inaugurato nel 1950 e che ha ospitato varie edizioni del Gran Premio motociclistico dell'Ulster, gara che ha avuto validit\u00e0 per il motomondiale fino all'edizione del 1971.\nStoria.\nIl circuito venne inaugurato nel 1950 in una configurazione che prevedeva una lunghezza di 11,923\u00a0km, utilizzando delle strade in prossimit\u00e0 di Belfast, sempre nella stessa contea che gi\u00e0 ospitava il Circuito di Clady.\nOspit\u00f2 per prime delle gare automobilistiche a partire dall'Ulster Trophy riservato alle monoposto di Formula 1 ma non valido per il mondiale che venne disputato il 12 agosto 1950. Tra il 1950 e il 1955 assegn\u00f2 per\u00f2 il Tourist Trophy riservato alle quattro ruote.\nLe gare motociclistiche importanti vi approdarono nel motomondiale 1953, anno in cui questo circuito soppiant\u00f2 quello di Clady, giudicato ormai troppo pericoloso, come sede del GP dell'Ulster.\nDurante gli anni sub\u00ec delle leggere variazioni del percorso che ne modificarono leggermente la lunghezza, sempre comunque nell'ordine di circa 12\u00a0km. Uno dei punti pi\u00f9 importanti era lo strettissimo tornante a destra, chiamato semplicemente \"Hairpin\" (tornante, appunto, in inglese).\nDopo che il GP dell'Ulster, dopo 18 edizioni disputate su questo circuito, perse la validit\u00e0 iridata, la corsa continu\u00f2 ad essere disputata fino ai nostri giorni sempre su questo circuito ed ebbe per vari anni anche validit\u00e0 per il Campionato mondiale Formula TT."}
{"id": "3712208", "revid": "33689", "url": "https://it.wikipedia.org/wiki?curid=3712208", "title": "Niklot", "text": "Biografia.\nDal 1130 o dal 1131 fino alla morte, fu capo della confederazione Obodrita, dei Kessini e dei Circipani. Nello stesso periodo fu Signore di (\"Herr zu\") Schwerin, Quetzin e Malchow. Per circa 30 anni resistette ai principi Sassoni, specialmente a Enrico il Leone, durante la \"Drang nach Osten\" tedesca. Si oppose anche alla conversione dei pagani Slavi Polabiani al cristianesimo.\nIl luogo di nascita di Niklot \u00e8 sconosciuto. Dopo la morte del principe cristiano Obodrita Enrico, Niklot rinunci\u00f2 al cristianesimo sostenendo la tradizionale religione pagana.\nNiklot inizi\u00f2 la sua resistenza quando Lotario II consegn\u00f2 il regno Obodrita al suo vassallo danese Canuto Lavard. Assieme a Pribislavo di Wagria, nipote di Enrico dell'Antica Lubecca, Niklot combatt\u00e9 contro Lotario e Canuto. Dopo l'assassinio di Canuto nel 1131, Niklot e Pribislavo si divisero il territorio Obodrita, con Niklot che ricevette le terre orientali. Al fine di indebolire Pribislavo negli anni seguenti, Niklot si alle\u00f2 con i signori Sassoni, specialmente con il conte Adolfo II di Schaumburg, permettendo cos\u00ec ai pirati slavi di attaccare i Dani.\nGli alleati sassoni del principe gli si rivoltarono contro durante la crociata dei Venedi del 1147. Nonostante Niklot abbia resistito all'assedio della sua fortezza a Dobin, fu obbligato a pagare un tributo ai crociati cristiani. In seguito stipul\u00f2 una pace con Adolfo di Holstein, con il duca Enrico il Leone di Sassonia e con Enrico di Badewide.\nA partire dal 1158 re Valdemaro il Grande di Danimarca inizi\u00f2 a pagare Enrico il Leone per il suo aiuto, facendo reagire Niklot. Il re danese ed il duca sassone si allearono tra loro nel 1160. Quando i Dani assaltarono la costa colpendo i Rani, i Sassoni uccisero Niklot nella sua roccaforte di Burg Werle. Il territorio Obodrita fu in gran parte diviso fra i cristiani. La morte di Niklot pose fine al controllo slavo del Meclemburgo fino al fiume Peene. Il figlio maggiore di Niklot, Pribislavo, recuper\u00f2 il titolo di principe di Meclemburgo nel 1167, come vassallo dei Sassoni.\nDiscendenza.\nNiklot ebbe tre figli:"}
{"id": "3712211", "revid": "6923", "url": "https://it.wikipedia.org/wiki?curid=3712211", "title": "Dundrod", "text": ""}
{"id": "3712216", "revid": "132406", "url": "https://it.wikipedia.org/wiki?curid=3712216", "title": "Matrice raci", "text": ""}
{"id": "3712217", "revid": "119982", "url": "https://it.wikipedia.org/wiki?curid=3712217", "title": "Kiju Yoshida", "text": ""}
{"id": "3712218", "revid": "287204", "url": "https://it.wikipedia.org/wiki?curid=3712218", "title": "RACI", "text": "L'acronimo RACI pu\u00f2 indicare: "}
{"id": "3712225", "revid": "1543377", "url": "https://it.wikipedia.org/wiki?curid=3712225", "title": "Top Teams Cup 2005-2006 (maschile)", "text": "La Top Teams Cup 2005/2006 \u00e8 la 34\u00aa edizione del secondo torneo pallavolistico europeo per importanza dopo la Champions League, la sesta con questa denominazione, ed \u00e8 stato organizzato come di consueto dalla Conf\u00e9d\u00e9ration Europ\u00e9enne de Volleyball (CEV).\nHanno partecipato a questa edizione 39 squadre provenienti da 27 diverse federazioni.\nLa vittoria finale \u00e8 andata alla Copra NorMeccanica Piacenza, squadra italiana alla prima affermazione in questa manifestazione.\nFormula.\nLa formula prevede per questa edizione 5 fasi:\nSquadre partecipanti.\nSuddivisione per federazioni.\n2 squadre\n1 squadra\nFinal Four.\nLa Final Four si \u00e8 disputata a Palma di Maiorca (Spagna) .\nGli accoppiamenti della Final Four, stabiliti dal regolamento CEV, prevedono che in caso di qualificazione di due squadre della stessa nazione, queste si incontrino in semifinale. Nel caso, invece, della presenza di squadre di nazioni diverse, verr\u00e0 effettuato un nuovo sorteggio."}
{"id": "3712238", "revid": "1363894", "url": "https://it.wikipedia.org/wiki?curid=3712238", "title": "Film satirico", "text": "Il film satirico \u00e8 un genere cinematografico nato negli anni quaranta negli Stati Uniti d'America. Viene classificato come una commedia che riflette sui temi della guerra, della politica e della societ\u00e0. \nIl tema bellico nel genere satirico.\nLa prima pellicola che pu\u00f2 essere considerata satirica \u00e8 \"Il grande dittatore\" di Charlie Chaplin. Essa infatti riflette sul tema della seconda guerra mondiale e narra di una storia immaginaria di un barbiere ebreo scambiato per Adolf Hitler. Il regista utilizza il satirico gi\u00e0 nei titoli di testa affermando che ogni riferimento sul barbiere e il vero dittatore \u00e8 puramente casuale. Un'altra nota pellicola sul tema bellico \u00e8 \"\" di Stanley Kubrick. Sebbene sia realizzata negli anni sessanta, medita molto sulla guerra fredda. Vi sono riferimenti in particolare sull'Unione Sovietica e gli Stati Uniti che si scontrano a vicenda, con battute chiaramente riferite alle due potenze. Il film \"Il dittatore dello stato libero di Bananas\" di Woody Allen \u00e8 un altro esempio sulle guerre intraprese negli anni sessanta dall'Africa (oltre che sul tema della Repubblica delle banane). Nella pellicola tratta da Voltaire, \"Candido,\" si narra delle disavventure di Candido, prigioniero dei Tedeschi.\nNegli ultimi anni film bellici a stampo satirico di spicco sono \"The Interview\" e \"Il dittatore\"."}
{"id": "3712240", "revid": "729019", "url": "https://it.wikipedia.org/wiki?curid=3712240", "title": "Stazione di Gallese in Teverina", "text": "La stazione di Gallese in Teverina \u00e8 una fermata ferroviaria posta sulla linea Firenze\u2013Roma, a servizio del comune di Gallese. Porta questo nome per distinguerla dalla stazione di Gallese-Bassanello, posta sulla linea Civitavecchia\u2013Orte, chiusa nel 1994. Nel 2019, contestualmente all'attivazione dell'ACCM, \u00e8 stata trasformata in fermata impresenziata."}
{"id": "3712243", "revid": "44238859", "url": "https://it.wikipedia.org/wiki?curid=3712243", "title": "Stazione di Gallese Teverina", "text": ""}
{"id": "3712254", "revid": "521302", "url": "https://it.wikipedia.org/wiki?curid=3712254", "title": "Prva HNL", "text": ""}
{"id": "3712255", "revid": "287204", "url": "https://it.wikipedia.org/wiki?curid=3712255", "title": "Prva crnogorska fudbalska liga", "text": "La Prva crnogorska fudbalska liga (\"prima lega calcistica montenegrina\"), conosciuta anche come T-Com 1.CFL per ragioni di sponsorizzazione, \u00e8 la massima divisione del campionato montenegrino di calcio.\nNasce nel 2006 dopo l'indipendenza del Montenegro ed \u00e8 organizzata dalla Federazione calcistica del Montenegro. Prima di allora le squadre montenegrine erano inserite nel campionato jugoslavo di calcio.\nFormula.\nFino alla stagione 2016-2017 le partecipanti erano 12; queste disputavano un girone andata-ritorno, al termine delle 22 giornate ne disputavano ancora 11 secondo uno schema prefissato (qui sotto riportato) per un totale di 33 giornate.\nDalla stagione 2017-2018 le 10 squadre disputano un doppio girone andata-ritorno per un totale di 36 giornate. La squadra campione del Montenegro viene ammessa al secondo turno di qualificazione della UEFA Champions League, mentre la seconda e la terza classificate sono ammesse al primo turno di qualificazione della UEFA Europa League.\nNella parte bassa della classifica, l'ultima classificata viene retrocessa direttamente in Druga crnogorska liga, mentre penultima e terzultima classificata giocano gli spareggi promozione-retrocessione, rispettivamente contro la terza e la seconda classificata della divisione inferiore.\nStoria.\nQuando il Montenegro faceva parte della Jugoslavia socialista le squadre locali partecipavano al campionato jugoslavo. Con la dissoluzione della Jugoslavia e la nascita della Repubblica Federale di Jugoslavia nel 1992, le squadre montenegrine e serbe continuarono a giocare in quel campionato, sebbene quest'ultimo si chiamasse ancora \"prima divisione jugoslava\". Nel 2003 la Repubblica Federale di Jugoslavia fu rinominata Serbia e Montenegro e il campionato nazionale cambi\u00f2 nome in \"prima divisione serbomontenegrina\", comprendente 16 squadre. Dal 2000 al 2006 il campionato montenegrino esisteva come una delle seconde divisioni dello stato. Con la separazione del Montenegro dalla Serbia, nel maggio 2006, \u00e8 nato il campionato di calcio montenegrino, che \u00e8 partito nella stagione 2006-2007.\nDal 1946 al 2006 \u00e8 esistista la Crnogorska republi\u010dka liga, fino al 2000 il massimo campionato per sole squadre montenegrine.\nSquadre.\nStagione 2021-2022.\nPartecipazioni per squadra.\nSono 20 le squadre ad aver preso parte ai 15 campionati dal 2006-2007 al 2021-2022 (in grassetto).\nAlbo d'oro.\n2000-2006.\nDal 2000 al 2006 il girone unico montenegrino \u00e8 stato uno dei gruppi che costituivano la seconda divisione dell'Unione di Serbia e Montenegro.\n2006-Oggi.\nDal 2006 la \"Prva liga CG\" \u00e8 la massima divisione del Montenegro indipendente."}
{"id": "3712262", "revid": "117686029", "url": "https://it.wikipedia.org/wiki?curid=3712262", "title": "Jean-Pierre Fontenay", "text": "Biografia.\nPilota ufficiale del team Mitsubishi, specializzatosi in rally raid, vanta undici piazzamenti nella \"top ten\" del Rally Dakar."}
{"id": "3712269", "revid": "767487", "url": "https://it.wikipedia.org/wiki?curid=3712269", "title": "Diego Natale Bona", "text": "Biografia.\nNato a Castiglione Tinella, in diocesi di Alba, l'11 dicembre 1926; ordinato presbitero l'8 ottobre 1950; parroco a Santa Maria Stella Maris di Ostia e poi presso la parrocchia San Francesco Saverio alla Garbatella di Roma, viene eletto alla sede vescovile di Porto-Santa Rufina il 9 novembre 1985; consacrato vescovo il 1\u00ba dicembre 1985; trasferito alla diocesi di Saluzzo il 17 gennaio 1994; divenuto vescovo emerito il 16 aprile 2003.\nIl 12 febbraio 1989 ha avviato il processo per la beatificazione di suor Maria Crocifissa Curcio che si \u00e8 concluso presso la Congregazione delle cause dei santi il 19 ottobre 2004.\nDal 1994 al 2002 \u00e8 stato presidente dell'associazione internazionale Pax Christi (movimento cattolico nato in Francia nel 1945 e fondato in Italia nel 1954 su desiderio di mons. Montini), raccogliendo la pesante eredit\u00e0 lasciatagli dal vescovo Tonino Bello. \u00c8 morto a Roma all'et\u00e0 di 90 anni presso l'ospedale San Carlo di Nancy il 29 aprile 2017. \u00c8 sepolto nella cripta della cattedrale di Saluzzo.\nGenealogia episcopale.\nLa genealogia episcopale \u00e8:"}
{"id": "3712279", "revid": "729019", "url": "https://it.wikipedia.org/wiki?curid=3712279", "title": "Stazione di Collevecchio-Poggio Sommavilla", "text": "La stazione di Collevecchio-Poggio Sommavilla \u00e8 una fermata ferroviaria posta sulla linea Firenze\u2013Roma. Si trova nel territorio comunale di Collevecchio, nella frazione di Poggio Sommavilla nella Valle del Tevere.\nMovimento.\nLa fermata \u00e8 servita dai treni della linea FL1 delle Ferrovie Laziali, che collega Orte a Fiumicino Aeroporto."}
{"id": "3712282", "revid": "729019", "url": "https://it.wikipedia.org/wiki?curid=3712282", "title": "Formula 3 Brazil Open", "text": "Il Formula 3 Brazil Open, conosciuto anche come F3 Brazil Open, \u00e8 una gara automobilistica che si tiene annualmente presso l'Autodromo Jos\u00e9 Carlos Pace (Interlagos) a San Paolo del Brasile. La gara \u00e8 riservata a vetture di Formula 3.\nLa storia.\nLa prima edizione si tenne tra il 21 e il 24 gennaio 2010.\nIl regolamento.\nRegolamento tecnico.\nIl regolamento tecnico adottato \u00e8 quella della F3 sudamericana: vengono usate delle vetture della Dallara a motore Berta260\u00a0bhp e pneumatici della Pirelli Tyres. L'evento \u00e8 aperto a tutti i piloti che poseggono la licenza per correre in F3.\nRegolamento sportivo.\nL'evento si compone di quattro gare: tre di qualifica alla gara finale che attribuisce la vittoria finale.\nLa griglia di partenza delle prime due gare \u00e8 stabilita sulla base del risultato delle prove del venerd\u00ec. I punti sono attribuiti ai piloti a seconda del risultato delle due gare secondo lo schema seguente:\nLa griglia di gara 3 \u00e8 determinata sulla classifica calcolata sui risultati delle prime due gare. In caso di pi\u00f9 piloti a pari punti il pilota col miglior risultato in gara 2 ottiene la miglior posizione di partenza. La griglia della gara di finale \u00e8 stabilita sul risultato della gara 3."}
{"id": "3712290", "revid": "106908", "url": "https://it.wikipedia.org/wiki?curid=3712290", "title": "Nuovo storicismo", "text": ""}
{"id": "3712293", "revid": "122417735", "url": "https://it.wikipedia.org/wiki?curid=3712293", "title": "Salt (crittografia)", "text": "In crittografia, un salt \u00e8 una sequenza casuale di bit utilizzata assieme ad una password come input a una funzione unidirezionale, di solito una funzione hash, il cui output \u00e8 conservato al posto della sola password, e pu\u00f2 essere usato per autenticare gli utenti.\nIl salt \u00e8 usato per salvaguardare le password salvate in memoria. Storicamente le password erano salvate in un file di testo nel sistema, ma con il tempo sono state adottate tecniche che tutelassero maggiormente la sicurezza di queste per evitare che queste fossero lette da un ipotetico utente malevolo. Il salt \u00e8 una di queste tecniche. \nIl salt viene generato casualmente ogni volta che viene generata una password. \nUsando dati salt si complicano gli attacchi a dizionario, quella classe di attacchi che sfruttano una precedente cifratura delle voci di un elenco di probabili parole chiave per confrontarle con l'originale: ogni bit di salt utilizzato raddoppia infatti la quantit\u00e0 di memorizzazione e di calcolo necessari all'attacco.\nDi solito, il salt viene salvato assieme al numero di iterazioni (\"key stretching\") e all'output della funzione unidirezionale, ma per aumentare la sicurezza \u00e8 abitudine tenere segreto il valore salt e conservarlo separatamente dal database delle password. Ci\u00f2 fornisce un vantaggio quando viene rubato il database con le password, ma non il salt. Per scoprire una password da un hash rubato, infatti, un utente malintenzionato non pu\u00f2 limitarsi a provare password comuni (ad esempio le parole o i nomi della lingua italiana), ma \u00e8 costretto a calcolare gli hash di caratteri casuali (almeno per la parte dell'input che si pensa essere il salt), il che \u00e8 molto pi\u00f9 lento.\nIl salt \u00e8 strettamente legato al concetto di nonce, un numero casuale da usare una sola volta in una comunicazione crittografata: ad esempio, i nonce vengono usati nel protocollo HTTP in alcune operazioni di calcolo del digest della password.\nEsempio.\nSi supponga che la chiave segreta di un utente venga rubata da un database sotto forma di hash, e che sia noto che la password originale fosse una delle 200\u00a0000 parole della lingua italiana. Sapendo che il sistema utilizza un valore salt lungo 32 bit, gli hash pre-calcolati dell'attaccante non sono pi\u00f9 di alcuna utilit\u00e0: in questo caso, un utente malintenzionato dovrebbe calcolare l'hash di ogni parola con ognuno dei 232 (4\u00a0294\u00a0967\u00a0296) possibili valori salt, fino a trovare una corrispondenza. Il numero totale di tentativi possibili pu\u00f2 essere ottenuto moltiplicando il numero di parole nel dizionario con il numero di valori salt possibili:\nPer completare un attacco a forza bruta, l'attaccante dovrebbe calcolare circa 800\u00a0000 miliardi di hash, invece di soli 200\u00a0000. Anche sapendo che la password stessa \u00e8 semplice, il valore del salt rende molto pi\u00f9 difficile individuare la password.\nEsempio d'uso.\nDi seguito un esempio di come viene utilizzato il salt nel salvataggio di una password.\nLa prima tabella contiene username con relative password (che ai fini dell'esempio sono volontariamente identiche) di due ipotetici utenti distinti.\nIl valore del salt \u00e8 generato in modo casuale e viene aggiunto in coda al testo della password. Di tale stringa viene poi calcolata la funzione di hash. Quest'ultima verr\u00e0 poi memorizzata insieme al valore del salt.\nCome si pu\u00f2 notare, differenti valori di salt hanno creato due stringhe hash completamente diverse, nonostante le password siano le medesime. \nIn ogni caso le tecniche di salting non possono garantire una protezione robusta in caso di password molto comuni o facilmente deducibili.\nErrori comuni.\nRiutilizzo dello stesso salt.\nUsare lo stesso salt per ogni input significa che tutte le password uguali avranno lo stesso valore hash. Questo rende facile attaccare utenti multipli decodificando un solo hash. \nSalt troppo corto.\nSe il valore del salt \u00e8 troppo piccolo, sarebbe facile per un attaccante creare una rainbow table contenente ogni possibile combinazione di password e salt. Utilizzare un salt di lunghezza opportuna garantisce una protezione maggiore a tale tipo di attacco. \nBenefici.\nPer comprendere la differenza tra il cracking di una singola password e un insieme di password, si consideri un singolo file che contiene centinaia di nomi utente e password con hash. \nSenza salt, un utente malintenzionato pu\u00f2 calcolare la funzione \"hash(tentativo[0])\" e quindi verificare se tale hash appare in qualsiasi punto del file. La probabilit\u00e0 di una corrispondenza, ovvero il cracking di una delle password con quel \"tentativo\", aumenta con il numero di password nel file.\nSe \u00e8 presente il salt invece, l'attaccante deve calcolare la funzione \"hash(salt[a], tentativo[0])\" e confrontarla con l'ingresso A; successivamente calcoler\u00e0 \"hash(salt[b], tentativo[0])\" e confrontarla con l'ingresso B. E cos\u00ec via. Ci\u00f2 sconfigge il \"riutilizzo\" degli hash nei tentativi di crackare pi\u00f9 password.\nL'utilizzo del salt combatte anche l'uso delle tabelle hash e delle rainbow table per crackare le password. Una tabella hash \u00e8 un ampio elenco di hash precedentemente calcolati per le password comunemente utilizzate e conosciute. Per un file di password senza salt, un utente malintenzionato pu\u00f2 esaminare ciascuna voce e cercare la password con hash nella tabella hash o nella rainbow table. Se la ricerca \u00e8 considerevolmente pi\u00f9 veloce del calcolo della funzione hash (che spesso \u00e8), questo velocizzer\u00e0 notevolmente il crack del file. Tuttavia, se il file contiene password con salt, la tabella hash o la rainbow table devono contenere il campo \"password+salt\" di cui si dovr\u00e0 calcolare l'hash. Se il salt \u00e8 abbastanza lungo e sufficientemente casuale, la probabilit\u00e0 di riuscita di questa tecnica \u00e8 notevolmente bassa. Le password scelte dagli esseri umani tendono ad essere vulnerabili agli attacchi a dizionario poich\u00e9 devono essere sia brevi che sufficientemente significative per essere ricordate. Anche un piccolo dizionario (o il suo equivalente hash) \u00e8 un aiuto significativo per decifrare le password pi\u00f9 comunemente utilizzate. Dal momento che i salt non devono essere memorizzati dagli utenti, possono rendere la dimensione delle rainbow table proibitive ai fini di un attacco di questo tipo.\nI moderni sistemi di salvataggio delle password, in cui gli hash delle password e altri dati di sicurezza sono archiviati in un file non pubblico, attenua un po' questi problemi. Tuttavia, rimangono rilevanti nei contesti multi-server che utilizzano sistemi di gestione delle password centralizzati per inviare password o hash delle stesse a pi\u00f9 sistemi. In tali situazioni, l'account di root su ogni singolo sistema pu\u00f2 essere trattato come meno affidabile rispetto agli amministratori del sistema di password centralizzato, quindi vale la pena assicurarsi che la sicurezza dell'algoritmo di hashing della password, inclusa la generazione di valori di salt unici, sia adeguato. \nImplementazioni Unix.\nLe prime versioni di Unix usavano il file \"passwd\" (/etc/passwd) per conservare gli hash delle password con salt (password con anteposti due caratteri di salt casuali). Si noti che in queste vecchie versioni di Unix anche il salt era memorizzato in chiaro nel file passwd, insieme con l'hash delle password con salt, e che tutti gli utenti del sistema potevano leggerlo: il permesso di lettura era necessario perch\u00e9 alcune applicazioni potessero accedere a nomi utente e altre informazioni. In questo modo, quindi, la sicurezza della password era protetta solo dalle funzioni di hashing impiegate.\nImplementazioni nelle applicazioni web.\nMolte applicazioni web conservano le password degli utenti sotto forma di hash in un database. Senza alcun valore salt, un attacco di SQL injection a buon fine condurrebbe alla probabile compromissione delle password. Dato che molti utenti riutilizzano le proprie password su siti diversi, il valore salt \u00e8 una componente essenziale per la sicurezza di una web application."}
{"id": "3712298", "revid": "125158719", "url": "https://it.wikipedia.org/wiki?curid=3712298", "title": "Battaglie del Monte Isel", "text": "Le battaglie del monte Isel furono una serie di quattro scontri armati fra le truppe tirolesi, comandate da Andreas Hofer, e quelle franco-bavaresi, che ebbero luogo nel corso del 1809 sul monte Isel, una collina a sud di Innsbruck. Esse fanno parte dell'insorgenza tirolese e possono anche essere considerate, vista la stretta connessione, parte della guerra della Quinta coalizione contro Napoleone.\nLe quattro battaglie.\nLe battaglie si svolsero nell'ambito dell'insorgenza tirolese del 1809. I combattimenti ebbero inizio il 12 aprile di quell'anno.\nPrima battaglia del Monte Isel.\nLa prima battaglia del Monte Isel ebbe luogo il 12 aprile 1809 e si risolse con la liberazione della capitale tirolese, la citt\u00e0 di Innsbruck, da parte di un'unit\u00e0 combattente agli ordini del capo degli \"Sch\u00fctzen\", Martin Teimer von Wildau di Silandro. Le truppe bavaresi del generale Kinkel dovettero rinunciare al Tirolo.\nIl 13 aprile 1809 un'altra unit\u00e0 franco-bavarese, agli ordini del generale Bisson, che era scesa dal Brennero con lo scopo di riprendere Innsbruck, dovette capitolare.\nGrazie ad uno stratagemma, Martin Teimer sgattaiol\u00f2 via vestito con l'uniforme di un ufficiale in pensione dello Stato maggiore dell'esercito austriaco, il maggiore Spaur, evitando una nuova battaglia intorno alla citt\u00e0. Teimer, con l'intervento di un interprete di nome Lener, fiss\u00f2 le trattative della capitolazione a Wilten e ad un determinato momento fece esplodere un colpo di cannone.\nCon il suo energico incedere da generale di Stato maggiore austriaco riusc\u00ec a convincere il nemico che le truppe austriache si trovavano gi\u00e0 di fronte ad Innsbruck, mentre in realt\u00e0 si trovavano solo al confine settentrionale, presso Kufstein. Gli 8.000 soldati, tra bavaresi e francesi, capitolarono senza colpo ferire.\nPer garantire il trattato di capitolazione Teimer venne nominato a posteriori dall'imperatore Francesco I maggiore dell'esercito austriaco. Pi\u00f9 tardi, tra il 1810 ed il 1812, egli venne insignito dell'Ordine militare di Maria Teresa ed entr\u00f2 nella pi\u00f9 alta nobilt\u00e0 con il titolo di barone di Wiltau (Wilten).\nCon Andreas Hofer egli fu chiamato come uomo di fiducia dell'arciduca Giovanni al comando delle milizie dell'insorgenza tirolese.\nSeconda battaglia del Monte Isel.\nGli scontri avvenuti fra il 25 ed il 29 maggio del 1809 vennero denominati \"seconda battaglia del Monte Isel\".\nNelle ore del mattino del 25 maggio 5.000 dell'esercito di contadini tirolesi si radunarono a Matrei e presero ad occupare i versanti montani a sud di Innsbruck. Josef Speckbacher avanz\u00f2 dalla bassa valle dell'Inn con circa 1.000 \"Sch\u00fctzen\", che pi\u00f9 oltre vennero appoggiati da circa 1.200 fanti austriaci, che disponevano di cinque cannoni.\nSi giunse subito al combattimento su di un ampio fronte con circa 5.000 soldati bavaresi al comando del generale, senza per\u00f2 che i tirolesi al comando di Andreas Hofer avessero un piano di battaglia vero e proprio.\nLa notte che sopraggiungeva e un temporale bloccarono ogni decisione, i bavaresi difendevano il piano della valle, i tirolesi le falde del monte. I capi degli \"Sch\u00fctzen\", Hofer, Haspinger e Speckbacher erano in difficolt\u00e0 nel trattenerli sul monte Isel: i contadini avevano fretta di vincere e tornare a casa. Giunse in Tirolo la notizia che Napoleone era stato sconfitto ad Aspern, vicino a Vienna. Questo fu il motivo per cui gli \"Sch\u00fctzen\", pieni di ottimismo e ansiosi di vincere, attaccarono nuovamente la mattina del 29 maggio. Le truppe bavaresi subirono notevoli perdite e dovettero ritirarsi nella bassa valle dell'Inn.\nIl 30 maggio Andreas Hofer rientr\u00f2 ad Innsbruck. In proposito vi \u00e8 ancora un vecchio racconto:\n La sera del 25 maggio 1809 Andreas Hofer sedeva nella Trattoria Schupfen, il suo Quartier generale, con i suoi fedeli. Improvvisamente giunse un vecchio che voleva essere ammesso alla sua presenza. Quando infine questi riusc\u00ec a raggiungere il suo tavolo, disse ad Hofer: \u00abHofer, il mattino del 29 maggio Tu devi attaccare, cos\u00ec vincono i tirolesi!\u00bb Il vecchio scomparve e nessuno pot\u00e9 mai venire a sapere, chi fosse costui. Cos\u00ec si fece strada la convinzione, che si fosse trattato di un angelo che, sotto le spoglie di un uomo anziano, avesse comunicato ad Hofer l'appuntamento con la battaglia.\nDopo la sconfitta di Aspern, per\u00f2, Napoleone sconfisse a sua volta gli austriaci a Wagram, costringendoli poi il giorno 12 maggio a sottoscrivere l'armistizio di Znaim, con il quale veniva confermata la sovranit\u00e0 bavarese sul Tirolo.\nTerza battaglia del Monte Isel.\nNella seconda met\u00e0 di luglio un'armata forte di 40.000 uomini, su ordine di Napoleone, marci\u00f2 in tutto il Tirolo per sedare la rivolta ma negli scontri intorno alle gole di Lienz, a quelle di Ehrenberg presso Reutte, ai ponti sull'Inn fra Landeck e Prutz e nelle forre dell'Isarco, fra Vipiteno e Bressanone subirono grosse perdite.\nMa la battaglia decisiva fu combattuta sul monte Isel il 13 agosto fra un contingente misto di truppe bavaresi, sassoni e francesi, sotto il comando del maresciallo francese Fran\u00e7ois Joseph Lefebvre, ed uno spiegamento di \"Sch\u00fctzen\" tirolesi quasi altrettanto numeroso: al centro di questo schieramento stavano le compagnie provenienti dal sud e nord-Tirolo al comando di Peter Mayr. A Lef\u00e8bvre non rimase altro, dopo un giorno di tregua, che ritirarsi il 15 agosto attraverso la bassa valle dell'Inn.\nAndreas Hofer govern\u00f2 il territorio come Comandante supremo dalla citt\u00e0 di Innsbruck.\nQuarta battaglia del Monte Isel.\nGi\u00e0 nel giorno della stipula del trattato di Sch\u00f6nbrunn Napoleone diede l'ordine di sottomettere il Tirolo. A met\u00e0 ottobre le truppe bavaresi invasero il Tirolo, ed il 24 si trovavano davanti ad Innsbruck. Hofer aveva lasciato gi\u00e0 la capitale e si preparava ad un rinnovato attacco.\nDopo leggeri scontri i bavaresi attaccarono il monte Isel e dopo un combattimento durato circa due ore l'ultima delle battaglie del monte Isel fu persa per i tirolesi.\nSingoli successi a met\u00e0 novembre presso Merano e presso San Leonardo in Passiria non poterono impedire la sconfitta ed Andreas Hofer, fuggitivo, grazie al tradimento di uno dei suoi fu catturato e tradotto in carcere il 28 gennaio 1810 e fucilato il 20 febbraio a Mantova.\nConseguenze.\nIl 28 febbraio 1810, con il trattato di Parigi, il Tirolo venne suddiviso in tre parti: la parte centrale del Tirolo (inclusa Bolzano) e quella meridionale (inclusa Trento) furono assegnate al Regno d'Italia, il Tirolo orientale fu assegnato alle Province Illiriche francesi ed il Tirolo Settentrionale rimase alla Baviera.\nCon il congresso di Vienna, sconfitto definitivamente Napoleone, il Tirolo torn\u00f2 interamente sotto la sovranit\u00e0 austriaca."}
{"id": "3712300", "revid": "33689", "url": "https://it.wikipedia.org/wiki?curid=3712300", "title": "Filino di Cos", "text": " \u00c8 considerato il fondatore della Scuola empirica.\nFu allievo di Erofilo, un contemporaneo di Baccheo di Tanagra, e il predecessore di Serapione di Alessandria. Scrisse un'opera su una parte della collezione ippocratica che si opponeva a Bacchio, e anche una sulla botanica, nessuna delle quali si \u00e8 conservata. \u00c8 probabilmente questa seconda opera ad essere citata da Ateneo di Naucrati, Plinio il Vecchio, e Andromaco."}
{"id": "3712307", "revid": "767487", "url": "https://it.wikipedia.org/wiki?curid=3712307", "title": "Imtan", "text": "Imtan () \u00e8 un villaggio del Governatorato di al-Suwayda, nella Siria meridionale. Imtan si trova 37 km a sud-est del capoluogo al-Suwayda, 1189 metri sul livello del mare, nella parte meridionale di Gebel Druso.\nStoria.\nSi crede che il villaggio sia stato abitato sin dal 6000 a.C., nonostante ci siano poche prove che supportino questa ipotesi. Imtan contiene numerosi siti archeologici che coprono molte epoche, tra cui le rovine di bagni pubblici romani. Il villaggio gioc\u00f2 un ruolo importante nella Grande Rivoluzione Siriana contro la Francia del 1925.\nPopolazione.\nIl villaggio \u00e8 abitato soprattutto da Drusi, in gran parte poveri. L'istruzione media \u00e8 alta, e nel villaggio abitano 300 laureati, tra cui 80 ingegneri e 68 medici.\nGli abitanti vedono il lavoro collaborativo come un metodo per sopperire alla mancanza di servizi governativi. Hanno collaborato per la costruzione di una scuola, un centro medico ed un mercato. Hanno creato un'unione di agricoltori ed un fondo comunitario che offre aiuto alle famiglie pi\u00f9 povere."}
{"id": "3712319", "revid": "481666", "url": "https://it.wikipedia.org/wiki?curid=3712319", "title": "J.P. McGowan", "text": "Fu uno dei pionieri del cinema muto. Lavor\u00f2 anche come produttore, montatore e stuntman. Rimane l'unico australiano a esser stato membro a vita della Screen Directors Guild (ora Directors Guild of America).\nEra sposato con l'attrice statunitense Helen Holmes.\nBiografia.\nNato nel Sud Australia, McGowen crebbe ad Adelaide e a Sydney. Ottimo cavaliere, serv\u00ec nella seconda guerra boera (1899-1902) con gli Scout di Montmorency come staffetta di collegamento. Dal Sudafrica, McGowan giunse negli Stati Uniti per l'Esposizione Universale del 1904 a St. Louis per prender parte a un'esibizione sulla Guerra Boera.\nCominci\u00f2 cos\u00ec una carriera teatrale e, nel 1910, prese a lavorare per la Kalem Company di New York. In quell'anno, esord\u00ec nel cinema in \"A Lad from Old Ireland\", un film girato in Irlanda, che viene ricordato soprattutto come la prima pellicola statunitense girata fuori dagli Stati Uniti.\nDa attore, McGowan gir\u00f2 231 film. La Kalem mise a frutto le sue qualit\u00e0 di cavallerizzo, usandolo come stuntman o in film western. McGowan divent\u00f2 anche regista e diresse il suo primo film nel 1911."}
{"id": "3712320", "revid": "19933", "url": "https://it.wikipedia.org/wiki?curid=3712320", "title": "De reditu", "text": ""}
{"id": "3712333", "revid": "4252", "url": "https://it.wikipedia.org/wiki?curid=3712333", "title": "Agoranomoi", "text": ""}
{"id": "3712342", "revid": "4252", "url": "https://it.wikipedia.org/wiki?curid=3712342", "title": "Danze hip hop", "text": ""}
{"id": "3712362", "revid": "123833489", "url": "https://it.wikipedia.org/wiki?curid=3712362", "title": "Rally Dakar 1990", "text": "Il Rally Dakar 1990 \u00e8 stata la 12\u00aa edizione del Rally Dakar (partenza da Parigi, arrivo a Dakar).\nTappe.\nNelle 23 giornate del rally raid furono disputate 18 tappe ed una serie di trasferimenti (11.420\u00a0km), con 18 prove speciali per un totale di 8.564\u00a0km.\nClassifiche.\nMoto.\nHanno finito la gara 46 delle 136 moto iscritte.\nAuto.\nHanno finito la gara 64 delle 236 auto iscritte."}
{"id": "3712367", "revid": "287204", "url": "https://it.wikipedia.org/wiki?curid=3712367", "title": "Intercourse", "text": "Intercourse \u00e8 un'area non incorporata della contea di Lancaster in Pennsylvania, a 10 miglia dalla citt\u00e0 di Lancaster, sulla \"Pennsylvania Route 340\". Intercourse \u00e8 un sito turistico molto popolare, poich\u00e9 vi si trova la comunit\u00e0 amish. Il film \"Witness - Il testimone\" fu girato ad Intercourse, cos\u00ec come \"In ricchezza e in povert\u00e0\" \u00e8 stato girato nell'area tangente al villaggio. A causa dell'insolito nome della cittadina (che in inglese significa \u00abrapporto sessuale\u00bb), i segnali stradali vengono spesso rubati.\nEconomia.\nIl turismo e l'agricoltura sono le due maggiori fonti di guadagno della zona. Piccole aziende vendono manufatti e cibi Amish, e ci sono le corse dei cavalli con carrozzella. La cittadina registra migliaia di turisti ogni anno.\nStoria.\nIntercourse \u00e8 stata fondata nel 1754. La comunit\u00e0 si chiamava in origine \"Cross Keys\", il nome di una taverna locale. Fu ribattezzata Intercourse nel 1814 e il sito del villaggio propone diverse teorie sulle origini del nome."}
{"id": "3712375", "revid": "248219", "url": "https://it.wikipedia.org/wiki?curid=3712375", "title": "Ciconidi", "text": ""}
{"id": "3712381", "revid": "84530", "url": "https://it.wikipedia.org/wiki?curid=3712381", "title": "Ihor Davydovy\u010d Ojstrach", "text": ""}
{"id": "3712389", "revid": "1711941", "url": "https://it.wikipedia.org/wiki?curid=3712389", "title": "Creidhne", "text": "Nella mitologia irlandese, Creidhne (irlandese) o Credne (antico irlandese) era il figlio di Brigid e Tuireann, nonch\u00e9 artigiano del T\u00faatha D\u00e9 Danann, dove lavorava bronzo, ottone ed oro. Lui ed i fratelli Goibniu e Luchtaine erano conosciuti come i \"Tr\u00ed D\u00e9e D\u00e1na\", i tre dei dell'arte, e forgiavano le armi che Tuatha D\u00e9 avrebbe usato nella battaglia dei Fomori.\nSi dice che Creidhne abbia modellato la mano d'argento di re Nuada, assieme a Dian Cecht.\nCreidhne viene spesso confuso con il guerriero irlandese Creidne."}
{"id": "3712390", "revid": "1305772", "url": "https://it.wikipedia.org/wiki?curid=3712390", "title": "Estonia (disambigua)", "text": ""}
{"id": "3712392", "revid": "19933", "url": "https://it.wikipedia.org/wiki?curid=3712392", "title": "Credne", "text": ""}
{"id": "3712398", "revid": "84530", "url": "https://it.wikipedia.org/wiki?curid=3712398", "title": "Davyd Fedorovy\u010d Ojstrach", "text": ""}
{"id": "3712401", "revid": "84530", "url": "https://it.wikipedia.org/wiki?curid=3712401", "title": "Nikolai Malko", "text": ""}
