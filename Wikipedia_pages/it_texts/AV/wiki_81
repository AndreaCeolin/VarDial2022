{"id": "3887380", "revid": "1498232", "url": "https://it.wikipedia.org/wiki?curid=3887380", "title": "Emittenti radiotelevisive pubbliche regionali della Germania", "text": "Per emittenti radiotelevisive regionali (in tedesco \"Landesrundfunkanstalten\") si intendono le nove emittenti pubbliche che curano la trasmissione radiofonica e televisiva per uno o pi\u00f9 regioni federali (\"L\u00e4nder\"): Bayerischer Rundfunk (BR, \"Radio bavarese\"), Hessischer Rundfunk (HR, \"Radio Assiana\"), Mitteldeutscher Rundfunk (MDR, \"Radio della Germania Centrale\"), Norddeutscher Rundfunk (NDR, \"Radio della Germania Settentrionale\"), Radio Bremen, Rundfunk Berlin-Brandenburg (RBB, \"Radio di Berlino e del Brandeburgo\"), Saarl\u00e4ndischer Rundfunk (SR, \"Radio del Saarland\"), S\u00fcdwestrundfunk (SWR, \"Radio Sudoccidentale\") e Westdeutscher Rundfunk K\u00f6ln (WDR, \"Radio della Germania Occidentale - Colonia\").\nLe emittenti regionali si distinguono dai canali pubblici che trasmettono invece sull'intero territorio tedesco: Zweites Deutsches Fernsehen (ZDF, \"Secondo Canale Tedesco\"), Deutsche Welle e Deutschlandradio.\nLe nove emittenti regionali e l'istituzione pubblica della Deutsche Welle sono riunite nella ARD.\nPanoramica.\nUna prima distinzione da fare \u00e8 tra le emittenti che servono pi\u00f9 \"L\u00e4nder\", come la NDR, che copre Amburgo, il Mecklenburg-Vorpommern, la Bassa Sassonia e lo Schleswig-Holstein, e quelle che invece sono legate ad una sola regione come la BR, che serve la Baviera. Tuttavia le emittenti che coprono pi\u00f9 regioni forniscono ad ogni Land una propria programmazione (ad esempio la SWR - Rheinland-Pfalz) e istituiscono degli studi regionali (come ad esempio la sede in Hannover della NDR) per i notiziari da quelle capitali federali in cui non hanno la sede, nonch\u00e9 per la produzione di programmi specifici relativi al Land corrispondente.\nPer affrontare uno scenario televisivo sempre pi\u00f9 complesso, le emittenti regionali si sono poi strette in un'associazione, la ARD (\"Arbeitsgemeinschaft der \u00f6ffentlich-rechtlichen Rundfunkanstalten der Bundesrepublik Deutschland\"), cio\u00e8 \"Associazione delle emittenti pubbliche tedesche\". All'interno della ARD \u00e8 definito con precisione il contributo di ciascuna emittente locale alla programmazione complessiva (basti pensare alla produzione della serie Tatort). \u00c8 fissata una quota che definisce il relativo contributo informativo e di intrattenimento dell'emittente locale a seconda della solidit\u00e0 finanziaria e delle rispettive capacit\u00e0. Anche i corrispondenti esteri dipendono direttamente dalle emittenti locali.\nStoria ed evoluzione.\nLa suddivisione per aree di trasmissione nacque per volere delle forze di occupazione alleate dopo la seconda guerra mondiale. Nella Germania dell'Ovest sorsero inizialmente sei emittenti radiofoniche: gli inglesi preferirono un'unica istituzione per l'intera area da loro amministrata e costituirono la Nordwestdeutscher Rundfunk (NWDR, \"Radio della Germania Nord-Occidentale\"); stessa cosa i francesi, che all'interno dell'area da loro amministrata istituirono la S\u00fcdwestfunk (SWF, \"Radio Sud-Occidentale\"). Gli americani, invece, preferirono una ripartizione delle emittenze sulla base dei nuovi \"L\u00e4nder\" appena creati: nacquero cos\u00ec BR, SDR, HR e Radio Bremen.\nIn reazione ai moti operai del 17 giugno 1953 nella Germania dell'Est, nel 1954 venne fondata l'emittente Sender Freies Berlin (SFB, \"Canale Berlino Libera\"), cosicch\u00e9 il Land di Berlino usc\u00ec dalla zona di trasmissione di competenza della NWDR. Nel 1955 venne poi decisa l'ulteriore suddivisione di ci\u00f2 che rimaneva della NWDR in NDR e WDR, con efficacia a partire dal 1\u00ba gennaio 1956. Infine, come ultima emittente locale della Germania occidentale, nel 1957 dopo l'adesione del Saarland fu fondata la SR a seguito della trasformazione di una S.p.A in societ\u00e0 di diritto pubblico.\nNella DDR sorse invece la Deutscher Fernsehfunk (DFF, \"Radiotelevisione Tedesca\"), che dopo la riunificazione tedesca chiuse i battenti il 31 dicembre 1991. Al suo posto vennero fondate due nuove emittenti: la MDR, che copre Sassonia, Sachsen-Anhalt e Turingia, e la Ostdeutscher Rundfunk Brandenburg (ORB, \"Radio della Germania Orientale e Brandeburgo\"). Il Mecklenburg-Vorpommern ader\u00ec invece alla NDR, mentre Sender Freies Berlin cominci\u00f2 a trasmettere per l'intera Berlino unita.\nDa allora, il panorama dell'emittenza locale tedesca \u00e8 mutato a seguito di fusioni: nel 1998 SWF e SDR si fusero nella nuova SWR; SFB e ORB si fusero nel 2003 per dar vita alla RBB). Di pari passo con le discussioni sulla riorganizzazione del territorio federale, ci sono anche varie proposte di ulteriori fusioni, specialmente per la SR, per la quale si \u00e8 pensato ad una fusione con la SWR, e per l'area nord-occidentale del Paese, dove gi\u00e0 Radio Bremen collabora tanto con la NDR quanto con la WDR: qui si ipotizza o una fusione di Radio Bremen e NDR, o una fuoriuscita della Bassa Sassonia dalla stessa NDR a favore di un'emittente comune con Brema, magari coinvolgendo anche la WDR."}
{"id": "3887382", "revid": "28592", "url": "https://it.wikipedia.org/wiki?curid=3887382", "title": "Pylva", "text": ""}
{"id": "3887384", "revid": "28592", "url": "https://it.wikipedia.org/wiki?curid=3887384", "title": "Vilyandi", "text": ""}
{"id": "3887387", "revid": "47058895", "url": "https://it.wikipedia.org/wiki?curid=3887387", "title": "Sanremo 2012", "text": ""}
{"id": "3887390", "revid": "486946", "url": "https://it.wikipedia.org/wiki?curid=3887390", "title": "Joakim", "text": ""}
{"id": "3887392", "revid": "486946", "url": "https://it.wikipedia.org/wiki?curid=3887392", "title": "Jochem", "text": ""}
{"id": "3887393", "revid": "1272592", "url": "https://it.wikipedia.org/wiki?curid=3887393", "title": "Joaquim", "text": ""}
{"id": "3887394", "revid": "339392", "url": "https://it.wikipedia.org/wiki?curid=3887394", "title": "Kimi", "text": ""}
{"id": "3887395", "revid": "339392", "url": "https://it.wikipedia.org/wiki?curid=3887395", "title": "J\u00e1chym", "text": ""}
{"id": "3887397", "revid": "486946", "url": "https://it.wikipedia.org/wiki?curid=3887397", "title": "Jochen", "text": ""}
{"id": "3887404", "revid": "1064007", "url": "https://it.wikipedia.org/wiki?curid=3887404", "title": "Porto di Durazzo", "text": "Il porto di Durazzo si trova nel sud del mare Adriatico, a sud del comune albanese di Durazzo, nella parte settentrionale della baia di Durazzo, la quale ha circa 18\u00a0km di lunghezza da nord a sud, con una costa di circa 7\u00a0km a est. A ovest della linea di galleggiamento \u00e8 superiore a 10\u00a0m di profondit\u00e0. La baia di Durazzo \u00e8 ben protetta dalle onde anomale e fornisce riparo da est fino a nord-ovest.\nStoria recente.\nA partire dal 2010 i traghetti che collegavano l'Italia all'Albania subirono un notevole ammodernamento.\nIn quell'anno troviamo le compagnie Ilion Lines con i traghetti Arberia, Grecia e Venezia (quest'ultimo sulla linea Trieste-Durazzo); Ventouris Ferries con Rigel e Bari; Adria Ferries con Riviera Adriatica e Riviera del Conero (quest'ultimo sulla linea Ancona-Durazzo); European Seaways con Ionis e Bridge; Venezia Lines col traghetto veloce San Gwann; Tirrenia con Domiziana.\nNel 2011 la Ilion Lines fallisce e ritira le tre unit\u00e0 navali, stessa sorte subisce la Tirrenia che ritira la Domiziana. Dopo il ritiro di ben quattro navi subentrano l'Albanian Ferries con Adriatica King ed Adriatica Queen, Agoudimos Lines con Ionian Sky, Nel Lines col traghetto veloce Aeleos Kenteris ed Adriatica Traghetti con Samsun, Ankara e Adriatica I. Ventouris Ferries, Adria Ferries, Venezia Lines ed Europeanseaways confermano i loro traghetti.\nNel 2012 iniziano ad esserci difficolt\u00e0 per alcune compagnie a rimanere sul mercato per l'Albania. Nei primi mesi dell'anno Agoudimos Lines, Nel Lines e Venezia Lines ritirano i loro traghetti. Adria Ferries acquista dalla Tirrenia la Domiziana e la Toscana che vengono chiamate AF Francesca e AF Marina (quest'ultima sulla linea Trieste-Durazzo) e conferma le altre due navi cambiandole nome in AF Claudia e AF Michela (quest'ultima sulla linea Ancona-Durazzo). Ventouris Ferries, European Seaways, Albanian Ferries ed Adriatica Traghetti confermano i loro traghetti.\nNel 2013 continuano ad esserci difficolt\u00e0 per le compagnie a sostenere i costi per rimanere sulla linea Bari-Durazzo. L'Albanian Ferries fallisce e ritira le due unit\u00e0 navali, l'Adriatica Traghetti \u00e8 costretta a chiedere una partnership con l'Anek Lines e vende tutte e tre le navi rimpiazzandole con la nuova Adriatica I noleggiandola dalla Montenegro Lines, l'European Seaways stipula una partnership con Ventouris Ferries a causa di problemi di costi e ritira la Ionis ormai datata mentre Adria Ferries e Ventouris Ferries confermano i loro traghetti.\nNel 2014 fallisce l'Adriatica Traghetti e subentra \"l'ex\" partner Anek Lines con i traghetti Lato e Leraptra L e ci rimane fino alla fine della stagione estiva quando ritira le due navi a causa del poco successo. Adria Ferries, Ventouris Ferries ed Europeanseaways confermano i loro traghetti.\nA partire dal 2015 ci fu un ulteriore ammodernamento dei traghetti per l'Albania. Ventouris Ferries inserisce i nuovi traghetti pi\u00f9 veloci, confortevoli e capienti Rigel II (2015) e Rigel III (2017) al posto dei ormai datati Bari e Rigel I (ex Rigel) anche se quest'ultimo viene usato nel periodo invernale. Adria Ferries nel 2015 rinnova i traghetti AF Francesca e AF Marina (quest'ultima sulla linea Trieste-Durazzo), mentre decide di vendere AF Claudia e AF Michela. Successivamente nel 2016 decide di noleggiare la Bridge (linea Ancona-Durazzo) dalla Europeanseaways che finisce i servizi per l'Albania a causa della fine della partnership con Ventouris Ferries ma nel 2017 l'Adria Ferries non riscatta il traghetto, quindi sempre nel 2017 decide di impiegare sulla Ancona-Durazzo la pi\u00f9 moderna nave AF Michela (da non confondere con l'ex Riviera del Conero) presa sempre in noleggio dalla Stena Line. La novit\u00e0 nel 2015 riguarda la Grandi Navi Veloci che impiega la moderna nave Rhapsody fino al 2016 quando decide di inserire la GNV Azzurra al suo posto e stipula una partnership con Adria Ferries. Dal 2017 la compagnia italiana decide di impiegare il proprio traghetto solo nel periodo estivo.\nPorto commerciale.\nLe linee principali del traffico container sono per Gioia Tauro tramite Mediterranean Shipping Company S.A., Taranto tramite Gruppo Evergreen, poi Malta, Antivari, Castell\u00f3n de la Plana e Spalato.\nNel 2017 il traffico di container \u00e8 stato di 118.270 TEU."}
{"id": "3887405", "revid": "767487", "url": "https://it.wikipedia.org/wiki?curid=3887405", "title": "Das Zweite Gesicht", "text": "Das Zweite Gesicht \u00e8 il secondo album in studio del gruppo musicale tedesco Saltatio Mortis, pubblicato nel 2002.\nTra le tracce presenti nell'album, le uniche due canzoni in versione strumentale sono i rifacimenti delle canzoni \"\"Skudrinka\" e \"Stella Splendens\"\" del primo album, rifatte stavolta in versione remix. Da questo album in poi, le canzoni saranno quasi sempre tutte cantate."}
{"id": "3887408", "revid": "1675182", "url": "https://it.wikipedia.org/wiki?curid=3887408", "title": "First Single", "text": "First Single, a cui spesso si fa riferimento con il titolo Bigbang \u00e8 il primo singolo della boy band sudcoreana Big Bang, pubblicato dalla YG Entertainment il 28 agosto 2006. Il brano principale presente nel singolo \u00e8 \"We Belong Together\". Il singolo \u00e8 riuscito a rimanere in classifica per otto mesi."}
{"id": "3887413", "revid": "125373335", "url": "https://it.wikipedia.org/wiki?curid=3887413", "title": "Italian Songbook Volume 2", "text": "Italian Songbook Vol. 2 \u00e8 il sesto album da solista del cantante italiano Morgan, \u00e8 il secondo volume del progetto \"Italian Songbook\" pubblicato nel 2012 dalla Columbia.\nIl disco.\nMorgan lo aveva concepito come un disco \"interattivo\", una sorta di puzzle del quale l'ascoltare avrebbe potuto fruire in modo soggettivo, componendolo scegliendo tra le differenti versioni dei brani messi a disposizione dell'ascoltatore. Il titolo originale era \"Ecomob (Esplosione Combinatoria dei Mondi Biforcanti)\" e avrebbe dovuto contenere 11 brani pi\u00f9 altri 7 distribuibili probabilmente in download digitale. Un progetto obiettivamente complesso e complicato da realizzare e, prevedibilmente, non portato a compimento a causa della difficile distribuzione.\nAlla fine la casa discografica opt\u00f2 per un album pi\u00f9 accessibile, scegliendo tra le versioni delle canzoni quelle ritenute pi\u00f9 godibili. Scelte ritenute da Morgan opinabili perch\u00e9 valutate come le peggiori. A tal proposito ha dichiarato:\n\u00c8 composto da reinterpretazioni di brani d'autore italiani e da due inediti: 'Desolazione' (brano strumentale che apre il disco): e 'Una nuova canzone'. Per le cover di \"Io che non vivo (senza te)\" e \"Sole malato\" sono presenti sia una versione in italiano che una in inglese. \u00c8 presente anche una versione orchestrale di Speak Softly Love, famosissimo tema tratto dal film Il padrino e, in chiusura del disco, il suo riadattamento in lingua italiana intitolato \"Parla pi\u00f9 piano\", con testo di Gianni Boncompagni e cantata originariamente da Gianni Morandi sull'album \"Il mondo cambier\u00e0\" del 1972."}
{"id": "3887416", "revid": "1675182", "url": "https://it.wikipedia.org/wiki?curid=3887416", "title": "Second Single", "text": "Second Single, a cui spesso si fa riferimento con il titolo o La la la \u00e8 il secondo singolo della boy band sudcoreana Big Bang, pubblicato dalla YG Entertainment il 28 settembre 2006. Il brano principale presente nel singolo \u00e8 \"La la la \". Il singolo \u00e8 riuscito ad arrivare sino all'ottava posizione dei singoli pi\u00f9 venduti in Corea."}
{"id": "3887419", "revid": "1869172", "url": "https://it.wikipedia.org/wiki?curid=3887419", "title": "Antonio Maria Capodistria", "text": "Biografia.\nAntonio Maria Capodistria nacque nella citt\u00e0 di Corf\u00f9, il centro principale delle Isole Ionie (a quel tempo facenti parte della Repubblica di Venezia). I Capodistria erano iscritti nel Libro d'Oro della nobilt\u00e0 corfiota fin dal 1679 in virt\u00f9 di un ascendente che era stato nominato conte da Carlo Emanuele II di Savoia e derivavano il loro nome dall'omonima cittadina istriana, luogo da cui la famiglia, il cui cognome originario era Vittori, emigr\u00f2 a Corf\u00f9 gi\u00e0 nel XIV secolo, ove in seguito mutarono il proprio nome in Capodistria e si convertirono alla religione ortodossa.\nDopo aver studiato diritto presso l'Universit\u00e0 di Padova, nel 1760 divenne membro del \"Gran Consiglio\" dell'isola di Corf\u00f9.\nLe sette isole dello Ionio (Corf\u00f9, Pax\u00f2, Itaca, Cefalonia, Santa Maura, Zante e Cerigo), appartenute per secoli alla Repubblica di Venezia, dopo il trattato di Campoformio furono cedute alla Francia repubblicana.\nNel 1800 le isole furono occupate dalla flotta russa e la nobilt\u00e0 locale, con la protezione del governo inglese, invi\u00f2 il conte Capodistria assieme a \"Nicola Gradenigo Sig\u00f9ros\" prima a Costantinopoli e poi a San Pietroburgo per chiedere l'autonomia per le Isole Ionie. Fu presente anche a Costantinopoli alla firma del trattato che istituiva la Repubblica delle Sette Isole Unite.\nNel 1803 elabor\u00f2 inoltre la costituzione del nuovo Stato, che rimase in vigore per la seconda occupazione francese (1807-1814) fino al 1815, alla nascita del protettorato britannico con il nome di Stati Uniti delle Isole Ionie.\nI suoi figli, Giovanni Capodistria e Agostino Capodistria, furono i primi presidenti della Grecia repubblicana."}
{"id": "3887426", "revid": "2032913", "url": "https://it.wikipedia.org/wiki?curid=3887426", "title": "Third Single", "text": "Third Single, a cui spesso si fa riferimento con il titolo Bigbang 03 o B I G B A N G 0 3 \u00e8 il terzo singolo della boy band sudcoreana Big Bang, pubblicato dalla YG Entertainment il 21 novembre 2006. Il brano principale presente nel singolo \u00e8 \"Forever with You\". Il singolo \u00e8 riuscito ad arrivare sino alla settima posizione dei singoli pi\u00f9 venduti in Corea."}
{"id": "3887428", "revid": "663104", "url": "https://it.wikipedia.org/wiki?curid=3887428", "title": "Giuseppe Garibaldi (pirofregata)", "text": ""}
{"id": "3887430", "revid": "767487", "url": "https://it.wikipedia.org/wiki?curid=3887430", "title": "Heptessenz", "text": "Heptessenz \u00e8 il terzo album in studio del gruppo musicale tedesco Saltatio Mortis, pubblicato nel 2003."}
{"id": "3887431", "revid": "682087", "url": "https://it.wikipedia.org/wiki?curid=3887431", "title": "Sindrome della bocca bruciante", "text": ""}
{"id": "3887432", "revid": "371529", "url": "https://it.wikipedia.org/wiki?curid=3887432", "title": "The Beach Boys in Concert", "text": "The Beach Boys in Concert \u00e8 un album live del gruppo musicale statunitense The Beach Boys, pubblicato negli Stati Uniti nel 1973.\nIl disco raggiunse la posizione numero 25 negli Stati Uniti, restando in classifica per 24 settimane.\nSia Blondie Chaplin che Ricky Fataar uscirono dalla band poco tempo dopo la pubblicazione dell'album.\nVersione inedita.\nLa prima versione di \"The Beach Boys In Concert\" era stata concepita per essere un disco singolo, e non un doppio vinile come quello pubblicato. La scaletta dei brani era la seguente:"}
{"id": "3887437", "revid": "23", "url": "https://it.wikipedia.org/wiki?curid=3887437", "title": "Serie di reazioni di Bowen", "text": ""}
{"id": "3887442", "revid": "1745361", "url": "https://it.wikipedia.org/wiki?curid=3887442", "title": "Pothos (divinit\u00e0)", "text": "Pothos (in greco antico \"\u03a0\u03cc\u03b8\u03bf\u03c2\") \u00e8 un personaggio della mitologia greca, figlio di Afrodite e Crono (secondo Filone Erennio citato da Eusebio) oppure di Zefiro e Iris, e personificato tra i fratelli di Eros, al quale \u00e8 spesso assimilato, come simbolo di \"desiderio amoroso\". Fa parte degli Eroti (\"\u1f1c\u03c1\u03c9\u03c4\u03b5\u03c2\"), con Imero ed Eros, a cui talvolta viene assimilato anche Anteros. \nSpesso raffigurato in trio coi fratelli nella ceramografia greca, \u00e8 il soggetto di una celebre scultura di Skopas (330 a.C. circa)."}
{"id": "3887450", "revid": "1543377", "url": "https://it.wikipedia.org/wiki?curid=3887450", "title": "Haley Ramm", "text": "Biografia e carriera.\nHaley Ramm nasce prematura (con cinque settimane di anticipo) nella contea di Collin, in Texas, ma cresce a Dallas, dove frequenta lezioni di danza dall'et\u00e0 di tre anni. A 6 anni, inizia a frequentare lezioni di recitazione e ad apparire nelle pubblicit\u00e0; compiuti nove anni, Ramm ottiene ruoli minori in alcuni film texani. Nel 2005, si trasferisce a Los Angeles con la madre. Vengono raggiunte dal padre e dal fratello maggiore Max tre anni pi\u00f9 tardi.\nNel 2006, appare in \"X-Men - Conflitto finale\" nel ruolo di una giovane Jean Grey. L'anno successivo, \u00e8 protagonista del film \"Mr. Blue Sky\" e compare in \"Walking Tall 3 - Giustizia personale\", al fianco di Kevin Sorbo. Quello stesso anno, interpreta Gwen Tennyson, cugina di Ben Tennyson, nel primo film tratto dalla serie animata \"Ben 10\", \"Ben 10 - Corsa contro il tempo\". Tre anni pi\u00f9 tardi, \u00e8 la protagonista di \"Rubber\", terzo film diretto dal musicista francese Mr. Oizo.\nNel 2011, \u00e8 Heather Spencer in \"La festa (peggiore) dell'anno\", mentre nel 2012 appare nel film \"Disconnect\".\nDoppiatrici italiane.\nNelle versioni in italiano dei suoi film, Haley Ramm \u00e8 stata doppiata da:"}
{"id": "3887452", "revid": "118425069", "url": "https://it.wikipedia.org/wiki?curid=3887452", "title": "Matteo da Napoli", "text": "Ebbe uno stile di transizione tra il Gotico Internazionale e il Rinascimento, ma su di lui non si dispone di molti documenti, tant'\u00e8 vero che anche le localit\u00e0 di nascita e morte sono solo ipotetiche.\nTra le sue opere si ricordano quelle nell'Abruzzo teramano, i portali tardo gotici della chiesa di Sant'Agostino in Atri e della chiesa madre di Santa Maria La Nova a Cellino Attanasio."}
{"id": "3887454", "revid": "729019", "url": "https://it.wikipedia.org/wiki?curid=3887454", "title": "Linea 6 (MetroValencia)", "text": "La linea 6 \u00e8 una tramvia del sistema Metrovalencia che collega la stazione di Mar\u00edtim Serrer\u00eda con quella di Tossal del Rei. La linea \u00e8 indicata con il colore lilla.\nTra le stazioni di Doctor Lluch e di Primat Reig la linea ha una tratta in comune con la linea 4. Ha anche una tratta in comune con la linea 5 tra le stazioni di Grau-Canyamelar e Mar\u00edtim Serrer\u00eda.\n\u00c8 stata inaugurata nel 2007.\nStoria.\nIl 22 settembre del 2007 \u00e8 stato inaugurato il primo tratto della linea tra Tossal del Rei e Mar\u00edtim Serrer\u00eda, passando per il percorso che collega le stazioni di Doctor Lluch e Primat Reig (gi\u00e0 utilizzato dalla linea 4).\nIn futuro, la linea sar\u00e0 una linea tramviaria circolare (definita \"Tramvia Orbital\"). Oltre a questo progetto, la linea avr\u00e0 anche la corrispondenza con la futura linea 2 tra le stazioni di Alfauir e Sant Miquel dels Reis."}
{"id": "3887455", "revid": "767487", "url": "https://it.wikipedia.org/wiki?curid=3887455", "title": "Erwachen", "text": "Erwachen \u00e8 il quarto album in studio del gruppo musicale tedesco Saltatio Mortis, pubblicato nel 2004."}
{"id": "3887457", "revid": "375960", "url": "https://it.wikipedia.org/wiki?curid=3887457", "title": "Ji (alabarda)", "text": ""}
{"id": "3887461", "revid": "709565", "url": "https://it.wikipedia.org/wiki?curid=3887461", "title": "Aki (nome)", "text": "Origine e diffusione.\nIl nome pu\u00f2 avere diverse origini, tutte dalla lingua giapponese:\nAki \u00e8 anche un diminutivo del nome maschile d'origine ebraica Joakim, senza rapporto con il nome giapponese."}
{"id": "3887466", "revid": "47059991", "url": "https://it.wikipedia.org/wiki?curid=3887466", "title": "Pianura Veneto-Friulana", "text": ""}
{"id": "3887479", "revid": "88740", "url": "https://it.wikipedia.org/wiki?curid=3887479", "title": "Orang pendek", "text": "L'Orang pendek (in indonesiano significa \u00abuomo basso\u00bb) \u00e8 un ipotetico criptide, che vivrebbe nelle remote foreste montane dell'isola di Sumatra. Non esiste alcuna prova scientifica della sua esistenza, per quanto l'animale sia stato avvistato per almeno un centinaio di anni dalle trib\u00f9 locali dell'isola, da coloni olandesi, da diversi scienziati occidentali e viaggiatori. Tutti coloro che finora hanno testimoniato di aver osservato questo animale, lo hanno descritto come un primate bipede coperto di pelo marroncino-grigio e corto.\nAmbiente.\nAvvistamenti recenti provengono in gran parte all'interno della reggenza Kerinci, all'interno dell'isola di Sumatra, ma soprattutto entro i confini del Parco nazionale di Kerinci Seblat. Il parco si trova all'interno della catena montuosa del Bukit Barisan, dove sono presenti alcune delle pi\u00f9 remote foreste pluviali e montane del mondo. A causa della sua inaccessibilit\u00e0, il parco \u00e8 stato in gran parte risparmiato dal disboscamento sull'isola di Sumatra.\nCaratteristiche ipotetiche.\nL'esistenza dell'Orang pendek deve ancora essere documentata, e il suo comportamento e le sue caratteristiche fisiche sono ancora del tutto sconosciute, bench\u00e9 alcuni testimoni abbiano finora riportato alcune peculiarit\u00e0 in modo pi\u00f9 o meno coerente, su come potrebbe presentarsi quest'animale.\nA tutt'oggi si suppone che, oltre ad essere un primate bipede, col pelo corto di colore marroncino-grigio e di altezza variabile tra gli 80 ed i 150 cm, pi\u00f9 spesso 120 cm, presenti gli alluci separati dalle altre dita, proprio come il pollice delle mani dei primati; inoltre si presume sia erbivoro, con gambe corte e braccia lunghe e potenti, in grado di arrampicarsi sugli alberi e di invertire i piedi per nascondere il senso di marcia."}
{"id": "3887480", "revid": "1305772", "url": "https://it.wikipedia.org/wiki?curid=3887480", "title": "Adriano Barbano", "text": "Biografia.\nNacque a Castri di Lecce il 23 gennaio 1926. Frequent\u00f2 giovanissimo l'Accademia nazionale d'arte drammatica a Roma, diretta da Pietro Sharoff. Nel 1951 gir\u00f2 \"Il paese degli olivi\", il suo primo documentario. Nel 1965 debutt\u00f2 come regista con \"Il Tramontana\", vincendo il Premio Qualit\u00e0 del Ministero del Turismo e dello Spettacolo e il Laceno d'Oro al Festival del Cinema di Salerno.\nNel 1974 Adriano Barbano fond\u00f2 \"TeleLecceBarbano\", la prima emittente televisiva privata del Salento e si impegn\u00f2 in produzioni in 16 millimetri: Appuntamento alla scuola di danza (1975), Il quadro della notte (1975), Otranto 1480 (1980) con il quale vinse il premio Rocca d'oro per il miglior film realizzato da un'emittente privata. Nel 1979 avvi\u00f2 il festival della canzone leccese che riprese con la sua emittente.\nMor\u00ec a Lecce il 16 dicembre 1985."}
{"id": "3887481", "revid": "110157", "url": "https://it.wikipedia.org/wiki?curid=3887481", "title": "St\u00f6r", "text": "Lo St\u00f6r \u00e8 un fiume tedesco situato nel \"Land\" dello Schleswig-Holstein, affluente di destra del fiume Elba. La sua lunghezza totale \u00e8 di 87\u00a0km. La St\u00f6r sorge ad est di Neum\u00fcnster e scorre verso ovest attraverso Neum\u00fcnster, Kellinghusen e Itzehoe. Si unisce all'Elba nei pressi di Gl\u00fcckstadt."}
{"id": "3887486", "revid": "287204", "url": "https://it.wikipedia.org/wiki?curid=3887486", "title": "Sh2-120", "text": "Sh2-120 \u00e8 una nebulosa a emissione visibile nella costellazione del Cigno.\nSi individua nella parte settentrionale della costellazione, circa 6\u00b0 a nordovest della brillante stella Deneb; il periodo pi\u00f9 indicato per la sua osservazione nel cielo serale ricade fra i mesi di luglio e dicembre e, a causa della sua declinazione fortemente settentrionale, \u00e8 notevolmente facilitata per osservatori posti nelle regioni dell'emisfero boreale terrestre.\nSi presenta come una piccola nube dalla forma circolare del diametro di appena un primo d'arco, situata in una regione galattica parzialmente oscurata da densi banchi di polveri situati in primo piano rispetto alla nube stessa, come LDN\u00a0988; si tratta di un oggetto poco studiato la cui distanza \u00e8 stata stimata attorno ai 6300\u00a0parsec (20500 anni luce) dal sistema solare, in una regione remota sul bordo esterno del Braccio di Perseo. Uno studio del 1978 indica per questa e per la vicina Sh2-121 una distanza approssimativa di almeno 7500\u00a0parsec, affermando esplicitamente che, assieme a Sh2-127 e Sh2-128, farebbero parte di una struttura galattica esterna rispetto al Braccio di Perseo. Il catalogo Avedisova la inserisce in una regione di formazione stellare assieme alla sorgente di radiazione infrarossa IRAS\u00a021020+4939 e ad alcune sorgenti di onde radio."}
{"id": "3887497", "revid": "198326", "url": "https://it.wikipedia.org/wiki?curid=3887497", "title": "Vis, consili expers, mole ruit sua", "text": "Vis, consili expers, mole ruit sua \u00e8 una locuzione latina la cui traduzione in italiano \u00e8: \"La forza, senza la saggezza, crolla sotto il suo stesso peso\". La locuzione \u00e8 di Orazio (Libro III, Ode IV, riga 65)."}
{"id": "3887505", "revid": "180559", "url": "https://it.wikipedia.org/wiki?curid=3887505", "title": "Charles Adelle Lewis Totten", "text": "Biografia.\nCharles Totten nacque in una famiglia militare (il padre James Totten era generale di brigata e lo zio Joseph Gilbert Totten era a capo dello United States Army Corps of Engineers). Si laure\u00f2 all'Accademia Militare degli Stati Uniti, ed insegn\u00f2 scienza e tattica militare presso il Massachusetts Agricultural College (oggi noto come University of Massachusetts Amherst), per poco tempo a West Point, e serv\u00ec l'esercito con l'artiglieria del Missouri prima di essere assunto come professore di tattica militare presso l'universit\u00e0 di Yale dal 1889 al 1892. Charles Totten e W. R. Livermore vengono considerati i primi ad aver importato il wargame dalla Germania agli Stati Uniti d'America. Il libro di Totten sul Kriegspiel fu pubblicato nel 1880.\nNel 1884 brevett\u00f2 un sistema di pesi e misure.\nRassegn\u00f2 le dimissioni nel 1892, dedicando buona parte della vita rimanente alla scrittura, soprattutto su tematiche di cronologia biblica, profezie bibliche, piramidologia ed israelismo britannico. Fu uno scrittore prolifico, scrivendo oltre 180 libri ed articoli, tra cui una serie di 26 volumi intitolata \"Our Race\", in cui difendeva l'israelismo britannico. Ancora oggi le sue opere esercitano influenza in alcuni circoli di sionismo cristiano."}
{"id": "3887506", "revid": "19933", "url": "https://it.wikipedia.org/wiki?curid=3887506", "title": "Charles Totten", "text": ""}
{"id": "3887507", "revid": "767487", "url": "https://it.wikipedia.org/wiki?curid=3887507", "title": "Il cugino di campagna", "text": "Il cugino di campagna (\"The Country Cousin\") \u00e8 un film del 1936 diretto da David Hand e Wilfred Jackson. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla United Artists il 31 ottobre 1936. Basato sulla favola di Esopo \"Il topo di citt\u00e0 e il topo di campagna\", il film inizi\u00f2 la produzione sotto la direzione di Hand, sostituito da Jackson nella primavera del 1936. Il corto vinse l'Oscar al miglior cortometraggio d'animazione ai premi Oscar 1937, venendo quindi inserito quello stesso anno nel film di montaggio \"I capolavori di Walt Disney\". Inoltre partecip\u00f2 in concorso alla 5\u00aa Mostra internazionale d'arte cinematografica di Venezia. \u00c8 stato distribuito anche col titolo Il campagnolo va in citt\u00e0.\nTrama.\nAbner, un topo campagnolo che vive a Podunk (un termine in inglese americano che denota un posto fuorimano), viene invitato dal suo cugino Monty a vivere con lui in una lussuosa abitazione in citt\u00e0. Quando Abner arriva, Monty gli intima di fare silenzio ogni volta che fa il minimo rumore, poi si vanta mostrandogli una tavola imbandita. I due topi cominciano a mangiare del formaggio, ma presto Abner finisce per ubriacarsi bevendo troppo da un calice. La situazione degenera ed entrambi cadono dalla tavola rompendo vari oggetti. A terra i due topi si imbattono nel gatto di casa. Abner gli d\u00e0 un calcio e viene inseguito fin sul tetto, dove \u00e8 costretto a fuggire attraverso una grondaia. Tuttavia, ritrovatosi nella confusione della citt\u00e0, rischia pi\u00f9 volte di venire calpestato e investito, cos\u00ec decide di tornare a tutta velocit\u00e0 verso la campagna.\nDistribuzione.\nEdizioni home video.\nDVD.\nUna volta restaurato, il cortometraggio fu incluso nella prima edizione italiana in DVD de \"Gli Aristogatti\" (bench\u00e9 nella copertina sia indicato erroneamente \"Pasticciopoli\"), uscita il 7 novembre 2001. Fu poi inserito nel primo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. In America del Nord fu incluso anche nel secondo volume della collana \"Timeless Tales\", uscito il 16 agosto 2005."}
{"id": "3887512", "revid": "1305772", "url": "https://it.wikipedia.org/wiki?curid=3887512", "title": "Kaze o sagashite", "text": " \u00e8 un brano musicale della cantante giapponese Mari Yaguchi, pubblicato il 13 gennaio 2010 come suo secondo singolo. Il brano \u00e8 stato utilizzato come dodicesima sigla di apertura per gli episodi dal 426 al 459 dell'anime \"One Piece\", in sostituzione della precedente sigla \"Share the World\". Il singolo \u00e8 arrivato alla seconda posizione della classifica Oricon dei singoli pi\u00f9 venduti, vendendo circa 37.000 copie."}
{"id": "3887513", "revid": "473181", "url": "https://it.wikipedia.org/wiki?curid=3887513", "title": "Giovanni Tarello", "text": "Biografia.\nHa insegnato filosofia del diritto e diritto civile all'Universit\u00e0 di Genova, dove ha diretto l'Istituto di Filosofia del diritto ed \u00e8 stato Preside della Facolt\u00e0 di Giurisprudenza. L'Ateneo genovese gli ha intitolato dopo la morte il Dipartimento di cultura giuridica e, dopo lo scioglimento del Dipartimento, l'Istituto Tarello per la Filosofia del diritto. A Genova ha fondato e diretto le due riviste giuridiche \"Materiali per una storia della cultura giuridica\" e \"Quaderni\".\n\u00c8 stato membro del Consiglio Universitario Nazionale (CUN): in questa veste ha contrastato, insieme a Paolo Grossi, la proposta di escludere la filosofia del diritto dal settore didattico delle discipline giuridiche per collocarla in un ambito esclusivamente filosofico.\nTarello ha approfondito in particolare i temi del realismo giuridico e dell'interpretazione della legge. Insieme a Norberto Bobbio, Uberto Scarpelli, Amedeo Giovanni Conte, \u00e8 stato uno dei maggiori esponenti della cosiddetta \"filosofia analitica del diritto\" o, pi\u00f9 precisamente, dell'analisi filosofica del linguaggio giuridico, praticata anche dai realisti scandinavi e da Herbert Hart. \u00c8 l'esponente pi\u00f9 rappresentativo del giusrealismo analitico italiano e il massimo studioso di quello americano.\nLo stesso Norberto Bobbio, nel discorso commemorativo pronunciato nell'aula magna dell'Universit\u00e0 di Genova il 3 giugno 1987 ha cos\u00ec dichiarato:\nA sua volta, Uberto Scarpelli ebbe a dire di lui:\nE Stefano Rodot\u00e0 lo defin\u00ec un \"signore del diritto\" perch\u00e9 \nL'interpretazione giuridica in Giovanni Tarello.\nSe a Scarpelli si devono i primi studi di analisi del linguaggio giuridico, Tarello, a sua volta, muovendo da un approccio realistico-analitico, sottopone ad una revisione epistemologica ancora pi\u00f9 radicale il vecchio giuspositivismo dogmatico e le sue pretese di scientificit\u00e0, mostrando che le norme non sono oggetto preesistente, ma il prodotto dell'interpretazione e delle manipolazioni dei giuristi e conferendo un'originale rilevanza metateorica alla storiografia della cultura giuridica, da lui promossa a banco di prova della sua concezione della scienza giuridica come politica del diritto.\nIl pensiero di Tarello in materia di interpretazione prende l'avvio dalla critica nei confronti del neopositivismo logico della Scuola di Torino: il diritto, secondo l'Autore, non \u00e8 suscettibile di alcuna definizione concettuale ed esclusivamente normativa, configurandosi piuttosto, sulla base di una sua lettura fenomenica e non astrattizzante, come un concreto insieme non sistematico di regole normative finalizzate a disciplinare le relazioni intersoggettive. Inoltre, per Tarello non \u00e8 possibile fornire una definizione \u201ctradizionale\u201d di norma giuridica, per il fatto che, nella realt\u00e0 dell'esperienza, vi \u00e8 una netta differenza, mediata dall'interpretazione, tra ci\u00f2 che \u00e8 la disposizione normativa e ci\u00f2 che \u00e8 la norma. La disposizione normativa \u00e8 infatti un enunciato, il testo di legge in s\u00e9 e per s\u00e9 considerato, ossia l'espressione linguistica in forma compiuta che il giurista si impegna ad analizzare e interpretare o applicare \u201cin senso normativo\u201d, e che, prima dell'intervento pratico dell'operatore di diritto, racchiude nel proprio nucleo linguistico una pluralit\u00e0 di significati possibili. La norma \u00e8, invece, una comunicazione precettiva esprimente il significato \u2013 quel singolo, specifico significato \u2013 che emerge in virt\u00f9 dell'interpretazione della disposizione normativa che sia stata effettuata. Tarello, al riguardo, afferma: \nSe, dunque, nel pensiero di Tarello, il diritto non vive, nella prassi, se non nel momento in cui le disposizioni normative si tramutano in norme per effetto dell'attivit\u00e0 interpretativa, ne esce enormemente valorizzato il ruolo che l'interpretazione assume, concretamente, effettivamente, nel mondo del diritto: l'interprete \u00e8 l'artefice primo della dinamica e della concreta esperienza giuridica, in quanto \u00e8 il responsabile della trasformazione della disposizione \u2013 priva di qualsiasi significato, ma in potenza suscettibile di contenerne una enorme pluralit\u00e0 perch\u00e9 in \u201cattesa\u201d di essere interpretata da un singolo operatore giuridico \u2013 in norma, cio\u00e8, in sostanza, in significato. In altri termini, secondo Tarello l'interpretazione non \u00e8 un'attivit\u00e0 meramente ricognitiva di significato, ma \u00e8 un'attivit\u00e0 \u201cascrittiva\u201d di significato (agli enunciati), e, dunque, \u201ccreativa\u201d (di significato, cio\u00e8 di norme). Queste osservazioni confermano, dunque, la dirompente rilevanza, stante l'inevitabile ed ineliminabile ruolo di mediazione che l'interpretazione riveste nell'esperienza giuridica, del ruolo svolto dai giudici-interpreti nella vita del diritto. \nInevitabile, in una simile situazione, l'ingresso, nella norma scaturita da una simile interpretazione giudiziale, delle opzioni latamente \u201cpolitiche\u201d di cui ogni organo giudicante \u00e8 \u201cintriso\u201d. Ecco perch\u00e9 si parla, relativamente al pensiero di Tarello, e, in modo pi\u00f9 ampio, relativamente a quello dei giusrealisti, di \u201cinterpretazione politica\u201d della legge: l'atto interpretativo di ascrizione di significato all'enunciato di un documento normativo \u00e8, per sua natura, indissolubilmente legato alla soggettivit\u00e0, alla cultura, alla preparazione professionale, ai pregiudizi, anche all'onest\u00e0, e, in una parola alla visione \u201cpolitica\u201d dell'interprete stesso. Ecco perch\u00e9 si parla, facendo riferimento all'attivit\u00e0 interpretativa operata dalla magistratura, di \u201cgoverno dei giudici\u201d.\nGli studi sul realismo giuridico americano.\nIl termine \"realismo giuridico\" si \u00e8 diffuso a partire dagli anni Trenta del Novecento in connessione col sorgere della giurisprudenza sociologica e l'affermarsi della sociologia del diritto. Ai giusrealisti interessa il diritto nella sua componente fattuale, ossia non le norme come dovrebbero essere, ma come sono e studiarne l'efficacia. Il realismo giuridico (\"Legal realism\") si sviluppa in area americana gi\u00e0 dalla fine dell'Ottocento, in particolare con Roscoe Pound (1870-1964), bench\u00e9 egli non impieghi ancora l'espressione \"realismo giuridico\". Pound distingue tra \"law in action\" e \"law in books\", cio\u00e8 tra diritto in azione (diritto come fatto) e diritto teorico, astratto, traducendo cos\u00ec il fenomeno americano della \"rivolta\" contro il formalismo giuspositivistico, che negli Stati Uniti trova un ambiente particolarmente accogliente anche grazie al \"pragmatismo\" di William James e di John Dewey. Alle posizioni di Roscoe fa eco Oliver Wendell Holmes (1841-1935), che ha diffuso l'idea secondo cui \u00e8 inutile cercare una sofisticata definizione del diritto: secondo Holmes, diritto sono \"le predizioni di ci\u00f2 che i tribunali faranno\". Nell'opera \"Diritto e mente moderna\", Jerome Frank (1889-1957) radicalizza la posizione di Holmes asserendo che il diritto c'\u00e8 solo dopo le decisioni delle corti. Col realismo giuridico ci troviamo dinanzi a una concezione giudiziaria del diritto, interprete della cosiddetta \"litigation society\" (la \"societ\u00e0 delle controversie\"). In questi autori americani, \u00e8 fortissima la polemica contro il \"mito\" della certezza del diritto, che invece era fondante per la coscienza giuridica europea tradizionale.\nGiovanni Tarello nel suo scritto del 1962 \"Il realismo giuridico americano\" offre per la prima volta ai lettori italiani un inquadramento sistematico della vicenda dei giusrealisti americani, esaminandone partitamente i rispettivi contributi.\nStudi di diritto processuale civile.\nTarello \u00e8 stato insieme a Vittorio Denti e Mauro Cappelletti uno dei protagonisti della svolta culturale che ha interessato il diritto processuale civile italiano a partire dagli anni Settanta, in direzione di una comparazione con altri ordinamenti e di un approccio multidisciplinare ai problemi della giustizia. Scrive Michele Taruffo: \nLa Scuola genovese.\nAlcuni allievi di Tarello (tra cui Riccardo Guastini, Paolo Comanducci e Silvana Castignone), pur perseguendo linee di ricerca diverse nell\u2019ambito della filosofia del linguaggio giuridico e dell'indagine storiografica delle dottrine dei giuristi, hanno conservato elementi teorici e metodologici comuni, che sono valsi a caratterizzare loro e i loro allievi come una vera e propria scuola di filosofia del diritto: la \"scuola genovese\", nota anche come \"realismo giuridico genovese\".\nSecondo Luigi Ferrajoli, si tratta di una teoria realistica del diritto, di matrice analitica, che identifica le norme giuridiche con i significati attribuiti ai testi normativi dagli interpreti, e che concepisce l\u2019interpretazione giuridica come un\u2019attivit\u00e0 creativa o valutativa, anzich\u00e9 conoscitiva e scientifica (c.d. scetticismo interpretativo). Mauro Barberis ritiene che ci\u00f2 che unisce la scuola genovese sia l\u2019approccio realista e antiformalista, cio\u00e8 l'adozione di un metodo che non disdegna gli strumenti di discipline extra-giuridiche e che guarda con sospetto alla pretesa (kelseniana) di perseguire obiettivi teorico-giuridici \u201cpuri\u201d. \nOltre al riferimento all'opera di Tarello, alla sua teoria scettica dell'interpretazione e interesse per l'analisi del linguaggio giuridico, la scuola genovese spesso condivide una rilettura dell'opera di Kelsen che ne valorizza gli aspetti realistici, soprattutto in tema di teoria dell'interpretazione."}
{"id": "3887515", "revid": "767487", "url": "https://it.wikipedia.org/wiki?curid=3887515", "title": "Manufactum", "text": "Manufactum \u00e8 il primo album live del gruppo musicale tedesco Saltatio Mortis, pubblicato nel 2005."}
{"id": "3887524", "revid": "594360", "url": "https://it.wikipedia.org/wiki?curid=3887524", "title": "Quentin Dupieux", "text": ""}
{"id": "3887525", "revid": "729019", "url": "https://it.wikipedia.org/wiki?curid=3887525", "title": "Wagria", "text": "La Wagria \u00e8 situata nella parte nord-orientale del Holstein nel \"Land\" tedesco dello Schleswig-Holstein, che corrisponde approssimativamente ai circondari di Pl\u00f6n e dell'Holstein Orientale. La parola \"Wagria\" deriva dal nome da una trib\u00f9 dei Lechiti, i Wagri, che significa \"coloro che vivono presso le baie\".\nGeografia.\nNel medioevo, come mostrato da antiche mappe, la Wagria confinava a nord e a est con il mar Baltico dal fiordo di Kiel alla baia di Lubecca, e nell'entroterra con i fiumi Schwentine e Trave. Oggi, ci si riferisce alla Wagria come penisola di Oldenburg (\"Oldenburgische Halbinsel\") nel circondario dello Holstein Orientale.\nL'altura pi\u00f9 elevata nella penisola \u00e8 il Bungsberg con 168 metri d'altitudine."}
{"id": "3887535", "revid": "767487", "url": "https://it.wikipedia.org/wiki?curid=3887535", "title": "Des K\u00f6nigs Henker", "text": "Des K\u00f6nigs Henker \u00e8 il quinto album in studio del gruppo musicale tedesco Saltatio Mortis, pubblicato nel 2005."}
{"id": "3887536", "revid": "287204", "url": "https://it.wikipedia.org/wiki?curid=3887536", "title": "Sh2-121", "text": "Sh2-121 \u00e8 una nebulosa a emissione visibile nella costellazione del Cigno.\nSi individua nella parte settentrionale della costellazione, circa 6\u00b0 a nordovest della brillante stella Deneb e a breve distanza da Sh2-120; il periodo pi\u00f9 indicato per la sua osservazione nel cielo serale ricade fra i mesi di luglio e dicembre e, a causa della sua declinazione fortemente settentrionale, \u00e8 notevolmente facilitata per osservatori posti nelle regioni dell'emisfero boreale terrestre.\nSi presenta come una macchia chiara di forma ovale del diametro di appena un primo d'arco, situata in una regione galattica parzialmente oscurata da densi banchi di polveri; la sua distanza \u00e8 stata stimata attorno ai 6300\u00a0parsec (20500 anni luce) dal sistema solare, coincidente con una regione remota sul bordo esterno del Braccio di Perseo. Uno studio del 1978 indica per questa e per la vicina Sh2-120 una distanza approssimativa di almeno 7500\u00a0parsec, affermando esplicitamente che, assieme a Sh2-127 e Sh2-128, farebbero parte di una struttura galattica esterna rispetto al Braccio di Perseo. Un'ulteriore stima effettuata nel 2003 riporta per questa nebulosa una distanza di 4500\u00a0parsec, nettamente inferiore alle precedenti stime, collocandola cos\u00ec all'interno del Braccio di Perseo. La responsabile dell'eccitazione dei gas potrebbe essere una stella blu di classe spettrale O8.5. Il catalogo Avedisova la inserisce in una regione di formazione stellare assieme alle sorgenti di radiazione infrarossa IRAS\u00a021036+4927 e IRAS\u00a021037+4933 e ad alcune sorgenti di onde radio."}
{"id": "3887542", "revid": "599013", "url": "https://it.wikipedia.org/wiki?curid=3887542", "title": "Celestis", "text": "Celestis (indirizzo Stargate: ) \u00e8 un pianeta immaginario dell'universo fantascientifico di Stargate.\nIl nome di questo pianeta significa \"Divino\" (nell'universo di Stargate la lingua degli Antichi influenz\u00f2 il latino, dove \"Celestis\" divenne \"Caelestis\", cio\u00e8 \"Divino\", \"Celeste\", \"Sublime\") e fu il luogo d'origine degli Alterani, la prima evoluzione degli esseri umani, che influenzarono l'intero universo di Stargate. Sul pianeta sorge la Citt\u00e0 degli Dei, dove risiedono gli Ori ascesi, e, nascosta all'interno di una montagna, l'Ortus Mallum, villaggio dove si rifugiarono gli Antichi, prima della loro fuga, e dove fu costruita l'arca della verit\u00e0.\nStoria.\nMilioni di anni fa, si svilupp\u00f2 una civilt\u00e0 avanzata su Celestis: gli Alterani, la prima evoluzione degli esseri umani. In seguito a una divisione filosofica interna, si formarono due fazioni: gli Ori, che dominarono la loro galassia per milioni di anni, e gli Antichi che fuggirono verso la Via Lattea.\nDopo la fuga degli Antichi, gli Ori evolsero seguendo la via del credo religioso, fino a raggiungere l'ascensione. Una volta raggiunto il nuovo stadio d'esistenza, crearono con i poteri ottenuti una nuova forma umana, il corrispettivo nella loro galassia degli umani della Terra, creati scientificamente con parte del DNA degli Antichi.\nGli umani di Celestis, vissero sotto il dominio degli Ori finch\u00e9 l'SG-1 non us\u00f2 l'arca della verit\u00e0 sui Priori, liberandoli dal dominio di false divinit\u00e0.\nCitt\u00e0 degli Dei.\nInformazioni generali.\nLa Citt\u00e0 degli Dei, chiamata anche Citt\u00e0 di Celestis \u00e8 un'enorme fortezza d'oro, costruita dagli Ori come loro tempio, nel mezzo delle pianure di Celestis. La citt\u00e0 sembra essere il luogo centrale del culto degli Ori stessi, dove risiedono i loro servitori. Essa infatti contiene numerosi corridoi dove i seguaci passarono il tempo in meditazione quando cominciarono il loro cammino per diventare Priori degli Ori. Nella citt\u00e0 venivano portati i manufatti Alterani per essere distrutti. Ogni cosa infatti che ricordasse gli Antichi o le origini non divine degli Ori era spacciato per qualcosa di demoniaco e doveva perci\u00f2 essere distrutto. I membri dei gruppi segreti anti-Ori conservavano, sempre in segreto, questi manufatti a testimonianza delle loro tesi. Nel cuore della citt\u00e0 risiedeva il Doci, il capo dei Priori, il cui compito era essere il portavoce diretto degli Ori e l'unico a poter vedere nelle Fiamme dell'Illuminazione (gli Ori).\nStoria recente.\nDaniel Jackson e Vala Mal Doran giunsero sulle Pianure di Celestis da un Priore e furono condotti all'interno della Citt\u00e0 dove attesero studiando il Libro delle Origini. In seguito, Daniel chiese di poter parlare con il Doci, credendo che i seguaci degli Ori abbiano frainteso le parole degli esseri ascesi. Il Doci lo condusse di fronte alle Fiamme dell'Illuminazione, la forma fisica con cui si mostravano gli Ori, i quali affermarono che la crociata contro la Via Lattea era cominciata e che gli umani avrebbero dovuto adorarli o sarebbero stati distrutti.\nPoco tempo dopo che Daniel e Vala fuggissero da Celestis, Gerak, Primo Ministro dei Jaffa, fu teletrasportato da un Priore fino alla Citt\u00e0 degli Dei dove incontr\u00f2 il Doci. Vedendo la potenza degli Ori, Gerak fu trasformato in un Priore nel tentativo degli Ori stessi di dimostrare la loro potenza ai Jaffa e condurli tra le loro schiere.\nDurante l'ultima fase della guerra contro gli Ori, l'SG-1 fu catturata dall'Esercito degli Ori e condotto nella Citt\u00e0 degli Dei, dove furono imprigionati e torturati dai Priori. La squadra riusc\u00ec tuttavia a fuggire e fin\u00ec nella stanza dove risiedeva Adria, divenuta una degli Ori, che ordin\u00f2 la loro morte. L'SG-1 riusc\u00ec per\u00f2 ad attivare l'arca della verit\u00e0, trovata da Adria, e dimostrare cos\u00ec la vera natura degli Ori al Doci che, collegato telepaticamente con tutti i Priori, trasmise la verit\u00e0, diminuendo di fatto i poteri di Adria e degli Ori. Sfruttando il minor potere di Adria, Morgana costrinse la Ori alla battaglia tra esseri ascesi, mettendo di fatto fine alla minaccia degli Ori.\nLuoghi della Citt\u00e0 conosciuti.\nFiamme dell'Illuminazione.\nLe Fiamme dell'Illuminazione sono il luogo dove risiedono collettivamente gli Ori, nei pressi della Stanza del Doci. Le Fiamme appaiono come un enorme muro di fuoco che serve come manifestazione fisica della forma ascesa degli Ori. In certe occasioni, un Ori pu\u00f2 lasciare le Fiamme e impossessarsi temporaneamente del corpo del Doci per dimostrare la loro potenza ai loro credenti, come accadde quando Jackson fu condotto di fronte a loro.\nPrigioni.\nLa Citt\u00e0 possiede diverse celle di detenzione molto simili alle prigioni medievali, dove ovviamente vengono rinchiusi i nemici degli Ori. Di solito, il Doci o i Priori torturano i prigionieri con i loro poteri, provocando grande sofferenza.\nIn queste celle fu condotta l'SG-1, quando fu catturata dall'Esercito Ori, e vi rimase finch\u00e9 Teal'c, creduto morto, non si infiltr\u00f2 nella Citt\u00e0 per liberare i propri compagni.\nSala d'attesa.\nLa sala d'attesa \u00e8 il luogo dove attendono gli ospiti della citt\u00e0. Essa \u00e8 una sala adornata con un enorme tavolo al centro e delle sedie dove ci si pu\u00f2 sedere, con al centro un cesto con frutta e altro cibo. Vi \u00e8 anche una copia del \"Libro delle Origini\" per chi volesse leggerlo. Diverse porte chiudono la sala \"intrappolando\" gli ospiti finch\u00e9 un Priore non arriva per scortarli all'interno della Citt\u00e0.\nIn quest'area dell'edificio, attesero Vala e Daniel. Il dottore ebbe cos\u00ec il tempo di leggere il \"Libro delle Origini\" prima che il Priore, che precedentemente li ha condotti laggi\u00f9, tornasse per condurlo dal Doci.\nStanza di Adria.\nLa stanza \u00e8 il luogo dove risiede Adria, sia in forma umana che sotto forma di fiamma. Vala e l'arca della verit\u00e0 furono condotti in questa stanza dove Adria afferm\u00f2 di fronte a sua madre che avrebbe portato a termine la crociata nella Via Lattea e sarebbe diventata un dio. Nella stanza fu condotto anche il resto dell'SG-1 per essere uccisi. La squadra per\u00f2 riusc\u00ec ad attivare l'arca sul Doci che scopr\u00ec la verit\u00e0 sugli Ori, divulgando tutto telepaticamente anche agli altri Priori e mettendo fine al dominio degli Ori stessi.\nStanza del Doci.\nLa Stanza del Doci \u00e8 una struttura centrale nelle profondit\u00e0 della Citt\u00e0, dove risiede il leader dei Priori. Alla stanza si accede tramite un'enorme porta che si apre solo quando qualcuno desidera parlare con il Doci. Sul muro della stanza vi \u00e8 il simbolo delle Origini che il Doci, solitamente, contempla per molto tempo.\nQui fu condotto Daniel Jackson quando volle parlare con il Doci, prima di vedere le fiamme degli Ori, e fu condotto anche Gerak, prima di diventare Priore.\nOrtus Mallum.\nL'Ortus Mallum (diventato in latino, \"Ortus Malum\" cio\u00e8 \"Origine del Male\") \u00e8 il luogo dove si radunarono gli Alterani sopravvissuti alle persecuzioni degli Ori. Da l\u00ec, essi decisero di abbandonare la loro galassia d'origine per cercare una nuova dimora. Questa ricerca li condusse fino alla Via Lattea dove ricostruirono la loro civilt\u00e0 che fu poi chiamata la civilt\u00e0 degli Antichi. Per questo motivo, l'Ortus Mallum, chiamato cos\u00ec dagli Ori, viene ritenuto il luogo d'origine degli Antichi stessi.\nIl villaggio \u00e8 scavato all'interno di una montagna sul pianeta Celestis, vicino alle Pianure di Celestis. Qui fu creata e abbandonata l'arca della verit\u00e0, dispositivo per combattere gli Ori. Quando gli Alterani decisero di abbandonare il loro pianeta verso una destinazione sconosciuta, essi uscirono, con la loro astronave, letteralmente dalla montagna, seppellendo cos\u00ec il villaggio e l'arca al suo interno. Il dispositivo fu ritrovato da Daniel Jackson, Vala Mal Doran e Teal'c.\nAll'epoca del ritrovamento, nel 2007, il villaggio era stato coperto dalla foresta. Quando l'SG-1 recuper\u00f2 l'arca e usc\u00ec dalle pericolanti rovine fu catturata dall'Esercito Ori e l\"'Odyssey\", in attesa in orbita, dovette ritirarsi dopo essere stata attaccata da quattro navi madri Ori. Daniel e Vala furono condotti nella Citt\u00e0 degli Dei mentre Teal'c, creduto morto, fu abbandonato nelle Pianure di Celestis.\nVer Eger.\nVer Eger \u00e8 un villaggio popolato da credenti degli Ori e del \"Libro delle Origini\". Esso \u00e8 situato su Celestis, il pianeta d'origine degli Alterani, ed \u00e8 uno dei tanti mondi umani creati dagli Ori nella loro galassia per essere adorati. Gli abitanti del villaggio sono chiamati Ver Egen e l'SG-1 entr\u00f2 in contatto con loro quando Vala Mal Doran e Daniel Jackson finiscono nel corpo di due abitanti locali, attraverso il dispositivo di comunicazione a lungo raggio, usato anche dagli Antichi. Durante questo breve periodo, i due vengono a conoscenza dell'esistenza degli Ori."}
{"id": "3887548", "revid": "468892", "url": "https://it.wikipedia.org/wiki?curid=3887548", "title": "Citt\u00e0 degli Dei", "text": ""}
{"id": "3887549", "revid": "468892", "url": "https://it.wikipedia.org/wiki?curid=3887549", "title": "Ortus Mallum", "text": ""}
{"id": "3887552", "revid": "767487", "url": "https://it.wikipedia.org/wiki?curid=3887552", "title": "L'arca di No\u00e8 (film 1933)", "text": "L'arca di No\u00e8 (\"Father Noah's Ark\") \u00e8 un film del 1933 diretto da Wilfred Jackson. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla Columbia Pictures l'8 aprile 1933 e basato sul racconto biblico dell'arca di No\u00e8 contenuto nel libro della Genesi (alla base anche di un altro corto Disney del 1959 intitolato \"Noah's Ark\" e animato a passo uno).\nTrama.\nNo\u00e8, i suoi figli Cam, Jafet e Sem, le loro mogli, la loro madre e tutti gli animali si stanno dando un gran daffare per costruire e ultimare l'arca in tempo prima che giunga il Diluvio universale mandato da Dio. Mentre le scimmie e i rinoceronti tagliano ancora il legname e le mogli lavano i panni, il Sole viene oscurato dalle nuvole e cominciano a cadere le prime gocce di pioggia. No\u00e8 e i suoi figli chiamano a raccolta con i corni tutti quanti a rifugiarsi nell'arca e cos\u00ec pian piano ogni specie di animale, con la sua met\u00e0, sale a bordo dalle alte giraffe ai bassi topolini, dalle veloci tigri alle lente tartarughe.\nLa nave si allontana dalla terraferma, ma la coppia delle puzzole \u00e8 stata dimenticata e cos\u00ec i due animali sono costretti a tuffarsi e a raggiungere l'arca con una zattera formata da residui di legno. Passano i giorni e l'imbarcazione \u00e8 continuamente sballottata a destra e a sinistra dalle forti onde e con essa anche gli animali, mentre No\u00e8 prega assieme ai figli e alle mogli Dio affinch\u00e9 la tempesta cessi presto. Le sue suppliche vengono ascoltate e finalmente gli animali possono scendere e ripopolare la terra assieme agli uomini.\nProduzione.\nLa bozza del film inizi\u00f2 a circolare nello studio a novembre del 1932. Anzich\u00e9 passarsi tra di loro gli schizzi nella sala riunioni com'era abitudine allora, gli sceneggiatori appuntarono i disegni su una bacheca per trasmettere la narrazione, in una sorta di storyboard preliminare (tuttavia, come ricord\u00f2 il regista Wilfred Jackson, gli schizzi illustravano solo una certa gag o una breve azione sequenziale piuttosto che seguire il percorso narrativo dall'inizio alla fine).\nL'animazione del film inizi\u00f2 a gennaio del 1933. In quel periodo gli animatori venivano istruiti sul disegno dal vivo da Donald W. Graham del Chouinard Art Institute, tuttavia dimostravano ancora dei punti deboli nell'animazione delle figure umane (essendo esse poco utilizzate nei cartoni animati dello studio). Poich\u00e9 \"L'arca di No\u00e8\" si basa su una profusione di movimento con molti personaggi sullo schermo, gli animatori principali dello studio \u2013 Norman Ferguson, Dick Lundy e Clyde Geronimi \u2013 animarono solo brevi sequenze chiave. I giovani animatori Disney, supervisionati da Ben Sharpsteen, dominano gran parte dell'azione del film. Hamilton Luske divenne un animatore vero e proprio durante la produzione di questo cartone animato. La colonna sonora fu composta dal neoassunto Leigh Harline, che per il brano di apertura si bas\u00f2 sulla prima delle dodici contraddanze di Ludwig van Beethoven. La produzione del film termin\u00f2 a marzo.\nDistribuzione.\nEdizione italiana.\nIl corto fu distribuito in Italia nel 1933 in lingua originale, venendo doppiato dalla Royfilm nel 2004 in occasione della distribuzione in DVD. Non essendo stata registrata una colonna internazionale, nelle scene cantate la musica \u00e8 sostituita da una versione sintetizzata.\nEdizioni home video.\nDVD.\nUna volta restaurato, il cortometraggio fu distribuito in DVD nel secondo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004."}
{"id": "3887554", "revid": "468892", "url": "https://it.wikipedia.org/wiki?curid=3887554", "title": "Ver Eger", "text": ""}
{"id": "3887556", "revid": "663104", "url": "https://it.wikipedia.org/wiki?curid=3887556", "title": "Francesco Caracciolo (pirocorvetta)", "text": ""}
{"id": "3887557", "revid": "729019", "url": "https://it.wikipedia.org/wiki?curid=3887557", "title": "Stazione di Grottammare", "text": "La stazione di Grottammare \u00e8 situata nell'omonima cittadina posizionata sulla ferrovia Adriatica. Da essa transitano i treni regionali della linea Pescara-Ancona, e delle tratte Ascoli Piceno-Ancona ed Ascoli Piceno-Fabriano.\nServizi.\nLa stazione \u00e8 classificata da RFI nella categoria \"bronze\".\nLa stazione dispone di:"}
{"id": "3887560", "revid": "1005847", "url": "https://it.wikipedia.org/wiki?curid=3887560", "title": "Distretto di Vilcabamba", "text": ""}
{"id": "3887572", "revid": "767487", "url": "https://it.wikipedia.org/wiki?curid=3887572", "title": "Ahmad Bradshaw", "text": " Fu scelto nel corso del settimo giro del Draft NFL 2007 dai New York Giants. Al college ha giocato a football alla Marshall University ad Huntington (Virginia Occidentale).\nCoi Giants ha vinto due Super Bowl: il primo nel 2007, nella sua stagione da rookie, ed il secondo nel 2011 in cui segn\u00f2 il touchdown vincente sui Patriots.\nCarriera professionistica.\nNew York Giants.\nAl draft NFL 2007 fu selezionato come 250\u00aa scelta dai Giants. Il debutto nella NFL avvenne il 9 settembre 2007 a Dallas contro i Cowboys. Gi\u00e0 nel suo anno da rookie riusc\u00ec a vincere il primo Super Bowl.\nNei primi anni di carriera si ritagli\u00f2 pochi spazi ma a partire dalla stagione 2010 gioc\u00f2 spesso da titolare.\nA inizio della stagione 2011 firm\u00f2 un contratto di 4 anni per un totale di 18 milioni di dollari, di cui 9 milioni garantiti e 5 milioni di bonus alla firma. A fine stagione arriv\u00f2 la vittoria del suo secondo campionato, trionfando nel Super Bowl XLVI contro i New England Patriots, in cui segn\u00f2 il touchdown del sorpasso negli ultimi minuti del quarto periodo di gioco.\nIl 5 settembre 2012, nella prima gara della nuova stagione, i Dallas Cowboys si vendicarono dei New York Giants campioni in carica che li avevano esclusi dalla corsa ai playoff l'annata precedente, vincendo 24-17 in trasferta. Bradshaw gioc\u00f2 comunque una buona gara correndo 78 yard e segnando l'unico touchdown su corsa dei Giants. Nella vittoria del turno successivo contro i Tampa Bay Buccaneers, Bradshaw dovette lasciare anzitempo il campo per un infortunio che lo costrinse anche a saltare la partita successiva contro i Carolina Panthers. Ahmad torn\u00f2 nella settimana 4 coi Giants che persero l'ottava partita negli ultimi nove incontri disputati contro gli Eagles sbagliando il potenziale field goal della vittoria a 15 secondi dalla fine. Bradshaw corse 39 yard su 13 tentativi. Nel turno successivo i Giants si portarono su un record di 3-2 vincendo sui Cleveland Browns con Bradshaw che stabil\u00ec il proprio primato in carriera correndo ben 200 yard (dopo averne corse in totale 132 nelle prime 4 partite) e segn\u00f2 un touchdown. Per questa prestazione il giocatore vinse per la prima volta in carriera il premio di miglior running back della settimana.\nNella sesta settimana, i Giants ottennero una importante vittoria contro i 49ers nella rivincita della finale della NFC dell'anno precedente: Bradshaw riprese da dove aveva terminato nel turno precedente, correndo 116 yard e segnando un touchdown. Nel turno successivo, Ahmad corse 43 yard e segn\u00f2 un altro touchdown nella vittoria sui Redskins. Nella settimana 8, Bradshaw corse 78 yard nella vittoria in casa dei Cowboys.\nDopo tre sconfitte consecutive i Giants tornarono alla vittoria nella settimana 12 contro i Packers con Bradshaw che corse 58 yard con un touchdown oltre a riceverne altre 61. Nel turno successivo le 103 yard corse da Bradshaw non furono sufficienti ai Giants che furono battuti dai Redskins nel Monday Night. Nell'ultimo turno di campionato Ahmad corse 107 yard e un touchdown nella vittoria sugli Eagles ma i Giants rimasero fuori dai playoff un anno dopo aver vinto il titolo. Malgrado una stagione 2012 produttiva in cui Bradshaw termin\u00f2 con 1.015 yard corse e 6 touchdown, il 6 febbraio 2013 fu svincolato dai Giants per recuperare spazio salariale.\nIndianapolis Colts.\nL'11 giugno 2013, Bradshaw firm\u00f2 un contratto annuale con gli Indianapolis Colts comprendente 250.000 dollari di bonus alla firma, 1,1 milioni di salario base e 650.000 di eventuali incentivi. Il primo touchdown con la nuova maglia lo segn\u00f2 nella settimana 2 contro i Miami Dolphins. Con una grande prestazione, nella settimana successiva Bradshaw contribu\u00ec alla vittoria sui San Francisco 49ers grazie a 95 yard corse e un touchdown. Durante questa partita, Bradshaw sub\u00ec un infortunio al collo e venne inserito in lista infortunati per il resto della stagione.\nL'11 marzo 2014, Bradshaw firm\u00f2 un rinnovo contrattuale annuale con i Colts. I primi due touchdown della stagione li segn\u00f2 su ricezione nella settimana 2 contro i Philadelphia Eagles. Ancora su ricezione segn\u00f2 nelle tre sfide successive contro Jaguars, i Titans e Texans."}
{"id": "3887573", "revid": "1543377", "url": "https://it.wikipedia.org/wiki?curid=3887573", "title": "Parque Lisboa (metropolitana di Madrid)", "text": "Parque Lisboa \u00e8 una stazione della linea 12 della metropolitana di Madrid. Si trova sotto all'Avenida de Legan\u00e9s, nel comune di Alcorc\u00f3n.\nStoria.\nLa stazione fu inaugurata il 11 aprile 2003 insieme alle stazioni tra Colonia Jard\u00edn e la stazione Puerta del Sur sulla linea 10.\nA seguito di lavori, nel 2014 e il 2015, la stazione rimase chiusa. La ragione di questi lavori \u00e8 stata la sostituzione delle rotaie e della massicciata. I miglioramenti, che hanno avuto un costo di 12,5 milione di euro, hanno permesso ai treni di circolare a pi\u00f9 di 70 chilometri all'ora rispetto ai 30 chilometri con cui circolavano prima dei lavori."}
{"id": "3887575", "revid": "282579", "url": "https://it.wikipedia.org/wiki?curid=3887575", "title": "Beretta s 56", "text": ""}
{"id": "3887577", "revid": "1451528", "url": "https://it.wikipedia.org/wiki?curid=3887577", "title": "Alilaguna", "text": "Alilaguna \u00e8 una azienda, fondata nel 1999, specializzata nel trasporto pubblico operato da vettore privato a Venezia.\nFino al 2014 Alilaguna \u00e8 stata partecipata per il 30% da ACTV, la compagnia di trasporti di Venezia. Alilaguna gestisce in concessione dal comune di Venezia i servizi aggiuntivi di navigazione lagunare della rete urbana di Venezia, collegando l\u2019Aeroporto e il Terminal Crociere con il centro di Venezia, il Lido e Murano.\nGode di un\u2019ampia rete di biglietterie collocate presso l\u2019Aeroporto Marco Polo, la Stazione Marittima, San Marco, Campo San Luca, la Stazione Ferroviaria di S.Lucia, il Tronchetto, Piazzale Roma e il Lido di Venezia.\nPossiede una flotta che comprende circa 50 imbarcazioni, tutte classificate e certificate dal Registro italiano navale. Gran parte delle imbarcazioni operanti all\u2019interno del Canal Grande sono a propulsione ibrida diesel/elettrica, al fine di preservare l\u2019ambiente lagunare e la fragilit\u00e0 del centro storico.\nAlilaguna e la Mobilit\u00e0 Sostenibile.\nNel 2010 viene confermata l\u2019attenzione alla salvaguardia ambientale da parte di Alilaguna con il varo di \u201cEnergia\u201d, la prima imbarcazione con motore endotermico diesel a propulsione elettrica, dimostrando che l\u2019ecosostenibilit\u00e0 all\u2019interno del centro storico \u00e8 possibile, e pu\u00f2 dare un grosso contributo alla salvaguardia dell\u2019ambiente lagunare.\nDopo Energia, i progetti di ricerca e sviluppo di imbarcazioni non si sono fermati:\nI collegamenti.\nAlilaguna gestisce i collegamenti via acqua tra l'aeroporto e Venezia, il Lido e Murano oltre a un collegamento tra il litorale (comune di Cavallino-Treporti) e Venezia.\nLe linee attive tutto l'anno:\nLinee stagionali:"}
{"id": "3887582", "revid": "767487", "url": "https://it.wikipedia.org/wiki?curid=3887582", "title": "Aus der Asche", "text": "Aus der Asche \u00e8 il sesto album in studio del gruppo musicale tedesco Saltatio Mortis, pubblicato nel 2007, dopo vari avvicendamenti nella band.\nIn questo album \u00e8 presente, come bonus track, la canzone \"Falsche Freunde\" dell'album \"Erwachen\", questa volta registrata in versione rock."}
{"id": "3887583", "revid": "76963", "url": "https://it.wikipedia.org/wiki?curid=3887583", "title": "Mari Yaguchi", "text": "\u00c8 stata un membro dei gruppi Hello! Project (da cui si \u00e8 \"diplomata\" nel 2009), Morning Musume e Tanpopo, uno dei primi sottogruppi delle Morning Musume, ed \u00e8 anche uno dei membri fondatori delle Minimoni. In seguito \u00e8 diventata leader sia delle Morning Musume Sakuragumi che delle ZYX, e dal dicembre 2010 \u00e8 anche membro delle Dream Morning Musume.\nContemporaneamente alle sue attivit\u00e0 come membro di vari gruppi musicali, Mari Yaguchi porta avanti anche una carriera da attrice e conduttrice televisiva. Yaguchi ha recitato nei drama televisivi (insieme alla collega delle Morning Musume Mai Hagiwara, e . Ha inoltre condotto gli show televisivi \"Yaguchi Hitori\" e \"Midtown TV\" e nel 2006 ha recitato nello spettacolo teatrale \"Damn Yankees\", un popolare musical di Broadway, allestito presso il Tokyo Aoyama Theater.\nIl 25 marzo 2009 ha debuttato come solista con il singolo , arrivato sino alla sesta posizione della classifica Oricon ed ha venduto 33.126 copie. \u00c8 seguito nel 2010 utilizzato come sigla di apertura dell'anime \"One Piece\" ed arrivato sino alla seconda posizione con circa 37.000 copie vendute.\nIl 22 maggio 2010 ha sposato il fidanzato e collega, l'attore Masaya Nakamura."}
{"id": "3887593", "revid": "767487", "url": "https://it.wikipedia.org/wiki?curid=3887593", "title": "Sinfonia della fattoria", "text": "Sinfonia della fattoria (\"Farmyard Symphony\") \u00e8 un film del 1938 diretto da Jack Cutting. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla RKO Radio Pictures il 14 ottobre 1938 dopo aver partecipato in concorso alla 6\u00aa Mostra internazionale d'arte cinematografica di Venezia. Il film, anticipando \"Fantasia\", utilizza come colonna sonora oltre quindici estratti da brani di musica classica. \u00c8 stato distribuito in DVD anche col titolo La sinfonia della fattoria.\nTrama.\nIn una fattoria arriva il mattino e il gallo d\u00e0 la sveglia a tutti gli animali. I cuccioli iniziano la loro poppata mattutina, ma uno dei maialini non riesce a farsi spazio tra i fratelli. Cos\u00ec prova a rimediare il latte da una mucca, ma viene cacciato via dal vitellino. Intanto il gallo, dopo aver svegliato le galline che ancora dormivano nell'aia, incontra una bella e snella gallinella e la insegue finch\u00e9 entrambi si mettono a chiocciare sulle note de \"La donna \u00e8 mobile\". Al loro canto si uniscono tutti gli altri animali, finch\u00e9 i gestori della fattoria danno loro da mangiare e gli animali si precipitano sul cibo. Anche stavolta il maialino non riesce a mangiare nulla, finch\u00e9 non si fa cadere addosso un cumulo di spighe di mais, potendo finalmente sfamarsi.\nDistribuzione.\nEdizioni home video.\nDVD.\nUna volta restaurato, il cortometraggio fu distribuito in DVD il 6 giugno 2000 come contenuto speciale nell'edizione nordamericana di \"Musica maestro\", venendo incluso anche nelle edizioni DVD del film uscite in Italia. Fu poi inserito nel secondo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004, e nel DVD \"Extreme Music Fun\", sia nell'edizione nordamericana (uscita il 31 maggio 2005 come sesto volume della collana \"Classic Cartoon Favorites\") sia in quella italiana (uscita il 16 novembre). In Italia fu incluso anche nel DVD \"Il brutto anatroccolo e altre storie\", uscito il 3 settembre 2003 come secondo volume della collana \"Le fiabe\"."}
{"id": "3887607", "revid": "123681963", "url": "https://it.wikipedia.org/wiki?curid=3887607", "title": "Movimento dell'Alleluia", "text": "Il movimento dell'Alleluia, noto anche come \"la grande devozione\", fu una manifestazione a carattere religioso sviluppatasi nel 1233 nell'Italia centro-settentrionale. Sorto nella primavera di quell'anno come uno spontaneo moto di fervore religioso popolare, con il contributo degli ordini mendicanti francescani e domenicani, si trasform\u00f2 ben presto sia in un'azione moralizzatrice e pacificatrice all'interno di varie realt\u00e0 cittadine comunali, sia in una vera e propria azione antiereticale.\nSu pressione degli ordini mendicanti, in particolare dei domenicani, vennero riformate alcune legislazioni statutarie comunali, inserendo non solo norme contro l'usura, il lusso e i costumi licenziosi, ma anche rigorose disposizioni antiereticali. In particolare, i domenicani Giovanni e Bartolomeo da Vicenza e il francescano Gerardo di Modena arrivarono a sostituire temporaneamente il podest\u00e0 di Parma, rivedendo gli statuti cittadini, nei quali inclusero, oltre a leggi in favore dei poveri e per la pace civile, anche l'espulsione o l'esecuzione di eretici, sodomiti e altri trasgressori della morale*. I frati coinvolti nel movimento dell'Alleluia trovarono ispirazione e sostegno nell'energica politica di lotta contro le eresie promossa dal papa Gregorio IX.\nIl movimento si esaur\u00ec rapidamente nel corso dello stesso anno, facendo registrare un gran numero di conversioni, arresti e condanne al rogo in massa di eretici. "}
{"id": "3887612", "revid": "1971044", "url": "https://it.wikipedia.org/wiki?curid=3887612", "title": "Banna (castrum)", "text": "Banna, anche noto come Forte romano di Birdoswald, \u00e8 stato un \"castrum\" romano lungo il Vallo di Adriano, tra il forte di Camboglanna a occidente e quello di Magnis a oriente; una strada romana, nota col nome moderno di Maiden Way, lo collegava al \"castrum\" di Fanum Cocidi, undici chilometri pi\u00f9 a nord, col quale comunicava attraverso due torrette di segnalazione. Situato ove sorge la moderna Birdoswald, il \"castrum\" di Banna era in cima ad un alto sperone triangolare delimitato da scarpate a sud e a est e dominante un ampio meandro del fiume Irthing, in Cumbria; il nome \"Banna\" in lingua latina significa \u00absperone\u00bb o \u00ablingua\u00bb, e descrive la posizione del \"castrum\".\nSi tratta dell'unico forte del Vallo di Adriano per il quale sia stato possibile dimostrare l'uso anche nel periodo successivo al dominio romano, e per questo motivo \u00e8 oggetto di indagini archeologiche.\nStruttura del forte.\nIl forte fu occupato da truppe ausiliarie approssimativamente dal 112 al 400 circa. Nella zona occidentale del Vallo di Adriano, il Vallo fu originariamente costruito in terra, e solo successivamente ricostruito in pietra. Il forte in pietra fu costruito poco dopo il Vallo, nella usuale forma rettangolare, con porte di ingresso ad oriente, occidente e meridione. All'interno furono erette le usuali strutture in pietra, i \"principia\" (quartier generale), gli \"horrea\" (granai) e gli alloggi dei soldati; cosa insolita per un forte destinato alle truppe ausiliarie, a Banna fu eretta anche una \"basilica exercitatoria\" (palestra), come previsto per gli addestramenti invernali.\nA seguito di indagini geofisiche (1997-2001) \u2013 sia tramite la magnetometria che attraverso la misurazione della resistivit\u00e0 del terreno \u2013 \u00e8 stato possibile riconoscere il buono stato di conservazione delle strutture del forte, e procedere successivamente all'indagine archeologica. Questa ha portato alla luce due \"vici\" (insediamenti civili) di caratteristiche differenti a est e a ovest del forte; le stesse indagini hanno permesso di determinare la posizione di una struttura termale nella valle del fiume Irthing.\nGuarnigione.\nLe iscrizioni ritrovate sul posto hanno permesso di identificare la guarnigione del forte con la \"cohors I Aelia Dacorum\", la cui presenza \u00e8 attestata tra il 205 circa e il 282 circa; in epoca severiana era presente probabilmente anche la \"cohors I Thracum\".\nCaratteristiche del Vallo.\nIl settore del Vallo di Adriano che si estende nel raggio di tre chilometri da Banna ha la caratteristica unica di essere stato spostato rispetto alla posizione del Vallo originario in terra. Quando il primo Vallo fu ricostruito in pietra, probabilmente negli anni 130, fu eretto circa 50 metri a nord del precedente vallo in terra, in modo da allinearsi al muro settentrionale del forte invece che alle sue porte occidentale e orientale; le ragioni di questo spostamento non sono note, sebbene sia plausibile che sia dipeso da esigenze di segnalazione. Ad ogni modo, il settore nei pressi di Banna \u00e8 l'unico del Vallo di Adriano in cui sia attualmente possibile confrontare direttamente le due fasi della costruzione.\nA circa 600 metri ad est di Banna, ai piedi di una scarpata giacciono i resti del ponte di Willowford, che permetteva al Vallo di transitare il fiume Irthing. Il movimento verso occidente del corso del fiume ha lasciato, nel corso dei secoli, la spalla orientale del ponte alta e all'asciutto, mentre quella occidentale \u00e8 stata probabilmente distrutta dall'erosione.\nOccupazione post-romana.\nGli scavi archeologici effettuati tra il 1987 e il 1992 hanno mostrato che i granai del forte furono occupati ininterrottamente tra la fine del periodo romano al 500 circa; furono infatti rimpiazzati da due successive grandi sali dalle pareti di tronchi, simili a molte altre ritrovate in Gran Bretagna nel V e VI secolo. Dopo la fine del dominio romano sulla Gran Bretagna, il forte serv\u00ec come centro di potere per un gruppo armato locale, probabilmente discendente dalla guarnigione romana."}
{"id": "3887614", "revid": "767487", "url": "https://it.wikipedia.org/wiki?curid=3887614", "title": "Wer Wind S\u00e6t", "text": "Wer Wind S\u00e6t \u00e8 il settimo album in studio del gruppo musicale tedesco Saltatio Mortis, pubblicato nel 2009."}
{"id": "3887617", "revid": "436907", "url": "https://it.wikipedia.org/wiki?curid=3887617", "title": "Bucketheadland 2", "text": "Bucketheadland 2 \u00e8 il decimo album in studio del chitarrista statunitense Buckethead, pubblicato il 14 ottobre 2003 dalla Ion Records.\nDescrizione.\n\"Bucketheadland 2\" costituisce il seguito dell'omonimo album di debutto di Buckethead del 1992, e riprende lo stesso concept, il \u00abparco dei maltrattamenti\u00bb (\u00ababusement park\u00bb) Bucketheadland. Bootsy Collins, produttore del primo \"Bucketheadland\", ha partecipato all'album con alcuni passaggi di parlato."}
{"id": "3887623", "revid": "1573940", "url": "https://it.wikipedia.org/wiki?curid=3887623", "title": "Hashiru", "text": " \u00e8 un brano musicale della cantante giapponese Maaya Sakamoto, pubblicato come singolo il 21 novembre 1998. Il singolo ha raggiunto l'ottantasettesima posizione della classifica Oricon, dove \u00e8 rimasto per una sola settimana."}
{"id": "3887625", "revid": "767487", "url": "https://it.wikipedia.org/wiki?curid=3887625", "title": "La falena e la fiamma", "text": "La falena e la fiamma (\"The Moth and the Flame\") \u00e8 un cartone animato del 1938, incluso nella collana \"Sinfonie allegre\", prodotto da Walt Disney.\nTrama.\nIn una bottega di antiquariato di un paese sconosciuto vi \u00e8 un lampione circondato da lucciole e falene e due di queste si staccano dal gruppo e si accostano sul davanzale di una finestra. Dentro vedono una tavola imbandita di ogni ben di dio e un attaccapanni pieno di abiti. Le due simpatiche falene riescono ad entrare assieme al resto del gruppo che comincia a mangiarsi ogni cosa dalle pagine di libro alla seta dei vestiti pi\u00f9 pregiati lasciando un cumulo di toppe dietro di loro.\nIntanto i due protagonisti non badano agli altri e vanno a sgranocchiare qualcosa da un vecchio cappello e poi la ragazza della coppia comincia a danzare illuminata dalla fiamma di una candela. Poi si libra in aria e si avvicina molto alla fiamma che cerca di agguantarla senza riuscirci; la ragazza si allontana posandosi su un paio di occhiali e la sbeffeggia, ma questa si sposta dal suo piedistallo di cera e comincia a bruciare ogni cosa su cui si posa, crescendo a dismisura. La ragazza \u00e8 in grave pericolo ma accorre in tempo il fidanzato che la distrae e chiama in soccorso i suoi amici che nel frattempo si stavano facendo un'altra scorpacciata di abiti. Questi accorrono afferrando una cornamusa e riempiendola d'acqua e la spruzzano sul nemico annientandolo. Finalmente le due falene possono stare felici e tranquille e continuare a mangiare assieme ai loro simili."}
{"id": "3887635", "revid": "1509974", "url": "https://it.wikipedia.org/wiki?curid=3887635", "title": "Episodi di Pippi Calzelunghe", "text": "L'edizione originale della serie televisiva Pippi Calzelunghe si compone di tredici episodi, trasmessi in Svezia nel 1969, pi\u00f9 due film spin-off, distribuiti nei cinema svedesi nel 1970. Anche i tredici episodi furono distribuiti, ri-montati, sotto forma di due film: \"Pippi Calzelunghe e il tesoro di Capitan Kid\" (\"Pippi L\u00e5ngstrump\") e \"Pippi a bordo!\" (\"H\u00e4r kommer Pippi L\u00e5ngstrump)\".\nIn Italia i due film aggiuntivi furono divisi in otto episodi trasmessi e distribuiti in DVD insieme ai primi tredici episodi. \nVilla Villacolle.\nNella tranquilla cittadina svedese di Visby, sull'isola di Gotland, vivono i due fratellini Tommy e Annika Settergren, rispettivamente di 9 e 8 anni. Ogni mattina, andando verso scuola, si fermano a contemplare la fantastica Villa Villacolle, sognando che qualcuno un giorno venga ad abitarci.\nNon sanno per\u00f2 che in citt\u00e0 sta per accadere qualcosa di insolito: sta arrivando Pippi Calzelunghe, una bambina di 10 anni che con suo padre, il capitano Efraim Calzelunghe, ha sempre viaggiato per mare intorno al mondo. Dopo un naufragio del padre, ora re dei negri dell'isola di Taka Tuka, Pippi si trasferisce temporaneamente a Villa Villacolle, comprata dal padre stesso, in attesa del suo ritorno. Pippi appare fin da subito come una bambina eccezionale e incredibilmente forzuta, con i capelli rossi legati in due treccine rosse ritte in fuori e il viso pieno di lentiggini; porta quasi sempre un paio di scarpe nere grandi il doppio del normale e due calze lunghe, una arancione e una verde. Alla villa porta con s\u00e9 anche il signor Nilsson, una simpatica scimmietta, Zietto, un cavallo bianco a pois e un baule pieno di monete d'oro lasciatole dal padre. \nTommy e Annika, di ritorno da scuola, comprendono da zia Prysselius, una zitella che lavora nel collegio della citt\u00e0, che qualcuno \u00e8 andato ad abitare nella vecchia villa. I due vi fanno visita e, dopo qualche titubanza, vi entrano. Stupefatti dell'arredamento e dagli strani oggetti, sorprendono Pippi dormire nel letto con i piedi sul cuscino e, quando questa si sveglia d'improvviso, i bambini si presentano, fanno subito amicizia e iniziano a giocare. D'un tratto bussa alla porta zia Prysselius, venuta a mettere Pippi in collegio ma, dopo aver constatato che la bimba sa essere molto furba e dispettosa nei confronti degli adulti e che \u00e8 in grado di vivere da sola, torna indietro a mani vuote chiedendo aiuto ai due poliziotti della citt\u00e0, Kling e Klang. A casa i tre bambini fanno merenda e Pippi regala a Tommy un coltello e ad Annika un anello. Mentre si trovano in giardino compaiono i due poliziotti, determinati ad acciuffare la bambina, noncuranti della sua astuzia e abilit\u00e0. Dopo un inseguimento sul tetto, i due agenti se la svignano a gambe levate, lasciando la bambina libera di vivere in pace a Villa Villacolle.\nIn giro a far compere.\nTommy e Annika sono in vacanza e corrono da Pippi per passare una giornata insieme. I tre decidono di andare in citt\u00e0 a far compere. Dopo essersi immersa in una pozza Pippi, camminando, lascia delle enormi impronte rosse. Questo, ovviamente, attira l'attenzione dei due poliziotti Kling e Klang che, spaventati, credono si tratti del sangue della vittima di un qualche assassino.\nNel frattempo Tommy, Annika e Pippi fanno tappa nel primo negozio, una profumeria: quest'ultima spiega alla commessa di non soffrire di lentiggini, poi compra un profumo molto costoso.\nLa bottega successiva \u00e8 un negozio di vestiti. Dopo essersi travestita Pippi rompe accidentalmente il braccio di un manichino che, tuttavia, ripaga immediatamente sotto gli occhi increduli della commessa.\nI tre capitano poi in un negozio di dolciumi e iniziano a comprare una quantit\u00e0 infinita di caramelle, cioccolatini, liquirizia e altre leccornie. Pippi offre poi a tutti i ragazzini i dolci.\nDopo averli mangiati a Pippi serve la \"madicina\", un portentoso farmaco che pu\u00f2 curare da ogni malattia. Si reca perci\u00f2 dal farmacista che, sbigottito, le vende alcune bottigliette, le quali verranno mischiate dalla bambina in un'unica bottiglia. \nL'ultima tappa \u00e8 un negozio di giocattoli, dove Pippi ne acquista per tutti i bambini.\nIntanto Blum e Tonner-Karlsson, i due vagabondi della citt\u00e0 che erano stati rinchiusi da Kling e Klang, sono evasi dalla prigione, approfittando dei due poliziotti impegnati con il mistero delle impronte rosse. Vengono cos\u00ec a scoprire che ora in citt\u00e0 vive Pippi, una bambina molto ricca con un baule pieno d'oro.\nPer concludere quest'ultima, Tommy, Annika e tutti i bambini improvvisano un concerto con delle ocarine regalate loro da Pippi, venendo tuttavia interrotti proprio da Kling e Klang.\nAlla fine della giornata i tre amici tornano a Villa Villacolle e gustano una limonata, colta da un albero cavo presente in giardino.\nUna festa movimentata.\n\u00c8 una giornata piovosa e Pippi, testarda qual \u00e8, decide di stendere il bucato ed innaffiare il giardino. Poi si dedica alla pulizia della casa.\nLa mamma di Tommy e Annika \u00e8 intenzionata a conoscere la nuova amica dei suoi bambini e decide perci\u00f2 di dare una festa nel pomeriggio e di invitare anche lei. Quando Pippi lo viene a sapere chiede a Tommy e Annika di insegnarle a comportarsi da bambina ben educata, non avendo ella mai partecipato a una festa. Dopo scuola, i due fratellini corrono a Villa Villacolle mentre Pippi si sta lavando i piedi per l'imminente festicciola. \nLa tentazione \u00e8 grossa: la bambina rovescia tutta l'acqua sul pavimento e d\u00e0 prova di come il lavare per terra pattinando su delle spazzole sia un metodo originale e divertente di fare le pulizie. Successivamente, i tre bambini giocano a \"chi cerca trova\": Pippi scova un bidone arrugginito, Tommy un libricino e Annika una collana.\n\u00c8 giunto il momento tanto atteso: Pippi si presenta alla festa dopo essersi esercitata con Zietto e il signor Nilsson a comportarsi da signorina ben educata, ma inizia a combinare un guaio dopo l'altro (mette le dita nella torta, rompe le stoviglie e si appende al lampadario), sotto gli occhi scandalizzati della signora Settergren e di tutte le donne, compresa zia Prysselius. Dopo aver dato una bella lezione a dei prepotenti che se la prendevano con un compagno di scuola di Tommy e Annika, Pippi se ne torna a casa sotto la pioggia, dispiaciuta per tutti i guai combinati, confidando alla sua mamma su nel cielo di essere davvero amareggiata ma che non fa per lei diventare una ragazzina ben educata. Essendo di indole avventuriera e coraggiosa, ella desidererebbe piuttosto diventare un pirata.\nUna gita in campagna.\nPippi ha costruito degli aquiloni e va a trovare Tommy e Annika per chiedere loro di andare a provarli.\nDopo il consenso della mamma i tre si recano in campagna, in compagnia del signor Nilsson e in groppa a Zietto, e fanno volare gli aquiloni.\nNel frattempo i due vagabondi Blum e Tonner-Karlsson cercano di elemosinare qualcosa cantando e suonando un organetto, costretti tuttavia a fuggire dopo essere stati avvistati dai poliziotti Kling e Klang.\nSdraiati in mezzo a un prato i tre amici osservano gli aquiloni volteggiare in aria e Pippi fantastica su quanto possa essere facile volare provando ci\u00f2 poco dopo, gettandosi da un dirupo a strapiombo.\nSuccessivamente, giocando a nascondino, Tommy e Annika sono vittime di uno scherzo di Pippi nascosta in una grotta, che si finge un drago.\nIn quel momento, mentre rincorre i suoi amici, trova un uccellino morto e decide di seppellirlo con l'aiuto di Tommy e Annika, fischiettando poi una triste canzone.\nI tre amici si recano poi ad un ponte su un ruscello e giocano con delle barchette di legno. Nelle vicinanze si sono rifugiati i due vagabondi che, dopo svariate richieste, ricevono delle provviste di cibo da Pippi.\nIntanto, il signor Nilsson \u00e8 scomparso. Dopo alcune ricerche i tre amici lo ritrovano su una zattera di fortuna in un fiume: Pippi improvvisa un salvataggio riportando la scimmietta a terra.\nI tre fanno cos\u00ec ritorno a casa Settergren, dove ritrovano il padre di Tommy e Annika a giocare a freccette fin da quella mattina cercando, senza successo, di fare tutti centri. Pippi, che aveva gi\u00e0 dato prova della sua grande mira la mattina stessa, si riconferma campionessa, sotto gli occhi esterrefatti del signor Settergren.\nUno strano compleanno.\n\u00c8 il compleanno di Pippi, e Tommy e Annika svuotano i loro salvadanai per farle un bel regalo.\nLa festeggiata, che intanto si sta dedicando ai preparativi, riceve una visita insolita: sono Blum e Tonner-Karlsson che, intenzionati a rubarle il baule con le monete d'oro, decidono di rimandare il furto, credendo dalla descrizione di Pippi che il signor Nilsson sia un omone grande e grosso.\nTommy e Annika arrivano a Villa Villacolle, che risplende di mille luci, consegnano il regalo a Pippi (un carillon) e ricevono in dono un pallone e un'armonica.\nDopo un banchetto a base di torta con la panna Pippi convince i suoi amici a salire in soffitta, facendo credere loro che lass\u00f9 pulluli di fantasmi. Dopo essersi esibita in una danza al suono di un vecchio grammofono, Pippi trova una vecchia camicia da notte e delle pistole, che regala ai due fratellini.\nAl loro ritorno in salotto, Tommy e Annika intonano una canzone d'auguri per Pippi, poi tornano a casa.\n\u00c8 il momento per i due vagabondi di intrufolarsi in casa, trovando tuttavia Pippi sveglia senza alcuna intenzione di essere derubata. Per difendersi, prima scaraventa Tonner-Karlsson su un armadio, poi gli lancia in faccia gli avanzi della torta.\nPippi vuole poi donare ad entrambi una moneta d'oro, ma i due fuggono spaventati dalla finestra.\nVisita al luna park.\nIn citt\u00e0 \u00e8 arrivato il luna park e Tommy e Annika non vedono l'ora di raccontare tutto alla loro amica, ma a Villa Villacolle di Pippi non c'\u00e8 traccia. I due fratellini trovano invece un'elegante signora la quale dice che la bambina \u00e8 partita per la Luna e che non sar\u00e0 di ritorno prima di febbraio. Tommy e Annika non credono a questa storia e infatti rimangono vittime di un altro scherzo di Pippi, travestita da zia.\nI tre si recano finalmente al luna park: per iniziare giocano al tiro al bersaglio, dove Pippi vince un cagnolino per Annika.\nAnche Kling e Klang sono presenti: i due escogitano uno stratagemma per provare gratis le giostre, che si rivelano essere troppo spericolate per i due, anche a causa dello zampino di Pippi, che mette mano sulla giostra dei cavalli sulla quale si trovano anche Tommy e Annika, facendola andare a tutta velocit\u00e0.\n\u00c8 poi il momento dello spettacolo principale dove si esibir\u00e0 Adolfo, l'uomo pi\u00f9 forte del mondo. I pi\u00f9 temerari potranno sfidarlo e Pippi non si tira certo indietro, mettendolo al tappeto e mostrando la sua incredibile forza. \nNell'ultimo spettacolo si esibisce la signorina Paula in una danza con un serpente boa. Pippi, che ama molto i serpenti, si avvicina al palco ed estrae dal cesto un secondo boa, causando lo spavento della folla e del direttore, che la implora di riporre l'animale nel cesto.\nLa prima neve.\nIn citt\u00e0 \u00e8 arrivata la prima neve dell'anno e Pippi, dopo essersi svegliata e aver fatto l'inventario del suo guardaroba invernale, esce in groppa a Zietto per ammirare il paesaggio.\nSul percorso incontra Tommy e Annika che stanno andando a scuola e scopre che, se vorr\u00e0 avere le vacanze di Natale, dovr\u00e0 seguire i suoi amici in classe.\nDopo aver cercato di rassettare invano la casa, a causa del signor Nilsson che mette tutto a soqquadro, Pippi va a scuola portando con s\u00e9 anche la scimmietta. La maestra, buona e gentile, cerca di interrogarla, ma lascia subito perdere quando capisce che la bambina non mostra il minimo interesse nel seguire la lezione. Durante il momento del disegno Pippi decide di ritrarre Zietto sulla parete a grandezza naturale. La maestra, indignata, decide di far cantare la classe, mentre Pippi si accascia stanca sul pavimento.\nLa ragazzina sostiene che per lei la scuola sia troppo faticosa, perci\u00f2 decide di andarsene, non prima di aver raccontato alla classe di quando lott\u00f2 con un boa in India e di come nelle scuole del Brasile si passino le giornate a mangiare caramelle.\nDopo aver incartato i regali e averli appesi a un albero Pippi costruisce una pista da sci e un'enorme palla di neve.\nNel frattempo, Blum e Tonner-Karlsson tentano un secondo furto a Villa Villacolle ma Pippi sta in guardia, facendoli diventare pupazzi di neve dopo aver scagliato loro contro la gigantesca palla. Essi si scusano e Pippi regala loro due monete d'oro. I due ringraziano e subito dopo fuggono soddisfatti.\nRegali di Natale.\nSi sta avvicinando il Natale e zia Prysselius, contraria al fatto che Pippi lo passi in solitudine, cerca di metterla in collegio con l'aiuto di Kling e Klang, ma invano.\nIntanto a Villa Villacolle fervono i preparativi per un banchetto natalizio e Pippi prepara una quantit\u00e0 industriale di biscotti, stendendo un enorme strato di pasta sul pavimento.\nTommy e Annika, sopraggiunti nel frattempo, chiedono all'amica di andare a pattinare con loro ed ella, non disponendo di pattini, se ne fabbrica un paio.\nSuccessivamente, i due fratellini chiedono a Pippi che regalo desidererebbe, per organizzarle in gran segreto una sorpresa, e la invitano a passare la vigilia a casa loro, poich\u00e9 il pensiero che Pippi rimanga tutta sola li rattrista molto. Tuttavia, la bambina rifiuta, perch\u00e9 anche Zietto e il signor Nilsson rimarrebbero soli.\nCos\u00ec, la sera della vigilia Pippi rimane a casa triste e in solitudine, ignara che Tommy e Annika, con tutti i loro amici stiano arrivando proprio da lei con un'allegra fiaccolata a portarle il regalo. Pippi, entusiasta nel vedere i suoi amici, scarta finalmente il regalo che si rivela essere una tromba (che desiderava da tempo) e, mentre la suona, tutti gli altri bambini si arrampicano sull'albero a scartare tutti i doni appesi da Pippi.\nL'introvabile spunk.\n\u00c8 una bella giornata di sole e Pippi, dopo una sontuosa colazione con una torta alla panna, scova una conchiglia rovistando tra i cassetti del com\u00f2 che, se immersa nell'acqua, rivela un fiore.\nElla decide di trovargli un nome e finisce per inventare una parola nuova: spunk.\nArrivano Tommy e Annika e, mentre i tre prendono un caff\u00e8, cercano di capire cosa possa essere uno spunk. Ipotizzando che possa trattarsi di un animale enorme e cattivo che spaventi persino il signor Nilsson, i tre amici si mettono all'opera e costruiscono una trappola per catturarne uno: sistemano dei secchi di vernice su delle assi sopra la porta d'ingresso cos\u00ec lo spunk, quando entrer\u00e0, si ritrover\u00e0 sommerso di colore. \nPippi, Tommy e Annika si recano in citt\u00e0 per scoprire se lo spunk possa trovarsi l\u00ec. Dopo aver constatato che non \u00e8 n\u00e9 una pianta n\u00e9 un animale si recano al negozio di dolciumi, ma senza ottenere una risposta.\nIl negozio successivo \u00e8 una merceria, ma neanche l\u00ec il commesso sembra essere d'aiuto.\nPippi pensa cos\u00ec di carpire informazioni da zia Prysselius, che abita in un condominio poco distante. Si arrampica sul muro e si affaccia alla finestra a testa in gi\u00f9 ma, invece di avere una risposta precisa dalla donna, la terrorizza. Mentre camminano per le vie della citt\u00e0 Pippi sembra essere colta da un malore, cos\u00ec Tommy e Annika la portano dal dottore. Pippi gli afferma di avere lo spunk ma il medico, dopo averla visitata, la rassicura dicendole che \u00e8 sana come un pesce.\nI tre tornano dunque a casa a mani vuote ma, proprio in quel momento, qualcuno cade nella trappola: \u00e8 zia Prysselius, venuta a verificare che Pippi stesse bene.\nMentre giocano in giardino Annika sta per pestare una bestiola. I tre non capiscono cosa possa essere, ma Pippi ha un'illuminazione e constata che sia lo spunk che cercavano da tanto.\nFinalmente, i tre amici scoprono dove si trovasse e, poco dopo, lo liberano facendolo volare via.\nUna gita in pallone.\nMentre cercano di elemosinare qualche spicciolo i due vagabondi Blum e Tonner-Karlsson progettano un ennesimo furto a Villa Villacolle dopo che Pippi, di passaggio con Tommy e Annika, ha offerto loro qualche pezzo d'oro.\nIntanto, a casa, i tre amici fantasticano su quanto sia bello volare come degli uccelli e a Pippi viene un'idea, quella di provare la vecchia mongolfiera di suo padre che si trova in soffitta. I tre organizzano dunque una piccola gita e, mentre preparano le provviste, i due vagabondi si intrufolano nella villa e riescono a impossessarsi del baule d'oro.\nPippi, Tommy e Annika partono in compagnia del signor Nilsson. Sfortunatamente vengono visti da zia Prysselius che chiede aiuto a Kling e Klang per farli scendere immediatamente. I due poliziotti si mettono all'inseguimento del pallone che, dopo aver sorvolato la costa, atterra in un campo. I tre amici stanno per fare merenda, ma sono costretti a ripartire subito perch\u00e9, in quel momento, sopraggiungono i poliziotti.\nIntanto, i due vagabondi se la spassano contando le monete sul ciglio della strada ma, proprio in quell'istante, piomba loro addosso dal cielo una bambola del tutto simile a Pippi (che i tre amici si erano portati sul pallone e che Tommy aveva fatto accidentalmente cadere). I due furfanti si spaventano, poich\u00e9 hanno capito che la proprietaria del baule con l'oro si trova nei paraggi.\nPoco dopo il pallone arriva sul campanile di una chiesa, ma i tre amici terrorizzano il sagrestano che, credendo di avere le allucinazioni, corre subito ad avvertire il parroco. Tommy, Annika e Pippi fuggono subito, ma quest'ultima si lancia pericolosamente dalla punta del campanile e rischia di cadere di sotto. Riesce, tuttavia, a risalire coraggiosamente grazie all'aiuto di Tommy. I tre amici avvistano con il cannocchiale Blum e Tonner-Karlsson e, con un arpione, riescono a recuperare la valigia di monete d'oro, lasciandoli con un palmo di naso. I due ladri si danno alla fuga poich\u00e9 Kling e Klang, che hanno seguito tutto il tempo il pallone invece di dare la caccia ai vagabondi, li avvistano e iniziano a rincorrerli, mentre Pippi, Tommy e Annika assistono divertiti alla scena dall'alto. Tuttavia, i due furfanti riescono a rubare la motocicletta dei poliziotti e a farla partire, lasciandoli a piedi nel bel mezzo del nulla.\nCome Robinson Crusoe.\nSi prospettano tre giorni di noia totale per Tommy e Annika, poich\u00e9 i loro genitori, partiti per qualche giorno, chiedono a zia Prysselius di badare a loro. I due raggiungono Pippi che sta pescando su un pontile. All'improvviso Annika avvista sul fondo del lago una barca abbandonata e Pippi si tuffa subito per recuperarla, per poi portarla a Villa Villacolle e ripararla. La sera stessa Pippi \u00e8 invitata a cena da Tommy e Annika: zia Prysselius ha preparato uno strano minestrone. Il signor Nilsson fa cadere nella zuppa delle viti mentre tutti sono distratti e, durante la cena, Tommy e Annika rischiano quasi di rompersi i denti.\nLa mattina dopo continuano le riparazioni alla barca e si inizia a progettare un naufragio sulle orme di Robinson Crusoe: i tre amici salperanno la mattina successiva e navigheranno verso un'isoletta deserta in mezzo a un lago poco distante. L'indomani, all'alba, Tommy lascia un biglietto a zia Prysselius mentre sta ancora dormendo, nel quale la tranquillizza dicendole che lui e Annika sarebbero tornati la sera successiva e che con Pippi sarebbero stati al sicuro. I tre si recano dunque sulle rive del lago accompagnati da Zietto e dal signor Nilsson e salpano. Poco dopo Pippi avvista l'isoletta col cannocchiale e approdano.\nDopo essere andati in esplorazione piantano una tenda nel mezzo di una radura: Pippi spaventa i suoi amici affermando che sull'isola vi siano indiani e bestie feroci. Dopo aver fatto finta di combattere contro un serpente ed un rinoceronte, i tre fanno il bagno giocando a tuffarsi da un albero in riva al lago e, al momento della cena, Pippi e Tommy fantasticano sul loro futuro da pirati, mentre Annika ne \u00e8 terrorizzata.\nLa notte stessa, nella tenda, Pippi sogna un veliero sul quale lei \u00e8 capitano pirata.\nLa mattina seguente i tre amici si svegliano con una brutta sorpresa: la barca \u00e8 sparita. Chiedendosi come sarebbero potuti andare via Pippi spiega che in questi casi si invoca aiuto usando la posta in bottiglia, scrivendo un messaggio di soccorso e gettandola in acqua in attesa che qualcuno la trovi e venga a soccorrerli. All'improvviso Pippi si ricorda che la notte prima aveva tirato a terra l'imbarcazione per evitare che si bagnasse. I tre ripartono dunque alla volta della terraferma.\nArrivati a Villa Villacolle, una bella sorpresa attende Pippi: suo padre Efraim \u00e8 tornato a trovarla!\nFesta d'addio.\nIl padre di Pippi, re dei negri dell'Isola di Taka Tuka, \u00e8 arrivato a Villa Villacolle. Finalmente anche Tommy e Annika fanno la conoscenza di Efraim Calzelunghe e ne rimangono molto colpiti. Dopo aver danzato al suono del tam tam Efraim annuncia alla figlia che vuole portarla con s\u00e9 nei mari del Sud: naturalmente questo intristisce molto Tommy e Annika. \nIl giorno successivo, mentre Pippi fa la sua ginnastica mattutina, arrivano i due fratellini, evidentemente dispiaciuti nel vedere la loro amica tanto entusiasta per l'imminente partenza. In quel momento si presenta al cancello zia Prysselius per convincere per l'ennesima volta Pippi a seguirla in collegio, ma non sa che adesso in casa \u00e8 presente anche il suo pap\u00e0 e, al vederlo, ne rimane talmente affascinata e felice da cambiare idea. Pippi, Tommy, Annika e il capitano Calzelunghe si recano al molo, dove \u00e8 ancorata la \"Saltamatta\", la nave sulla quale Pippi e suo padre hanno viaggiato per anni in lungo e in largo. I marinai sono molto contenti di rivedere la figlia del loro capitano e, dopo aver cantato e ballato, Pippi fa un annuncio: ci sar\u00e0 una grande festa d'addio a Villa Villacolle e chiunque potr\u00e0 partecipare.\nA casa Pippi, Tommy e Annika iniziano a preparare il tutto e nel pomeriggio tutti i bambini della citt\u00e0 e i marinai della Saltamatta arrivano nel giardino di casa. Tutti, dopo il benvenuto, iniziano a mangiare e divertirsi: la festa culmina con una torta lanciata in faccia al capitano Calzelunghe e con Pippi che d\u00e0 prova di essere la pi\u00f9 forte del mondo, prima battendo suo padre a braccio di ferro, poi sollevando la porta di casa con sopra Zietto, Tommy, Annika e i marinai.\nLa serata si conclude a suon di musica e alle luci di molte girandole, ma Tommy e Annika appaiono molto tristi: d'ora in poi, senza la loro amica, si sentiranno davvero soli.\nLa partenza.\n\u00c8 giunto il momento tanto atteso: Pippi sta sistemando Villa Villacolle prima di lasciarla per sempre. La bambina rassicura anche il signor Nilsson: d'ora in poi la scimmietta non dovr\u00e0 pi\u00f9 indossare il maglione nei mari del Sud. \nArrivano Tommy e Annika con due facce davvero tristi: Pippi prova a farli sorridere facendo delle smorfie, ma senza risultato. I tre amici, sempre in compagnia del signor Nilsson e Zietto, si avviano al molo, dove tutto \u00e8 pronto per la grande partenza. Tutti i cittadini si sono riuniti per dare l'ultimo saluto alla strepitosa bambina che ha cambiato a tutti la vita: Kling e Klang, zia Prysselius e tutti i bambini della citt\u00e0, perfino Blum e Tonner-Karlsson assistono ai saluti dalle sbarre della prigione. Tommy e Annika se ne stanno in disparte: Pippi non sopporta di vederli cos\u00ec tristi e perci\u00f2, dopo aver parlato con suo padre, decide di restare a Villa Villacolle poich\u00e9 ormai troppo affezionata ai suoi amici e a quella vita.\nPrima di salpare, padre e figlia si salutano e Efraim lancia a Pippi una nuova borsa di monete d'oro, con la promessa che torner\u00e0 presto a trovare la sua bambina. \nTommy e Annika sono al settimo cielo e i tre fanno ritorno a casa in groppa a Zietto. Anche Pippi \u00e8 felice di essere tornata e, dopo aver constatato quanto possa essere bello abitare a Villa Villacolle, i tre giocano felici come un tempo, ricollegandosi alla scena del primo episodio della serie. D'un tratto Tommy afferma di non voler mai diventare grande e Pippi mostra ai due fratellini delle pillole del tutto simili a dei piselli, chiamate \"pillole Crumelius\": sar\u00e0 sufficiente inghiottirne una per restare per sempre bambini. I tre inseparabili amici aspettano che sia buio e prendono le pillole, fantasticando sul futuro e su cosa avrebbero fatto l'indomani. Dopo essere tornati a casa, Tommy e Annika osservano Pippi dalla finestra. Dispiaciuti dal fatto che trascorra sempre la notte da sola, non desiderano altro che correre subito da lei il mattino successivo e, felici che la loro amica sia rimasta a Visby, la salutano. Pippi, sdraiata su una sedia a dondolo, fissa con aria sognante una candela sul tavolo di casa sua, che spegne infine con un soffio."}
{"id": "3887636", "revid": "112431453", "url": "https://it.wikipedia.org/wiki?curid=3887636", "title": "Grande Tempio", "text": "Il Grande Tempio nel manga e nell'anime \"I Cavalieri dello zodiaco\" \u00e8 il luogo sacro dove Atena e i suoi cavalieri vivono. \u00c8 allo stesso tempo il luogo dove la maggior parte dei cavalieri si allena, come ad esempio Pegasus, e dei soldati, i quali hanno diversi ruoli, tra cui la guardia e la protezione del \"Gran Sacerdote\". Il luogo \u00e8 situato non molto lontano da Atene e sembra protetto da un campo di forza che impedisce agli aerei di sorvolarlo e allontana le persone normali e i turisti.\nIn originale sia nell'anime che nei manga viene chiamato con l'inglese \"Sanctuary\", ma nelle edizioni italiane dei manga tale termine \u00e8 stato tradotto letteralmente in \"Santuario\", mentre \"Grande Tempio\" \u00e8 il termine usato nell'adattamento dell'anime classico.\nDescrizione.\nViene rappresentato come una composizione architettonica simile all'Acropoli di Atene e contiene numerose costruzioni ispirate agli antichi templi greci, pi\u00f9 o meno allo stato di rovine. Nel manga classico e nel sequel canonico \"Next Dimension\" vi \u00e8 anche una panoramica del Santuario, ed \u00e8 descritto come un luogo montagnoso disseminato di antiche rovine e templi.\nIl Grande Tempio \u00e8 suddiviso in diversi luoghi:\nGrande sacerdote.\nCronologia del Grande sacerdote del Santuario:"}
{"id": "3887644", "revid": "767487", "url": "https://it.wikipedia.org/wiki?curid=3887644", "title": "Manufactum II", "text": "Manufactum II \u00e8 il secondo album live del gruppo musicale tedesco Saltatio Mortis, pubblicato nel 2010."}
{"id": "3887648", "revid": "36426", "url": "https://it.wikipedia.org/wiki?curid=3887648", "title": "Braccio Nuovo", "text": ""}
{"id": "3887662", "revid": "1573940", "url": "https://it.wikipedia.org/wiki?curid=3887662", "title": "Platinum (singolo)", "text": " \u00e8 un brano musicale di Maaya Sakamoto, pubblicato come singolo il 21 ottobre 1999 dalla Victor Entertainment. \"Platinum\" \u00e8 stato utilizzato come terza sigla di apertura dell'anime \"Card Captor Sakura\". Il singolo ha venduto 38.260 copie ed \u00e8 arrivato sino alla ventunesima posizione della classifica Oricon dei singoli pi\u00f9 venduti in Giappone.\nTracce.\nDurata totale: 18:30"}
{"id": "3887670", "revid": "33689", "url": "https://it.wikipedia.org/wiki?curid=3887670", "title": "Catervo di Tolentino", "text": "Col nome di Catervo \u00e8 venerato come evangelizzatore e martire dalla comunit\u00e0 cristiana di Tolentino, che lo commemora congiuntamente alla moglie Settimia Severina e al loro figlio Basso il 17 ottobre.\nBiografia.\nFlavio Giulio Catervio fu \"comes sacrarum largitionum\" della corte d'Occidente nel 379. Una legge datata al 19 agosto di quell'anno e conservata nel \"Codice teodosiano\", lo attesta al servizio dell'imperatore Graziano.\nIl suo sarcofago, conservato nella Cappella di San Catervo, in fondo alla navata sinistra del Duomo di Tolentino. lo definisce \"vir clarissimus\" ed ex-prefetto del pretorio, ma verosimilmente si tratt\u00f2 di una prefettura onoraria.\nMor\u00ec all'et\u00e0 di 56 anni, lasciando una moglie a cui era stato sposato per 16 anni, Settimia Severina, e un figlio, Basso.\nAgiografia.\nLa tradizione agiografica, priva di ulteriori testimonianze, vuole che Catervo, gi\u00e0 nel I o II secolo, sia stato il primo evangelizzatore della citt\u00e0 di Tolentino e proprio ci\u00f2, al tempo di Traiano, abbia comportato il martirio per lui e la sua famiglia. Sopra l'antichissimo mausoleo dedicato a Catervio e alla sua famiglia sarebbe poi sorta l'attuale chiesa cattedrale di Tolentino.\nCulto.\nSi \u00e8 dubitato, forse fondatamente, che Catervo e i familiari potessero avere un nesso con la religione cristiana e con l'opera di evangelizzazione nel Piceno: certamente manca nell'epigrafe del sarcofago qualsiasi rimando a tale opera e tanto meno al loro martirio. Catervo e famiglia infatti non furono compresi nel Martirologio Romano, bench\u00e9 Tolentino abbia nel tempo tributato loro un culto particolarmente sentito e prolungato, poi soppiantato in parte dalla figura di san Nicola da Tolentino.\nIl sarcofago fu aperto nel 1455: in tale occasione il capo di Catervo venne posto in un reliquiario per la venerazione dei fedeli. Nel corso di una successiva ispezione nel 1567 furono riconosciuti i corpi di san Catervo, di santa Severina e di loro figlio Basso.\nUna leggenda piemontese, sorta per giustificare la presenza a Tortona di alcune reliquie di questi santi, attribuisce alla famiglia di Catervio il ruolo di preziosi collaboratori del primo vescovo Marziano nell'evangelizzazione di questa citt\u00e0, di cui sarebbero stati i protomartiri verso l'anno 68."}
{"id": "3887671", "revid": "149466", "url": "https://it.wikipedia.org/wiki?curid=3887671", "title": "Santi Catervo, Severina e Basso", "text": ""}
{"id": "3887672", "revid": "149466", "url": "https://it.wikipedia.org/wiki?curid=3887672", "title": "Flavio Giulio Catervio", "text": ""}
{"id": "3887673", "revid": "149466", "url": "https://it.wikipedia.org/wiki?curid=3887673", "title": "San Catervo", "text": ""}
{"id": "3887674", "revid": "287204", "url": "https://it.wikipedia.org/wiki?curid=3887674", "title": "Acido fluoroacetico", "text": "L'acido fluoroacetico \u00e8 il composto organico fluorurato di formula FCH2CO2H, derivato dall'acido acetico sostituendo un idrogeno del gruppo metilico con un atomo di fluoro. In condizioni normali \u00e8 un solido cristallino incolore e inodore, facilmente solubile in acqua. \u00c8 un acido carbossilico altamente tossico.\nL'acido fluoroacetico non \u00e8 disponibile come tale in commercio. Viene venduto in forma di suo sale sodico, il fluoroacetato di sodio, che veniva usato per il controllo dei roditori ed altri mammiferi. Data l'estrema tossicit\u00e0 l'uso \u00e8 stato tuttavia proibito in molti stati.\nSintesi.\nL'acido fluoroacetico fu sintetizzato per la prima volta da Fr\u00e9d\u00e9ric Swarts nel 1896. Si pu\u00f2 preparare dal fluoroacetato di sodio per distillazione da acido solforico. Alternativamente si fa dapprima reagire iodoacetato di metile con fluoruro d'argento (o cloroacetato di metile con fluoruro di potassio) e quindi si idrolizza l'estere.\nPropriet\u00e0.\nLe propriet\u00e0 chimiche dell'acido fluoroacetico sono quelle tipiche degli acidi carbossilici. La sua acidit\u00e0 \u00e8 maggiore di quella dell'acido acetico.\nPresenza in natura.\nL'anione fluoroacetato \u00e8 presente in natura in almeno 40 piante in Australia, Brasile e Africa. Fu identificato per la prima volta da Marais nel 1944 nelle foglie velenose del \"gifblaar\" (\"Dichapetalum cymosum\"), un arbusto dell'Africa meridionale. Gi\u00e0 dal 1904 i coloni in Sierra Leone per avvelenare i topi utilizzavano estratti di \"Chailletia toxicaria\", che pure contiene acido fluoroacetico o suoi sali. Quantit\u00e0 molto piccole di fluoroacetato sono state trovate in molte piante, compreso il t\u00e8.\nTossicologia.\nL'acido fluoroacetico sostituisce l'acido acetico nel ciclo dell'acido citrico bloccandone il funzionamento, ed \u00e8 quindi altamente tossico. La dose letale per l'uomo \u00e8 di circa 5\u00a0mg/kg. Nei roditori, come topo o ratto, la dose \u00e8 significativamente inferiore, 0,1\u00a0mg/kg. Per i pesci e gli invertebrati acquatici, invece, il composto \u00e8 sostanzialmente non tossico."}
{"id": "3887681", "revid": "1341328", "url": "https://it.wikipedia.org/wiki?curid=3887681", "title": "Serie A1 1998-1999 (pallamano maschile)", "text": "La Serie A1 1998-1999 \u00e8 stata la 30\u00aa edizione del torneo di primo livello del campionato italiano di pallamano maschile.\nEsso venne organizzato dalla Federazione Italiana Giuoco Handball.\nLa competizione \u00e8 iniziata il 12 settembre 1998 e si \u00e8 conclusa il 13 aprile 1999.\nIl torneo fu vinto dalla Pallamano Prato per la 2\u00aa volta nella sua storia.\nA retrocedere in serie A2 furono il Teramo Handball e la Pallamano Cologne.\nFormula del torneo.\nStagione regolare.\nIl campionato si svolse tra 14 squadre che si affrontarono in una fase iniziale con la formula del girone unico all'italiana con partite di andata e ritorno.\nPer ogni incontro i punti assegnati in classifica sono cos\u00ec determinati:\nAl termine della stagione regolare si qualificarono per i play off scudetto le squadre classificate dal 1\u00ba al 6\u00ba posto mentre le squadre classificate dall'11\u00ba al 12\u00ba posto furono retrocesse in serie A2.\nPlay off scudetto.\nLe squadre classificate dal 1\u00ba al 6\u00ba posto in serie A1 e al 1\u00ba posto nei due gironi della serie A2 alla fine della stagione regolare parteciparono ai play off scudetto che si disputarono con la formula ad eliminazione diretta dagli ottavi di finale in poi, al meglio di due gare su tre.\nLa squadra 1\u00aa classificata al termine dei play off fu proclamata campione d'Italia.\nClassifica marcatori.\nDi seguito viene riportata la classifica dei primi 3 miglior realizzatori del torneo."}
{"id": "3887684", "revid": "767487", "url": "https://it.wikipedia.org/wiki?curid=3887684", "title": "Captain EO's Voyage", "text": "Captain EO's Voyage \u00e8 il ventinovesimo album in studio del chitarrista statunitense Buckethead, pubblicato il 20 ottobre 2010 dalla Hatboxghost Music.\nIl titolo fa riferimento al film di Michael Jackson \"Captain EO\" (1986)."}
{"id": "3887697", "revid": "354397", "url": "https://it.wikipedia.org/wiki?curid=3887697", "title": "Acido monofluoroacetico", "text": ""}
{"id": "3887699", "revid": "287204", "url": "https://it.wikipedia.org/wiki?curid=3887699", "title": "Saint Seiya Omega", "text": ""}
{"id": "3887700", "revid": "47062480", "url": "https://it.wikipedia.org/wiki?curid=3887700", "title": "Flusso web", "text": ""}
{"id": "3887703", "revid": "767487", "url": "https://it.wikipedia.org/wiki?curid=3887703", "title": "Michel Monnerie", "text": "\u00c8 molto conosciuto nel campo dell'ufologia.\nNote biografiche.\nBibliotecario a Parigi presso gli \"Archives Nationales\" e astrofilo nel tempo libero, Monnerie cominci\u00f2 ad interessarsi di ufologia e nel 1969 entr\u00f2 a far parte dell'associazione \"Lumi\u00e8res dans la Nuit\" e del comitato di redazione dell'omonima rivista.\nNel 1977 e nel 1979 ha pubblicato due libri che hanno rilanciato la cosiddetta ipotesi psicosociale sugli UFO.\nIpotesi ufologiche.\nNella seconda met\u00e0 degli anni settanta, la rivista \"Lumi\u00e8res dans la nuit\" cominci\u00f2 ad ospitare un dibattito sulla natura degli UFO, in cui venivano considerate possibilit\u00e0 diverse dall'ipotesi extraterrestre, come manifestazioni parapsicologiche e teorie psichiatriche e psicanalitiche, come quella di Carl Gustav Jung, che considerava gli UFO un mito moderno.\nA seguito di questo dibattito, Monnerie fece le sue riflessioni e nel 1977 pubblic\u00f2 il libro \"Et si les ovnis n'existaient pas?\" (E se gli UFO non esistessero?) in cui proponeva una spiegazione psicologica e sociologica del fenomeno UFO.\nSecondo Monnerie, i testimoni di avvistamenti di UFO, influenzati dal mito degli extraterrestri, scambiano oggetti banali (pianeti, nubi, aerei ecc.) per \"dischi volanti\". Per le osservazioni non riconducibili a spiegazioni convenzionali o a mistificazioni, Monnerie ha sviluppato la teoria del \"sogno da svegli\", tentando di spiegare gli avvistamenti come un fenomeno di auto-ipnosi.\nLe tesi di Monnerie, ribadite e sviluppate nel libro \"Le naufrage des extraterrestres\" (Il naufragio degli extraterrestri) pubblicato nel 1979, sono state accolte male dai fautori dell'ipotesi extraterrestri, ma trovate convincenti da altri ufologi, che in Francia hanno dato vita al movimento della \"nouvelle ufologie\" (nuova ufologia).\nTra i sostenitori delle idee di Monnerie figura il giornalista belga Jacques Scornaux, che ha contribuito alla divulgazione delle sue tesi. Dato che Monnerie non padroneggiava bene il linguaggio delle scienze umane e aveva esposto le sue idee senza usare uno stile accademico, Scormaux ha scritto una serie di articoli illustrando le tesi di Monnerie in maniera pi\u00f9 rigorosa e usando una terminologia pi\u00f9 scientifica."}
{"id": "3887707", "revid": "1543377", "url": "https://it.wikipedia.org/wiki?curid=3887707", "title": "Secret Time", "text": "Secret Time \u00e8 il primo EP del gruppo musicale sudcoreano Secret, pubblicato nel 2010 dall'etichetta discografica TS Entertainment.\nIl disco.\nIl 29 marzo 2010 fu diffuso online un teaser: nel video le ragazze eseguirono un brano di danza chiamato \"Break Time\". Il video completo di \"Magic\", che raggiunse il milione di visualizzazioni, usc\u00ec il 1\u00ba aprile insieme all'EP. A causa di errori di stampa, l'uscita materiale fu ritardata di cinque giorni, ma fu comunque pubblicato online su diversi portali musicali. Nell'EP furono incluse anche le versioni acustiche di \"I Want You Back\" e \"3 Years 6 Months\". Il brano \"Magic\" fu utilizzato come traccia promozionale nelle loro performance nei programmi \"M! Countdown\", \"Music Bank\", \"Show! Music Core\" e \"Inkigayo\".\nIl 9 febbraio 2012, gli allenatori di \"The Voice Korea\", Kangta, Baek Ji Young, Gil e Shin Seung Hoon hanno eseguito una cover di \"Magic\". Il 10 febbraio 2012, la performance cover di \"Magic\" \u00e8 andata in onda nella puntata pilota di \"The Voice Korea\" ed \u00e8 stata distribuita digitalmente il giorno successivo."}
{"id": "3887711", "revid": "767487", "url": "https://it.wikipedia.org/wiki?curid=3887711", "title": "10 Jahre Wild und Frei", "text": "10 Jahre Wild und Frei \u00e8 il terzo album dal vivo del gruppo musicale tedesco Saltatio Mortis, pubblicato nel 2011.\nIl motivo per cui questo terzo live \u00e8 stato pubblicato solo un annetto dopo \"Manufactum II\", secondo album live del gruppo, \u00e8 stato appunto, come riporta il titolo, per celebrare i 10 anni di nascita dalla fondazione della band. Infatti, proprio per questo motivo, \u00e8 stato registrato anche un DVD annesso al CD, contenente il concerto in Germania, con molte pi\u00f9 canzoni rispetto all'album.\nDa questo album in poi, i membri del gruppo diventano nuovamente otto e tutti permanenti, senza pi\u00f9 turnisti o appoggi per i soli concerti ed album live."}
{"id": "3887713", "revid": "767487", "url": "https://it.wikipedia.org/wiki?curid=3887713", "title": "Maria Malibran (film 1943)", "text": "Maria Malibran \u00e8 un film del 1943 del regista Guido Brignone.\nTrama.\nIl film narra la biografia romanzata del celebre soprano franco-spagnolo Maria Malibran, vissuta nel XIX secolo.\nProduzione.\nIl film venne girato negli stabilimenti romani di Cinecitt\u00e0.\nDistribuzione.\nIl film venne distribuito nel circuito cinematografico italiano il 20 gennaio del 1943."}
{"id": "3887717", "revid": "830939", "url": "https://it.wikipedia.org/wiki?curid=3887717", "title": "Theodore A. Liebler Jr.", "text": "Biografia.\nNato a Brooklyn nel 1886, il suo nome compare come sceneggiatore in alcuni film muti e in un paio di adattamenti cinematografici di lavori teatrali prodotti dalla sua compagnia, la Liebler &amp; Co.\nNei primi anni del secolo (Novecento), lavor\u00f2 con J. Stuart Blackton, riducendo per lo schermo alcuni classici teatrali come \"Salome\" di Oscar Wilde e un paio di opere di Shakespeare."}
{"id": "3887718", "revid": "117150071", "url": "https://it.wikipedia.org/wiki?curid=3887718", "title": "Williams FW24", "text": "La Williams FW24 \u00e8 una vettura di Formula 1, con cui la scuderia britannica affronta il campionato 2002.\nLivrea e Sponsor.\nLa vettura mantiene gli stessi colori e sponsor della sua antenata;fatta eccezione:per il cambio da Compaq ad HP a causa della fusione tra le due compagnie e per Nortel che scompare dalla vettura,facendo posto alla compagnia di spedizioni FedEx.\nStagione.\nVengono confermati i piloti della stagione precedente, Ralf Schumacher e Juan Pablo Montoya.\nLa vettura \u00e8 molto competitiva, ma a causa dello strapotere della Ferrari ottiene solo una vittoria con Ralf Schumacher in Malesia, ma ben sette pole position con Montoya. La stagione si conclude al 2\u00ba posto nel campionato costruttori superando la McLaren, molto in crisi di affidabilit\u00e0.\nRisultati completi in Formula 1.\n(*) Indica quei piloti che non terminano la gara ma sono ugualmente classificati avendo coperto, come previsto dal regolamento, almeno il 90% della distanza di gara."}
{"id": "3887719", "revid": "1788047", "url": "https://it.wikipedia.org/wiki?curid=3887719", "title": "Anton Heida", "text": "Carriera.\nHeida partecip\u00f2 ai Giochi olimpici di , dove vinse cinque medaglie d'oro nelle prove di volteggio, sbarra, cavallo, concorso a squadre e concorso a quattro eventi e una medaglia d'argento nelle barre parallele. Alla stessa Olimpiade giunse diciottesimo nel concorso generale individuale, cinquantanovesimo nella gara di triathlon e dodicesimo nel concorso a tre eventi."}
{"id": "3887722", "revid": "287204", "url": "https://it.wikipedia.org/wiki?curid=3887722", "title": "Premi BAFTA 1959", "text": "I premi della 12\u00aa edizione dei British Academy Film Awards furono conferiti nel 1959 dalla British Academy of Film and Television Arts alle migliori produzioni cinematografiche del 1958."}
{"id": "3887728", "revid": "287204", "url": "https://it.wikipedia.org/wiki?curid=3887728", "title": "Giancarlo Bargoni", "text": "Biografia e produzione artistica.\nInizia la sua carriera di pittore a Genova nel 1958 con la prima esposizione personale, alla Galleria San Matteo. Superato l'esordio figurativo, i suoi lavori si collocano nell'area della pittura astratta. Fin dagli esordi Il suo interesse dominante \u00e8 il colore e la sperimentazione di tutte le tecniche tradizionali della pittura: tempera, olio, acquerelli, encausti, pastelli. Nel 1960 riceve l'incarico di eseguire i bozzetti di Manessier sui costumi e sui tessuti per i balletti di Massine. Nello stesso anno inizia a lavorare con Rinaldo Rotta e ad esporre nelle sue gallerie di Genova e Milano, sodalizio che durer\u00e0 trent'anni. Dopo aver trascorso un periodo in Spagna, frequentando il critico E. Cirlot, si trasferisce a Ravenna, dove riceve la borsa di studio Duchessa di Galliera, dove studia e esegue mosaici. Nel 1963 fonda insieme con i pittori Carreri, Esposto, Guarneri, il gruppo Tempo 3 che si proponeva come il terzo tempo della pittura astratta oltre l'astrattismo geometrico e l'informale. Le sue opere sono acquisite dalla Galleria Nazionale d'Arte Moderna di Roma e dal Museo Sperimentale di Arte Moderna di Torino. Ottiene la cattedra di Pittura presso il Liceo Artistico Barabino di Genova. Dopo un periodo di ricerca sulla struttura geometrica dello spazio pittorico e uno successivo nell'area della pittura analitica, la sua ricerca si concentra sulla tecnica ad olio e nell'ambito dell'espressionismo informale. Dagli anni 1980 inizia a partecipare ad alcune fiere, sia in Italia che in Europa, tra le altre Valencia, Amburgo, Madrid e Basilea. Nel 1986 partecipa alla IX Quadriennale di Roma e alcune volte anche alla Biennale di Milano. Dagli anni 1990 apre delle stabili collaborazioni con alcune gallerie, come Galerie Prot\u00e9e di Parigi e Toulouse, e Galerie Heseler di Monaco di Baviera, la Galerie des Tuiliers de Lyon. Esegue ceramiche alle Ceramiche San Giorgio di Albisola Ligure e vetri allo Studio Casarini di Savona. Ha ricevuto recensioni tra le altre da Lydia Harambourg, nella rivista francese La Gazette de l'H\u00f4tel Drouot, Gillo Dorfles, (Giancarlo Bargoni) Le Arti N\u00b011-12, 1968, Bruno Bandini, Eugenio Battisti, Rossana Bossaglia e altri.\nSue opere sono conservate al Museo d'arte contemporanea Villa Croce di Genova"}
{"id": "3887729", "revid": "287204", "url": "https://it.wikipedia.org/wiki?curid=3887729", "title": "Barbarismo", "text": "Barbarismo o \"barbarie linguistica\" fa riferimento a una parola non standard, espressione o pronuncia in una lingua, in particolare considerato come un errore nella morfologia (la forma non esiste), mentre un \"solecismo\" fa riferimento a un errore di sintassi (la forma esiste), (se non \u00e8 il caso specifico, si potr\u00e0 parlare di Cacografia, o di Ipercorrezione).\nIl termine \u00e8 usato principalmente per la lingua scritta. Questa parola \u00e8 impiegata soprattutto per gli errori di traduzione dalle lingue antiche (latino, greco, ebraico, arabo classico). Con nessun significato tecnico accettato nella linguistica moderna, il termine \u00e8 poco utilizzato dagli studiosi descrittivi.\nOrigine.\nLa parola \"barbarismo - barbarie\" \u00e8 stato originariamente utilizzata dai Greci per i termini stranieri utilizzati nella loro lingua. \"Barbarismo\" fa riferimento alla parola \"barbaro\"; l'ideofono \"bar-bar-bar\" era nel greco antico equivalente al moderno inglese \"bla-bla-bla\", destinato a sembrare un gibberish, un borbottio incomprensibile \u2014 da qui la connotazione negativa di \"barbaro\" e \"barbarie\"). Come tali, gli anglicismi in altre lingue, o i francesismi (ad esempio l'utilizzo del verbo \"assistere\" per dire \"essere presente a\", cf. il francese \"assister\"), i germanismi, gli ispanismi e cos\u00ec via, in italiano possono anche costituire esempi di \"barbarismi\".\nEtimologia.\nDal latino \"barbarismus\" (\u00ab espressione viziosa - alterata \u00bb), proveniente dalla parola in greco antico \"barbaros\" (straniero), per estensione \u00ab parola di origine straniera \u00bb, perch\u00e9 gli stranieri tendevano ad importare nel latino e greco le regole di morfologia, spesso di ortografia e/o di pronuncia, ma anche di flessione, o di derivazione, dalle loro lingue proprie.\nForme di barbarismo.\nCi sono diverse forme di barbarismo. \nIn linguistica (particolarmente in grammatica e in retorica), un barbarismo \u00e8 una parola che non esiste in relazione a una data lingua e a un tempo specifico, al periodo preso in considerazione. Un barbarismo \u00e8 anche una parola composta da radici diverse di origine straniera, per esempio \"monopersonale\" (greca + latina).\nErrore involontario, lessicale o morfologico.\nIl barbarismo \u00e8 un errore lessicale (esempio: \"ateismo\" ha per aggettivo derivato \"ateo\" e non \"*ateista\"; \"bravo\" da \"bravura\" e non \"*bravitudine\") o morfologica (in latino, \"nix\", \"niv-is\" \u00ab neve \u00bb ha per genitivo plurale \"niu-ium\" e non \"*niv-um\", in \"francese\" \"mourir\" ha per futuro \"mourrai\" e non \"*mourirai\"), (anche se in italiano in questo caso c'\u00e8 la possibilit\u00e0 di usare entrambe le parole), mentre nel solecismo \u00e8 un errore grammaticale (sintattico). Esso \u00e8 anche un errore involontario, in contrasto con il neologismo, che \u00e8 volontario. Pu\u00f2 essere dovuto a una analogia con altre parole o forme simili (in francese \u00ab nous disons \u00bb quindi \u00ab vous \"*disez\" \u00bb \"noi diciamo\" quindi \"voi **dicete\") e quindi rientra nell'ipercorrezione (barbarismi infantili o soprattutto dovuti a coloro che parlano lingue straniere non native).\nUna forma erronea sulla base di un'analogia con una lingua straniera \u00e8 un barbarismo (basata su una non corretta trasposizione), se non \u00e8 un puro e semplice Prestito linguistico.\nDa non confondere il \"barbarismo\" con l'impropriet\u00e0 (uso di una parola per un'altra).\nBarbarismi nella lingua russa.\nNel XVIII e XIX secolo, la Lingua russa delle classi nobili fu gravemente \"imbarbarita\" di lingua francese. Durante questo periodo, parlare in francese era diventato non solo di moda ma anche era diventato un segno di distinzione di una persona adeguatamente preparata e colta. Si pu\u00f2 vedere un esempio importante di questo in \"Guerra e Pace\" di Lev Tolstoj. Mentre la crema dell'alta societ\u00e0 poteva permettersi un francese di madrelingua come \"gouvernante\" (insegnante), la nobilt\u00e0 della campagna aveva problemi a reperire insegnanti di francese. Eppure, il desiderio di mostrare la loro educazione ha prodotto ci\u00f2 che Aleksandr Griboedov nel suo \"Che disgrazia l'ingegno!\" definiva \"la Babele delle lingue: francese con ni\u017eegorodese\" (\u0441\u043c\u0435\u0448\u0435\u043d\u044c\u0435 \u044f\u0437\u044b\u043a\u043e\u0432: \u0444\u0440\u0430\u043d\u0446\u0443\u0437\u0441\u043a\u043e\u0433\u043e \u0441 \u043d\u0438\u0436\u0435\u0433\u043e\u0440\u043e\u0434\u0441\u043a\u0438\u043c). Il \"francese-ni\u017eegorodese\" \u00e8 stato spesso utilizzato per l'effetto comico in letteratura e teatro."}
{"id": "3887733", "revid": "729019", "url": "https://it.wikipedia.org/wiki?curid=3887733", "title": "Giorgio Fedon", "text": "Giorgio Fedon &amp; Figli S.p.A. \u00e8 un'azienda italiana che opera sia nel settore dell'occhialeria, sia nel settore della pelletteria per il lavoro e il tempo libero.\nDal 1998 \u00e8 quotata alla Borsa di Parigi Euronext e dal 2014 all'AIM della Borsa di Milano.\nStoria.\nGli inizi.\nL'azienda, che deve il nome al suo fondatore, nasce nel 1919 a Vallesella di Cadore (Domegge di Cadore) come piccola realt\u00e0 artigianale nel cuore del distretto dell'occhialeria bellunese. Durante i primi anni di attivit\u00e0 gli operai erano una trentina e in prevalenza donne. In poco tempo la produzione di astucci per occhiali si espande anche ai mercati esteri.\nGli anni '80 vedono le \"griffe\" della moda concedere a produttori esterni la licenza del loro marchio per la realizzazione e commercializzazione degli occhiali, ed \u00e8 in questo periodo che l'azienda inizia a fornire gli astucci oltre che agli ottici anche ai produttori di occhiali. A tale scopo nasce la Divisione fabbricanti o OEM.\nNel 1998 le azioni della \"Giorgio Fedon &amp; Figli Spa\" vengono collocate alla Borsa di Parigi Euronext. In seguito sono costruiti quattro nuovi stabilimenti in Italia anche se la sede legale della Giorgio Fedon &amp; Figli Spa rimane a Vallesella di Cadore. Nello stesso periodo viene acquisita un'azienda in Romania, specializzata nelle produzione di borse. Successivamente viene fondata la Fedon America a New York per la distribuzione diretta negli Stati Uniti e in Canada e sono acquisite due nuove societ\u00e0: Kapunkt in Germania e Genetier in Francia.\nIl gruppo Giorgio Fedon.\nNasce cos\u00ec il gruppo Giorgio Fedon. Nel 2004 viene aperto uno stabilimento produttivo in Cina: la \"Fei Dong\", azienda posseduta al 100% che diventa la componente maggiore del sistema. \u00c8 anche aperta la sede commerciale a Hong Kong.\nNel 2008 l'azienda decide di diversificare il core business degli astucci con la divisione Giorgio Fedon 1919 interamente dedicata allo sviluppo di prodotti di pelletteria quali borse da lavoro e per il tempo libero, articoli da regalo e per l'ufficio, set da viaggio e accessori tech.\nNel 2012 \u00e8 avviato il piano di sviluppo retail. Negli anni successivi sono aperti nuovi punti vendita diretti sia in Italia che all'estero. Nel 2013 il Gruppo Fedon lancia un restyling completo dell'immagine e riunisce tutte le divisioni aziendali sotto il logo Fedon, continuando a produrre e commercializzare astucci porta-occhiali e accessori per il settore ottico sia in Italia che all'estero e avviando anche un piano di sviluppo retail fondato sull'apertura di nuovi negozi di propriet\u00e0 in aeroporti, stazioni e centri commerciali.\nIl 18 dicembre 2014 la societ\u00e0 debutta alla Borsa di Milano al mercato AIM Italia - Mercato alternativo del capitale nell'indice FTSE AIM Italia.\nNel gennaio 2018, dopo aver chiuso il 2017 con ricavi inferiori del 5,9%, riprende vita Fedon 1919 che raggruppa le attivit\u00e0 del business pelletteria."}
{"id": "3887735", "revid": "287204", "url": "https://it.wikipedia.org/wiki?curid=3887735", "title": "Madre Svea", "text": "Madre Svea (in svedese Moder Svea) \u00e8 una personificazione nazionale della Svezia. \nIl nome.\nSvea \u00e8 un nome proprio femminile che deriva da un antico genitivo plurale che significa \"degli svear\", popolo germanico che occup\u00f2 la Scandinavia. Viene usato anche nel coronimo \"Svea rike\", che significa \"Regno degli svear\", da cui deriva \"Sverige\", il nome svedese della Svezia. \nRappresentazione.\nComunemente raffigurata come una potente guerriera (valchiria o skjaldm\u00f6), spesso \u00e8 armata di scudo e ha un leone accanto. \nPopolarit\u00e0.\nLa creazione della sua immagine popolare \u00e8 attribuita allo scrittore svedese Anders Leijonstedt che per primo la introdusse nel suo poema i \"Svea Lycksaligheets Triumph\" nel 1672.\nCome simbolo patriottico guadagn\u00f2 popolarit\u00e0 con il componimento \"Kunga Skald\" scritto nel 1697 dal poeta svedese Gunno Eurelius in onore del re Carlo XI di Svezia.\nNella XIX secolo apparve poi frequentemente come simbolo patriottico. Viene raffigurata in varie monete come nella banconota da 5 corone stampata tra il 1890 e il 1952 e quella da 5 corone stampata tra il 1954 e il 1963.\nLa cantante Lena Philipsson scrisse una canzone intitolata \"Moder Swea\" che vene pubblicata nell'album Lena Philipsson del 1995."}
{"id": "3887755", "revid": "1543377", "url": "https://it.wikipedia.org/wiki?curid=3887755", "title": "Hey Boy Hey Girl", "text": "Hey Boy Hey Girl \u00e8 un singolo del duo di musica elettronica britannico The Chemical Brothers, pubblicato nel 1999 ed estratto dall'album in studio \"Surrender\".\nSample.\nIl sample vocale della frase \"Hey Girls, Hey Boys, Superstar DJs, Here We Go!\" \u00e8 tratto dalla canzone del 1984 \"The Roof Is on Fire\" del gruppo Rock Master Scott &amp; the Dynamic Three."}
{"id": "3887757", "revid": "812213", "url": "https://it.wikipedia.org/wiki?curid=3887757", "title": "Liebler", "text": ""}
{"id": "3887761", "revid": "599013", "url": "https://it.wikipedia.org/wiki?curid=3887761", "title": "Marcos Croce", "text": ""}
{"id": "3887763", "revid": "767487", "url": "https://it.wikipedia.org/wiki?curid=3887763", "title": "Jang Woo-young", "text": "Biografia.\nJang Woo-young nasce a Pusan, frequenta la Gumsung High School e studia danza presso la Seul School for the Arts; nel 2009 inizia a frequentare la Howon University. Il padre, un ex ufficiale governativo molto conservatore, era contrario al sogno del figlio di fare il cantante, e si \u00e8 opposto a questa decisione fino a quando Jang Woo-young non ha firmato il contratto con la JYP Entertainment. Il 4 settembre 2008, insieme ad altri sei membri, Jang Woo-young debutta nel gruppo 2PM con il singolo \"10 Out of 10\" estratto dal primo EP \"Hottest Time of the Day\".\nOltre alle attivit\u00e0 del gruppo, Jang Woo-young porta avanti anche altri progetti. Insieme a Taecyeon, suo compagno nei 2PM, conduce il programma musicale trasmesso da SBS \"Inkigayo\" dal 26 luglio 2009 all'11 luglio 2010. Dal 2 febbraio 2010 al 3 agosto 2010, quando lascia il programma per dedicarsi al primo concerto dei 2PM, \u00e8 presentatore ausiliario nel talk show condotto da Kim Seung-woo \"Win Win\", in onda su KBS, per il quale riceve molti commenti positivi. Alla fine di agosto viene annunciato il suo probabile debutto come attore nel drama televisivo \"Dream High\": il ruolo del ballerino Jason, uno dei protagonisti, viene confermato il 28 ottobre seguente, quando ha inizio la pre-produzione, mentre la serie va in onda a partire da gennaio 2011. A luglio 2011 allena Kim Gyu-ri in \"Dancing With the Stars\" e a settembre ha un'apparizione cameo nel film televisivo \"Human Casino\" insieme a Suzy, mentre fa da modello con Taecyeon per la collezione autunnale della linea di abbigliamento Evisu. Inoltre, nei due tour dei 2PM nel corso dell'anno, esegue un duetto scritto da Junho, \"Move On\", per il quale crea coreografia e costumi: il brano viene in seguito inserito nella versione limitata B della compilation \"2PM Best: 2008\u20132011 in Korea\", pubblicata il 14 marzo 2012 in Giappone. A febbraio 2012 fa da modello per la collezione primavera-estate di Evisu e il 26 giugno viene annunciato tra i modelli di Reebok Classic. L'8 luglio esce il suo primo EP da solista, intitolato \"23, Male, Single\".\nNel 2013 Jang Woo-young collabora al terzo album coreano dei 2PM, \"Grown\", con un brano da solista per la Grand Edition, intitolato \"This is Love\": per la canzone scrive testo e arrangiamento, e collabora con Hong Ji-sang e Han Jae-sung per la musica. Il 3 gennaio 2014 entra nel variet\u00e0 \"Uri gyeolhonhaess-eo-yo\" insieme a Park Se-young: con lei registra un duetto, intitolato \"Two Hands Clasped\", per il quale scrive la musica, e che viene pubblicato il 9 giugno. Lo stesso giorno, esce anche il singolo \"Fireflies' Glow\" di lel, al quale Jang Woo-young partecipa prestando la voce; pochi giorni dopo, diventa il volto del marchio di cosmetici naturali Recipe Cosmetics. Dopo nove mesi di partecipazione al programma, il 13 settembre viene trasmesso l'ultimo episodio di \"Uri gyeolhonhaess-eo-yo\" con Park Se-young e Jang Woo-young. Pochi giorni dopo esce l'album \"Go Crazy\", la cui Grand Edition contiene \"Superman\": il duetto inedito con Jun. K vede Jang Woo-young collaborare alla stesura del testo.\nA marzo 2015 debutta come solista in Giappone con l'album singolo \"R.O.S.E\", preceduto a febbraio da un tour di concerti a Tokyo, Osaka e Aichi. Pubblica due video musicali per le tracce \"R.O.S.E\" e \"Happy Birthday\", e, ad aprile, il video della versione coreana di \"R.O.S.E\". Il 19 aprile 2017 pubblica un EP giapponese, \"Party Shots\", trainato dal brano omonimo e contenente altre cinque canzoni, tutte da lui composte, che pubblicizza con un tour dal 5 al 29 aprile. L'11 ottobre fa seguito il secondo EP giapponese promosso con il brano omonimo, che lo stesso giorno viene pubblicato anche in coreano, con il titolo \"It's the Same\" (), come singolo digitale.\nDiscografia.\n\"Di seguito, le opere di Jang Woo-young come solista. Per le opere con i 2PM, si veda Discografia dei 2PM.\"\nVideografia.\nOltre che nei videoclip dei 2PM e in quello di \"Classic\", Jang Woo-young \u00e8 apparso anche nei seguenti video:\nRiconoscimenti.\n\"Di seguito, i premi ricevuti solo da Jang Woo-young. Per i premi ricevuti insieme ai 2PM, si veda Premi e riconoscimenti dei 2PM.\"\nDoppiatori italiani.\nNelle versioni in lingua italiana dei suoi film, Jang Woo-young \u00e8 stato doppiato da:"}
{"id": "3887764", "revid": "179980", "url": "https://it.wikipedia.org/wiki?curid=3887764", "title": "Marcos Crocce", "text": ""}
{"id": "3887775", "revid": "599013", "url": "https://it.wikipedia.org/wiki?curid=3887775", "title": "Eduardo Blanco", "text": "Caratteristiche tecniche.\nGiocava come difensore o come centromediano."}
{"id": "3887779", "revid": "1305772", "url": "https://it.wikipedia.org/wiki?curid=3887779", "title": "Egino", "text": "Egino (od Egon) pu\u00f2 riferirsi a:"}
{"id": "3887781", "revid": "67308", "url": "https://it.wikipedia.org/wiki?curid=3887781", "title": "Emittenti radiotelevisive regionali (Germania)", "text": ""}
{"id": "3887786", "revid": "4252", "url": "https://it.wikipedia.org/wiki?curid=3887786", "title": "Egino di Verona", "text": "Egino proveniva da un'eminente famiglia alemanna: alcuni indizi sembrano attribuirgli un'origine ahalolfingia. Probabilmente egli era imparentato con Ildegarda, la seconda moglie di Carlo Magno.\nBiografia.\nEgli apparteneva ai fiduciari e sostenitori di Carlo Magno. Dopo la campagna contro i Longobardi del 774, Egino venne insediato a Verona nel 780 come nuovo vescovo carolingio di quella diocesi. Il suo incontro a Verona con il benedettino Ratoldo, proveniente dall'abbazia di Reichenau e suo successore nella sede di Verona, ed il suo successivo ritiro in quell'abbazia, fanno pensare ad un precedente collegamento, se non addirittura appartenenza, con l'abbazia.\nL'episcopato di Egino non pare fosse stato esente da conflitti e la sua rinuncia alla cattedra vescovile non solo semplici dimissioni per limiti di et\u00e0. Sullo sfondo vi sarebbe stato l'incipiente conflitto fra l'aspirante all'indipendenza e figlio di Carlo Magno, Pipino d'Italia, ed il padre.\nPer questo motivo ad Egino, decisamente uomo di Carlo, venne a mancare il sostegno. Nel 799, con il permesso dell'abate Waldo di Reichenau, fece erigere, all'estremit\u00e0 occidentale dell'abbazia di Reichenau, il convento di San Pietro e Paolo, ov'egli si ritir\u00f2. Sulla cattedra di Verona gli successe Ratoldo.\nDopo la sua morte, fu sepolto nella chiesa da lui fatta erigere e la sua pietra tombale si trova ora nel coro dell'attuale chiesa romanica, eretta nel XII secolo.\nImportanza.\nLa memoria di Egino sopravvive in particolare per la sua creazione a Reichenau. Inoltre il suo nome \u00e8 legato ad un gruppo di preziosi manoscritti orientali, chiamato \"Gruppo di Egino\"' che il vescovo, lasciando Verona, port\u00f2 con s\u00e9 a Reichenau. Il pi\u00f9 famoso \u00e8 il cosiddetto \"Codice di Egino\", un omeliario con ricche miniature, che Egino aveva messo insieme per incarico dello stesso Carlo Magno. Egino \u00e8 annoverato fra i rappresentanti della cosiddetta Rinascita carolingia ed \u00e8 considerato beato dalla Chiesa cattolica."}
{"id": "3887787", "revid": "767487", "url": "https://it.wikipedia.org/wiki?curid=3887787", "title": "Sturm aufs Paradies", "text": "Sturm aufs Paradies \u00e8 l'ottavo album in studio del gruppo musicale tedesco Saltatio Mortis, pubblicato nel 2011.\nL'album \u00e8 stato prodotto in versione doppio cd, il primo contenente le 14 tracce inedite; il secondo invece contiene 7 delle nuove 14 tracce, rifatte per\u00f2 in versione orchestrale."}
{"id": "3887788", "revid": "1728", "url": "https://it.wikipedia.org/wiki?curid=3887788", "title": "August Ansch\u00fctz", "text": "Insegn\u00f2 nelle universit\u00e0 di Halle, Bonn e Greifswald.\nSi occup\u00f2 sia di diritto commerciale che di storia del diritto germanico."}
{"id": "3887791", "revid": "481666", "url": "https://it.wikipedia.org/wiki?curid=3887791", "title": "Salome; or, The Dance of the Seven Veil", "text": ""}
{"id": "3887792", "revid": "404449", "url": "https://it.wikipedia.org/wiki?curid=3887792", "title": "Pensione Libano", "text": "I Pensione Libano sono un gruppo punk rock italiano formatosi nel 1996 ad Oliveto Lario.\nStoria.\nIncidono nel 1998 il loro primo demo, con il titolo omonimo del gruppo. Dopo vari concerti incidono con la Tube Records il loro primo album, intitolato \"Costume rosa\" (che contiene canzoni come \"Lei non c'\u00e8\", \"Dieci fermate\" e \"Flipper\"), e nel 2001, sempre con la Tube Records, \"Magicabula\".\nNel 2011 hanno pubblicato un terzo album \"\u00c8 tutto ok?!\"."}
{"id": "3887793", "revid": "921573", "url": "https://it.wikipedia.org/wiki?curid=3887793", "title": "Giovanni Roccardi", "text": "Biografia.\nSi dedic\u00f2 alla carriera militare e divenne ufficiale di marina. A seguito della sua attivit\u00e0 si interess\u00f2 al mondo del mare, dapprima come fotografo e poi come cineasta. Realizz\u00f2 diversi cortometraggi di tema marinaro e pass\u00f2 poi alla realizzazione di lungometraggi prediligendo il genere drammatico."}
{"id": "3887794", "revid": "28592", "url": "https://it.wikipedia.org/wiki?curid=3887794", "title": "Vescovi di Carinola", "text": ""}
{"id": "3887795", "revid": "599013", "url": "https://it.wikipedia.org/wiki?curid=3887795", "title": "Alejandro Elordi", "text": "Caratteristiche tecniche.\nGiocava come difensore sinistro o come centromediano."}
{"id": "3887797", "revid": "21880", "url": "https://it.wikipedia.org/wiki?curid=3887797", "title": "Specie di Camponotus", "text": "Lista delle specie di \"Camponotus\" ."}
{"id": "3887804", "revid": "287204", "url": "https://it.wikipedia.org/wiki?curid=3887804", "title": "Gerhard Ansch\u00fctz", "text": "Figlio del celebre August Ansch\u00fctz, insegn\u00f2 nelle universit\u00e0 di Heidelberg e Berlino.\nFu grande studioso di storia del diritto prussiano e oculato sostenitore della repubblica di Weimar."}
{"id": "3887810", "revid": "36426", "url": "https://it.wikipedia.org/wiki?curid=3887810", "title": "Afrodite Cnidia", "text": ""}
{"id": "3887815", "revid": "599013", "url": "https://it.wikipedia.org/wiki?curid=3887815", "title": "Antonio Ferro", "text": "Caratteristiche tecniche.\nGiocava come difensore destro o sinistro."}
{"id": "3887821", "revid": "767487", "url": "https://it.wikipedia.org/wiki?curid=3887821", "title": "Heinrich Ansch\u00fctz", "text": "Recit\u00f2 dal 1821 al 1864 al Burgtheater.\nInterprete di Shakespeare, raccolse in un'autobiografia le sue memorie."}
{"id": "3887827", "revid": "287204", "url": "https://it.wikipedia.org/wiki?curid=3887827", "title": "Ottomar Ansch\u00fctz", "text": "Tra i pionieri della moderna fotografia, svilupp\u00f2 notevolmente i metodi di ripresa per foto istantanee tenendosi in contatto con Eadweard Muybridge ed altri importanti fotografi dell'epoca."}
{"id": "3887838", "revid": "118787089", "url": "https://it.wikipedia.org/wiki?curid=3887838", "title": "Francesco Giomi", "text": "La sua estetica musicale guarda primariamente all'arte acusmatica e al live electronics, anche in stretto rapporto con l'improvvisazione elettroacustica. \n\u00c8 professore di musica elettronica al Conservatorio di Bologna e direttore di Tempo Reale, il centro di ricerca musicale fondato da Luciano Berio a Firenze. Nel 2008 ha dato vita al Tempo Reale Festival, dedicato alla musica di ricerca. \nHa studiato musica elettronica e informatica musicale a Firenze e Pisa con Albert Mayr e Pietro Grossi, oltre che Scienze dell'Informazione all'Universit\u00e0 di Pisa. Dal 1982 ha iniziato ad occuparsi di queste discipline sia in maniera autonoma che collaborando con istituzioni come il CNUCE/CNR di Pisa, l'Universit\u00e0 di Firenze, il Conservatorio di Firenze e Tempo Reale. \nDa alcuni anni vive a Montagnana Val di Pesa nei dintorni di Firenze.\nCollaborazioni principali.\nDal 1997 al 2003 ha lavorato strettamente con Luciano Berio; negli ultimi anni ha collaborato anche con Henri Pousseur, David Moss, Uri Caine, Jim Black, Sonia Bergamasco, Jonathan Faralli, Elio Martusciello, Renzo Piano Building Workshop, Micha Van Hoecke, Lelio Camilleri, Adriano Guarnieri, Stefano Bollani, Giovanni Nardi, Simona Bertozzi e altri artisti. Dal 2001 al 2011 ha collaborato regolarmente con il coreografo italiano Virgilio Sieni realizzando la musica per molti dei suoi spettacoli di danza, rappresentati in tutto il mondo.\nA partire dal 2005 ha iniziato ad occuparsi di improvvisazione elettroacustica mentre dal 2010 \u00e8 attivo il suo progetto LFO con il quale, ispirandosi a musicisti come Bruno Maderna, Butch Morris, Elio Martusciello, ha sviluppato un codice per l'improvvisazione totale rivolto a ensemble e formazioni elettroacustiche di varia dimensione e natura.\nCome regista del suono ha lavorato prima con Berio per la realizzazione e l'esecuzione delle sue opere con elettronica e successivamente con altri musicisti e artisti, coordinando progetti musicali e installativi di grandi dimensioni. In questi ambiti \u00e8 forte la sua sensibilit\u00e0 per la creazione di gruppi di lavoro, poliedrici e strutturati.\nCome operatore culturale, si \u00e8 fatto promotore \u2013 soprattutto nell'ambito di Tempo Reale\u00a0\u2013 di un nuovo modo di ideare e proporre gli eventi di musica nuova portando alla comprensione di un pubblico giovane e vasto temi e manifestazioni musicali di alto valore qualitativo e intellettuale. Tra il 2009 e il 2010 ha pubblicato con la casa discografica indipendente Miraloop tre volumi della sua opera di musica elettronica 'Musiche per Danza': \"Musiche per Danza Vol.1\", \"Musiche per danza Vol.2\" e \"Musiche per danza Vol.3\". Nel 2014 \u00e8 uscito l'album monografico \"Con brio-musica acusmatica\" per l'etichetta Die Schachtel.\nGruppi musicali.\nCome musicista dal vivo \u00e8 particolarmente interessato al rapporto tra improvvisazione, musica elettronica e strutturazione musicale. "}
{"id": "3887840", "revid": "640389", "url": "https://it.wikipedia.org/wiki?curid=3887840", "title": "Hermann Ansch\u00fctz-Kaempfe", "text": "Biografia.\nHermann Franz Joseph Hubertus Maria Ansch\u00fctz-Kaempfe era figlio del matematico e docente di fisica Friedrich Wilhelm Ansch\u00fctz e di Maria Johanna Schuler, di una famiglia di industriali a Zweibr\u00fccken. Il nonno fu il pittore Professor Hermann Franz Ansch\u00fctz. Dopo la morte del padre adott\u00f2 il cognome austriaco storico Kaempfe.\nAnsch\u00fctz-Kaempfe studi\u00f2 alla Universit\u00e4t Innsbruck medicina, senza completare gli studi, poi storia dell'arte e promosso come \"Dr.phil.\"; fece parte della AKV Tirolia, oggi \"\u00d6KV\".\nDopo viaggi nel \"Mittelmeergebiet\" e l'artico, ritorna a Vienna come ricercatore. Pensa ad un viaggio in U-Boot ne mare artico, ma le tecniche di allora non lo permettevano. Ansch\u00fctz-Kaempfe idea e costruisce nel 1907 (il primo prototipo nel 1902) la girobussola, utilizzata nel 1908 sulla SMS \"Deutschland\". Nel 1912 viene utilizzata sulla \"SMS Moltke\". Nel 1913 sulla \"Imperator\".\nAnsch\u00fctz-Kaempfe vinse una battaglia legale nel 1915 per il brevetto della girobussola contro Elmer Ambrose Sperry, ove si legge scritto da Albert Einstein, una consulenza del 1914 come perito incaricato.\nInizi\u00f2 una lunga amicizia con Einstein, con visite durante le ferie estive a Kiel. Einstein insegn\u00f2 alla \"Kieler Christian-Albrechts-Universit\u00e4t\" ove insegn\u00f2 fino all'epoca delle leggi razziali. Nel 1927 denomina la girobussola \u201eAnsch\u00fctz-Zweikreisel-Kugelkompass\u201c. La \"Dreikreisel-Kompass\" fu il lavoro anche di Maximilian Schuler.\nA Kiel fonda il 23 settembre 1905 la \"Ansch\u00fctz &amp; Co\", che diventa poi parte della \"Carl-Zeiss-Stiftung\".\nAnsch\u00fctz-Kaempfe si spos\u00f2 tre volte senza avere figli. Nel 1919 crea una fondazione con un 1 milione di marchi per la fisica, chimica e scienze naturali. \nNel 1922 compra il castello Schloss Lautrach a Lautrach/Unterallg\u00e4u. Vi ospita tra gli altri come \u201eFakult\u00e4tssitzungen\u201c: Karl von Frisch, Wilhelm Wien, Richard Willst\u00e4tter, Albrecht Kossel, Arnold Sommerfeld e Albert Einstein.\nAnsch\u00fctz-Kaempfe si appassion\u00f2 di pittura, acquarelli. \u00c8 sepolto al \"Waldfriedhof Alter Teil\" 178 - W - 23."}
{"id": "3887842", "revid": "1543377", "url": "https://it.wikipedia.org/wiki?curid=3887842", "title": "K\u00f6nigstuhl", "text": "Il K\u00f6nigstuhl (toponimo tedesco che significa \"sedia del re\") \u00e8 una collina alta 567,8 metri. \u00c8 situata nei pressi di Heidelberg, nella regione del Baden-W\u00fcrttemberg, in Germania, ed \u00e8 una delle alture pi\u00f9 elevate del \"kleinen Odenwald\" (piccola foresta dell'Oden), a sud del fiume Neckar.\nCaratteristiche.\nPer quanto riguarda i confini territoriali, il monte appartiene in gran parte alla citt\u00e0 di Heidelberg, ma sfiora anche i comuni di Gauangelloch e Gaiberg, che fanno parte della citt\u00e0 di Leimen.\nLa sommit\u00e0 del K\u00f6nigstuhl consente la vista della citt\u00e0 di Heidelberg e del fiume Neckar, come pure della vallata del Reno. Nei giorni in cui le condizioni di visibilit\u00e0 sono buone \u00e8 possibile vedere anche la foresta del Palatinato, che dista circa 40\u201350\u00a0km.\nSulla sua cima si trovano:\nNel 1873 inizi\u00f2 la pianificazione della ferrovia a cremagliera di Heidelberg, che fu attivata il 1\u00ba giugno 1907 e con la quale si pu\u00f2 raggiungere la cima del monte. La funicolare compie le seguenti fermate: Kornmarkt, Heidelberger Schloss, Molkenkur, K\u00f6nigstuhl Gipfel.\nSentieri.\nLa citt\u00e0 di Heidelberg ha realizzato sul fianco del monte due vie di salita molto particolari, entrambi attraversano la foresta: la \"Via Naturae\" e il \"Walderlebnispfad\".\nLa \"Via Naturae\" e il \"Walderlebnispfad\" fanno parte del progetto \"Schonwald K\u00f6nigstuhl\" stimolato dalla citt\u00e0 di Heidelberg. Per l'installazione delle due vie hanno partecipato con grande impegno l'ufficio forestale di Heidelberg e il parco naturale di Neckartal-Odenwald e grazie alle loro conoscenze tecniche \u00e8 stato possibile realizzare il progetto.\nInoltre, il laboratorio \"Werkstatt GmbH\" ha contribuito al progetto grazie alla propria arte artigianale e alla capacit\u00e0 d'immedesimazione artistica.\n\"Via Naturae\".\nLa \"Via Naturae\" \u00e8 stata pensata in modo da contribuire all'avvicinamento dell'essere umano alla foresta come parte essenziale della natura. Per questo motivo la via si rivolge a tutti coloro che sono interessati alla natura e al suo mantenimento e inoltre si rivolge anche a tutti gli insegnanti e allievi, che, come parte integrativa delle loro lezioni in ambito scientifico, cercano un modo per conoscere meglio l'aspetto naturale del mondo, fuori dalle scuole.\nPercorrendo la \"Via Naturae\" per 8\u00a0km, ci si pu\u00f2 inoltrare nel bosco \"Schonwald K\u00f6nigstuhl\" (per chi volesse prendere una via pi\u00f9 breve pu\u00f2 optare per quella di 3,5\u00a0km).\nLa via procede ben definita per due kilometri con una leggera pendenza fino ad arrivare alla capanna \"Hohlen K\u00e4stenbaum\". Da qui il sentiero cambia direzione verso il sud e segue per i prossimi due kilometri la via del \"Oberen Drachenh\u00f6hlenweg\" e la via \"Kaiser-Franz-Weg\" fino ad arrivare al Linsenteicheck. L'itinerario tocca il suo punto pi\u00f9 basso a una quota di 310 metri. \u00c8 possibile effettuare una sosta in capanna, poich\u00e9 la \"Via Naturae\" prosegue costantemente in salita. Attraversato l\"'Alten Hilsbacher Weg\", che passa anche accanto alla capanna \"Kraussteinh\u00fctte\" e alla capanna \"Kaltteichh\u00fctte\", si ritorna al punto di partenza sul K\u00f6nigstuhl a 560 metri d'altezza.\n\"Walderlebnispfad\".\n\u00c8 il sentiero dell'avventura e allo stesso tempo un ottimo modo per permettere un primo approccio con la natura poich\u00e9 s'inoltra nel cuore del bosco. L'inizio, cos\u00ec come la fine del sentiero, si trova al \"Wanderparkplatz\" in cima al \"K\u00f6nigstuhl\"."}
{"id": "3887844", "revid": "76963", "url": "https://it.wikipedia.org/wiki?curid=3887844", "title": "Jos\u00e9-Miguel Ull\u00e1n", "text": "Studi\u00f2 a Salamanca e Madrid. Durante l'ultimo decennio della dittatura franchista, visse esiliato in Francia. (1966-1976), segu\u00ec i corsi di Pierre Vilar, Roland Barthes e Lucien Goldmann nella \u00c9cole pratique des hautes \u00e9tudes (Parigi). Nel momento della sua dipartita risiedeva a Madrid.\nQuasi tutta l'opera poetica di questo autore \u00e8 raccolta nel volume Ondulaciones (Poes\u00eda reunida, 1968-2007), che d\u00e0 conto di un'attiva capacit\u00e0 di cambiamento e di una volont\u00e0 continua di rischio, mentre mostra al contempo in che modo le poesie tessono la loro unit\u00e0, la rete delle loro connessioni lungo l'arco di quattro decenni di scrittura. Ull\u00e1n ha collaborato spesso con artisti visivi (Mir\u00f3, Chillida, T\u00e0pies, Saura) e compositori (Luis de Pablo, Luca Mosca).\nHa curato la collana Poes\u00eda C\u00e1tedra ed \u00e8 stato direttore editoriale di Ave del Para\u00edso.\nHa diretto a Parigi le trasmissioni in lingua spagnola di France Culture, curando personalmente diversi programmi culturali radiotelevisivi; \u00e8 stato inoltre vicedirettore di Diario 16, per il quale ha creato il supplemento \u201cCulturas\u201d, ed inoltre editorialista del quotidiano El Pa\u00eds.\nTra i suoi libri sull'arte, spicca T\u00e0pies, ostinato. La sua poesia \u00e8 stata tradotta in arabo, francese, inglese e tedesco.\nIn Italia la sua unica pubblicazione \u00e8 per la casa editrice napoletana Ad est dell'equatore con cui ha edito il volume Raffiche."}
{"id": "3887847", "revid": "1543377", "url": "https://it.wikipedia.org/wiki?curid=3887847", "title": "Parque Oeste (metropolitana di Madrid)", "text": "Parque Oeste \u00e8 una stazione della linea 12 della metropolitana di Madrid. Si trova nell'omonimo quartiere di Alcorc\u00f3n e da servizio al Campus della Universidad Rey Juan Carlos.\nStoria.\nLa stazione fu inaugurata il 11 aprile 2003 insieme alle stazioni tra Colonia Jard\u00edn e la stazione Puerta del Sur sulla linea 10.\nA seguito di lavori, nel 2014 e il 2015, la stazione rimase chiusa. La ragione di questi lavori \u00e8 stata la sostituzione delle rotaie e della massicciata. I miglioramenti, che hanno avuto un costo di 12,5 milione di euro, hanno permesso ai treni di circolare a pi\u00f9 di 70 chilometri all'ora rispetto ai 30 chilometri con cui circolavano prima dei lavori."}
{"id": "3887848", "revid": "767487", "url": "https://it.wikipedia.org/wiki?curid=3887848", "title": "The Merchant of Venice (film 1908)", "text": "The Merchant of Venice \u00e8 un cortometraggio muto del 1908 diretto da J. Stuart Blackton.\n\u00c8 il primo adattamento cinematografico de \"Il mercante di Venezia\" di William Shakespeare. A interpretare il ruolo di Shylock \u00e8 l'attore americano William V. Ranous, protagonista in quegli anni di numerosi altri tra i primi adattamenti cinematografici delle opere di Shakespeare, inclusi \"Macbeth\", \"Othello\", \"Richard III\" e \"King Lear\".\nCome nel caso di Fagin in \"Oliver Twist\" di Charles Dickens, nella rappresentazione dell'ebreo Shylock prevalgono gli aspetti negativi e stereotipati, rispetto alla visione simpatetica che il cinema americano offriva in quegli stessi anni del mercante ebreo del ghetto nei film di Wallace McCutcheon (\"Old Isaac, the Pawnbroker\", 1908) e David W. Griffith (\"Romance of a Jewess\", 1908; \"A Child of the Ghetto\", 1910).\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Vitagraph Company of America, il film - un cortometraggio in una bobina - usc\u00ec nelle sale cinematografiche statunitensi il 22 dicembre 1908.\nCopia della pellicola, un positivo 35\u00a0mm, viene conservata negli archivi della Library of Congress."}
{"id": "3887849", "revid": "2110845", "url": "https://it.wikipedia.org/wiki?curid=3887849", "title": "Riccardo Allorto", "text": "Insegnante a Parma, Bolzano e Milano, fu collaboratore di \"Ricordiana\" (1955-1957) e vicedirettore dell\"'Enciclopedia della Musica Ricordi\".\nDal 1969 collabor\u00f2 con la Scala."}
{"id": "3887853", "revid": "729019", "url": "https://it.wikipedia.org/wiki?curid=3887853", "title": "Ugo Piccinini", "text": "Sottotenente in servizio permanente effettivo del Corpo degli alpini, fu insignito della Medaglia d'oro al valor militare alla memoria per il coraggio dimostrato in combattimento durante la Seconda battaglia difensiva del Don.\nBiografia.\nNato a Barisciano, provincia dell'Aquila, nel 1920, dopo aver conseguito il diploma superiore, nel novembre 1940 entro nella Regia Accademia Militare di Modena, da cui usc\u00ec con il grado di sottotenente in servizio permanente effettivo nel marzo 1942, assegnato ad un reggimento di fanteria. Qualche tempo dopo viene trasferito all'8\u00ba Reggimento alpini, e nel luglio 1942 al battaglione \"Vicenza\" del 9\u00ba Reggimento, con cui parte per il fronte russo come comandante di un plotone fucilieri in seno alla 3\u00aa Divisione alpina \"Julia\".\nFerito due volte durante la Seconda battaglia difensiva del Don, viene portato nell'ospedale da campo per essere evacuato dal campo di battaglia, ma venuto a conoscenza che il suo plotone sarebbe stato di nuovo impegnato in azione, nonostante le ferite riportate, accorse in aiuto dei suoi soldati. Buttandosi nella mischia alla testa dei suoi fucilieri dava modo al suo reggimento di arretrare fermando, con fitto lancio di bombe a mano un'unit\u00e0 corazzata nemica che rischiava di travolgere il fronte italiano. \nFerito di nuovo, chiamava a s\u00e9 i pochi superstiti del suo plotone lanciandosi ancora una volta in battaglia, sparendo nella mischia colpito da una raffica di mitragliatrice. Muore il 30 dicembre del 1942 all'et\u00e0 di ventidue anni. Gli fu assegnata la Medaglia d'oro al valor militare alla memoria. Da alcuni anni la sua salma riposa nel sacrario di Cargnacco.\nRiconoscimenti.\nIl Gruppo alpini di Barisciano, appartenente all'Associazione Nazionale Alpini, \u00e8 stat\u00f2 chiamato \"Piccinini Ugo\" in onore dell'eroe scomparso, cos\u00ec come la locale scuola."}
{"id": "3887855", "revid": "767487", "url": "https://it.wikipedia.org/wiki?curid=3887855", "title": "Andr\u00e9s Mazali", "text": "Sportivo completo, oltre a calcio gioc\u00f2 anche a basket nell'Olimpia per sei anni, vincendo il titolo nel 1923 nella finale contro lo Sporting. Inoltre divenne campione sudamericano di atletica leggera vincendo la finale dei 400 hs nell'edizione del 1920, in Cile.\nCarriera.\nClub.\nSoprannominato \"El Buzo\", fu uno dei migliori portieri della sua epoca e dell'Uruguay. Storico estremo difensore del Nacional, club nel quale rimase per tutta la sua carriera, conquist\u00f2 cinque titoli nazionali oltre ad alcuni tra i pi\u00f9 prestigiosi tornei internazionali dell'epoca. Con il Nacional partecip\u00f2 anche al famoso tour europeo del 1925.\nNazionale.\nCon l' Mazali gioc\u00f2 21 partite subendo 20 reti. Elemento portante della pi\u00f9 forte squadra del mondo all'epoca, vinse due ori olimpici e tre campionati sudamericani.\nMazali era il titolare designato anche alla vigilia della prima edizione della Coppa Rimet nel 1930 in Uruguay, ma poco prima dell'inizio del torneo, durante il ritiro della squadra, infranse il veto dell'allenatore Alberto Suppici, che aveva imposto un vero e proprio coprifuoco agli atleti uruguaiani: Mazali fugg\u00ec dal ritiro, e a seconda delle versioni and\u00f2 a trovare la moglie e il figlio piccolo oppure si concesse una scappatella notturna con una misteriosa dama bionda. La scoperta dell'infrazione caus\u00f2 la sua esclusione dalla nazionale e Mazali perse l'opportunit\u00e0 di aggiungere anche il titolo mondiale alla sua gi\u00e0 ricca bacheca."}
{"id": "3887858", "revid": "212348", "url": "https://it.wikipedia.org/wiki?curid=3887858", "title": "\u00c9douard Allou", "text": "Biografia.\nMembro della commissione di riforma del codice di procedura penale (1849) e b\u00e2tonnier (1866-1867) fu politico liberale.\nNel 1877 si schier\u00f2 dalla parte di L\u00e9on Gambetta, accusato di antigovernismo. Nel 1882 fu nominato senatore a vita."}
{"id": "3887868", "revid": "1494169", "url": "https://it.wikipedia.org/wiki?curid=3887868", "title": "Falerno (disambigua)", "text": ""}
{"id": "3887878", "revid": "212348", "url": "https://it.wikipedia.org/wiki?curid=3887878", "title": "Charles Filiger", "text": "Fece parte della cosiddetta Scuola di Pont-Aven.\nBiografia.\nCharles Filiger nacque in Alsazia da una famiglia benestante - suo padre era un fabbricante di carta da parati a Mulhouse - e fece studi classici. In seguito, notando la sua passione per il disegno, il padre lo iscrisse alla \"Scuola di Arti Decorative\". Charles decise allora di intraprendere la carriera artistica e, diplomatosi, si trasfer\u00ec a Parigi verso il 1886. Frequent\u00f2 l'atelier dell'Acad\u00e9mie Colarossi e, nel 1889 e 1890, cominci\u00f2 ad esporre al \"Salon\" degli indipendenti. Nell'ambiente parigino conobbe in particolare Gauguin.\nMa la grande citt\u00e0 lo frastornava. Per vivere pi\u00f9 in tranquillit\u00e0 e per fuggire da Parigi (forse a causa di un brutto affare legato alla sua omosessualit\u00e0) lasci\u00f2 la capitale e raggiunse Pont-Aven, nel sud della Bretagna. L\u00ec, nella casa di Le Pouldu, ritrov\u00f2 Gauguin, Jan Verkade, Meijer de Haan, Henry Moret e Paul S\u00e9rusier. Trascorse cos\u00ec un periodo spensierato: si cantava, si suonava il mandolino, qualche volta Gauguin strimpellava la chitarra.\nDal 1890 il ricco mecenate Antoine de la Rochefaucauld decise di aiutarlo elargendogli una rendita mensile in cambio di tutti i suoi quadri migliori. Ci\u00f2 che rest\u00f2 fu esposto presso \"Le Barc de Boutteville\", presso i Rosacroce e da P\u00e8re Tanguy.\nNel settembre del 1894 sul \"Mercure de France\", a firma di Alfred Jarry, comparve persino un articolo che tesseva le lodi di Filiger. Ma, quando Gauguin part\u00ec, la compagnia si sciolse, gli amici della casa di Pouldu si dispersero e Filiger rimase solo. Dovette cambiare alloggio spesso, per evitare il sarcasmo dei paesani, e visse ritirato dal mondo. Persino il suo mecenate gli tolse ogni sostegno economico.\nA partire dal 1911 si mise a pensione presso la famiglia Le Guellec, nell'albergo del Menhir, a Tregunc: sua sorella, infatti aveva firmato un contratto con i Le Guellec per assicurargli almeno gli alimenti. Nel 1915, quando i Le Guellec lasciarono Pont-Aven per Plougastel, Filiger li segu\u00ec e visse con loro nella loro casa di Cleguer per il resto della vita.\nAlcolizzato ed eteromane (si drogava con etere dietilico), nel 1827 un medico lo fece ricoverare all'Ospedale di Brest dove spir\u00f2 nel gennaio del 1928. Fu sepolto a Plougastel, nella tomba della famiglia Le Guellec.\nCaratteri dell'opera.\nLe opere di Filiger furono sempre caratterizzate da originalit\u00e0 e misticismo. Senza far parte del gruppo dei Nabis, egli condivise con loro tutti quegli elementi salienti e quegli aspetti qualitativi tipici dell'epoca che essi seppero cogliere.\nLe opere di Filiger sono come un fuoco mistico, per reazione ad ogni forma di materialismo, nella ricerca della spiritualit\u00e0. Dipinse, come i pittori d'icone, visi dall'ovale marcato e dalle forme pure, semplificate, con grandi occhi aperti nella ricerca di un improbabile assoluto. Miniaturista medioevale e primitivo italiano, compose a tinte piatte delle figure contornate, fuori del tempo, con piccole e strette pennellate e, soprattutto, con quelle esplosioni di blu profondo che ridesta l'animo, in cui la struttura \u00e8 violenta, quasi ascetica, mentre le linee sono morbide, aeree e femminee, e nulla concedono alla tradizione classica.\nNel 1907 apparvero le sue \"Notazioni cromatiche\", uniche, volte per la maggior parte all'arte astratta in un gioco moderno di figure esacerbate di misticismo e di linee geometriche scintillanti. Un dipingere fuori di ogni epoca, luogo e tendenza: un artista alla ricerca di un assoluto mistico, fatto di turbini e di fuoco."}
{"id": "3887881", "revid": "2092381", "url": "https://it.wikipedia.org/wiki?curid=3887881", "title": "Wojty\u0142a Cup", "text": "La Wojty\u0142a Cup, conosciuta anche come \"Torneo internazionale di calcio giovanile Trofeo Karol Wojty\u0142a\", \u00e8 una competizione calcistica internazionale riservata alle formazioni Primavera e dedicata a Karol Wojty\u0142a, nome secolare del papa della chiesa cattolica Giovanni Paolo II.\nNato da un'idea di Attilio Bellucci, Enrico Panimolle, Gianluca Di Carlo ed il professor Stefano Testini, il torneo viene organizzato con la partecipazione della provincia di Roma e del Comitato Regionale Lazio della Lega Nazionale Dilettanti. Il trofeo gode inoltre del patrocinio del CONI, della FIGC e della Lega Serie A. Il regolamento ufficiale della manifestazione redatto dalla LND viene approvato dall'UEFA. La squadra che ha vinto pi\u00f9 volte il trofeo \u00e8 la Lazio che si \u00e8 aggiudicata sei edizioni."}
{"id": "3887885", "revid": "729019", "url": "https://it.wikipedia.org/wiki?curid=3887885", "title": "Dale Torborg", "text": "\u00c8 il figlio dell'ex manager della Major League Baseball Jeff Torborg. Attualmente \u00e8 il coordinatore di condizionamento per i Chicago White Sox.\nCarriera.\nNel 1999 la World Championship Wrestling, guidata da Eric Bischoff, raggiunge un accordo con la band rock Kiss per creare un lottatore a tema: \"The Kiss Demon\". Il trucco, ispirato a quello di Gene Simmons \u00e8 stato usato una volta sola da Brian Adams e poi, su rifiuto del primo, dato a Torborg. Il personaggio \"The Demon\" originariamente doveva essere l'inizio di una stable chiamata \"The Warriors of KISS\", in cui ogni wrestler avrebbe dovuto impersonare gli altri membri originali della band riguardo al loro look e trucco. In seguito, dopo la rottura del contratto con Bischoff, Torborg si fece chiamare semplicemente \"The Demon\" e fu collocato in una stable con Slayer e Insane Clown Posse chiamata \"The Dark Carnival\". Quando la WCW venne acquistata dall'allora World Wrestling Federation nel 2001, il contratto di Torborg non fu rinnovato."}
{"id": "3887888", "revid": "599013", "url": "https://it.wikipedia.org/wiki?curid=3887888", "title": "Suore missionarie dell'Immacolata Concezione della Madre di Dio", "text": "Le suore missionarie dell'Immacolata Concezione della Madre di Dio (in inglese \"Missionary Sisters of the Immaculate Conception of the Mother of God\") sono un istituto religioso femminile di diritto pontificio: le suore di questa congregazione pospongono al loro nome la sigla S.M.I.C.\nStoria.\nLe origini della congregazione risalgono al 15 maggio 1910, quando il vescovo Amando Bahlmann (1862-1939), prelato di Santar\u00e9m, invit\u00f2 le monache concezioniste francescane di Rio de Janeiro a lavorare in Amazzonia.\nL'invito fu accolto da quattro religiose: a loro si un\u00ec presto Elizabeth Tombrock (1878-1938), fondatrice con Bahlmann dell'istituto, che il 5 dicembre 1910 diede formalmente inizio alla congregazione delle Povere Clarisse Missionarie dell'Immacolata Concezione.\nVerso il 1914 la Tombrock (in religione, madre Maria Immacolata) si stabil\u00ec in Europa e acquist\u00f2 un convento a M\u00fcnster per reclutare nuove religiose in Germania: a causa dello scoppio della prima guerra mondiale i contatti con la casa madre di Santar\u00e9m si interruppero, tanto che il ramo tedesco si svilupp\u00f2 come congregazione autonoma in attesa della fine del conflitto.\nI legami tra le religiose in Brasile e quelle in Germania furono riallacciati nel 1919 e il 15 maggio 1921 Bahlmann approv\u00f2 le costituzioni gi\u00e0 adottate dalle suore di M\u00fcnster.\nNel 1922 i fondatori si recarono negli Stati Uniti d'America per raccogliere fondi per un orfanotrofio e stabilirono la casa generalizia della congregazione a Saint Bonaventure, presso Buffalo, nello stato di New York.\nNel 1931 venne aperta la prima filiale in Cina. Con l'avvento al potere di Adolf Hitler le case in Germania vennero confiscate; le comunit\u00e0 in Cina furono trasferite a Taiwan dopo il 1948.\nIl 4 novembre 1925 la congregazione fu aggregata all'Ordine dei frati minori e le religiose abbandonarono la regola delle concezioniste in favore di quella del terz'ordine regolare francescano; le missionarie dell'Immacolata Concezione ricevettero il pontificio decreto di lode il 30 aprile 1929 e le loro costituzioni furono approvate definitivamente dalla Santa Sede il 1\u00ba aprile 1941.\nAttivit\u00e0 e diffusione.\nLe suore missionarie dell'Immacolata Concezione sono impegnate in varie forme di apostolato.\nSono presenti in Brasile, Cina, Germania, Namibia, Stati Uniti d'America, Taiwan; la sede generalizia \u00e8 a West Paterson, nel New Jersey.\nAlla fine del 2008 la congregazione contava 377 religiose in 55 case."}
{"id": "3887889", "revid": "1573940", "url": "https://it.wikipedia.org/wiki?curid=3887889", "title": "Konareh", "text": "Kon\u0101reh o Ken\u0101reh (farsi \u0643\u0646\u0627\u0631\u0647) \u00e8 una citt\u00e0 dello shahrest\u0101n di Marvdasht, circoscrizione Centrale, nella provincia di Fars in Iran. Aveva, nel 2006, una popolazione di 6.853 abitanti."}
{"id": "3887893", "revid": "120048227", "url": "https://it.wikipedia.org/wiki?curid=3887893", "title": "Eschrichtioides gastaldii", "text": "L\u2019escrittioide (Eschrichtioides gastaldii) \u00e8 una balena estinta, vissuta nel Pliocene inferiore (circa 5 milioni di anni fa), i cui resti fossili sono stati ritrovati in Italia. \nClassificazione.\nQuesto animale \u00e8 noto per alcuni resti fossili scoperti verso la fine dell'Ottocento nella zona di Cortandone (provincia di Asti) e attribuite inizialmente a una nuova specie di balenottera, \"Balaenoptera gastaldii\". Per oltre un secolo questi resti non furono pi\u00f9 presi in esame, e solo nel 2006 uno studio di Bisconti e Varola determin\u00f2 che in realt\u00e0 i fossili appartenevano a uno dei pi\u00f9 antichi rappresentanti della famiglia degli Eschrichtiidae, attualmente rappresentati dalla sola balena grigia della California (\"Eschrichtius robustus\"). Nel 2008 Bisconti ridescrisse i resti in un nuovo genere, \"Eschrichitiodes\", per sottolineare le strette affinit\u00e0 della forma fossile con la specie attuale. \nSignificato dei fossili.\nPrecedentemente alla riclassificazione di questo animale, la famiglia degli Eschrichtiidae allo stato fossile era nota solo in strati del Pliocene superiore e del Pleistocene. Il riconoscimento di questa specie suggerisce inoltre che la rete trofica del Mediterraneo nel Pliocene inferiore era pi\u00f9 complessa di quanto precedentemente ritenuto, e che la biodiversit\u00e0 dei misticeti presenti a quell'epoca era maggiore di quella attuale."}
{"id": "3887894", "revid": "22356", "url": "https://it.wikipedia.org/wiki?curid=3887894", "title": "Eschrichtioides", "text": ""}
{"id": "3887895", "revid": "287204", "url": "https://it.wikipedia.org/wiki?curid=3887895", "title": "Hans Jarta", "text": ""}
{"id": "3887896", "revid": "599013", "url": "https://it.wikipedia.org/wiki?curid=3887896", "title": "Chiesa di San Maurizio (Rapallo)", "text": "La chiesa di San Maurizio \u00e8 un luogo di culto cattolico situato nella frazione di San Maurizio di Monti nel comune di Rapallo, nella citt\u00e0 metropolitana di Genova. La chiesa \u00e8 sede della parrocchia omonima del vicariato di Rapallo-Santa Margherita Ligure della diocesi di Chiavari.\nStoria.\nLa prima citazione di un edificio di culto nella frazione collinare \u00e8 risalente al 21 marzo del 1190 dove, in un lascito testamentario, la vedova di Guilienzone de Munteio lasciava alla chiesa (\"ecclesie Sancti Mauricii de Monte\") cinque soldi per messe in suffragio dello scomparso marito. La stessa quota verr\u00e0 lasciata dai fratelli Opizzo e Ospinello Tartaro (Imperiali), il 7 settembre del 1213, per il legato Nicola Calciavacca. Ulteriori documenti e atti legati al paese e alla locale chiesa sono documentati nei secoli XIII, XIV, XV e XVI.\nNel 1574, il 22 marzo, la cura delle parrocchie di San Maurizio di Monti, di San Giacomo di Canevale e di San Nicol\u00f2 di Coreglia Ligure vengono affidate al reverendo Francesco Aries su decisione dell'arcivescovo di Genova Cipriano Pallavicino. Nel 1582 la chiesa viene visitata da monsignor Francesco Bossi dove, nella relazione del religioso, viene disposta la demolizione di due altari laterali.\nNel 1616 vengono eseguiti nuovi lavori alla struttura interna con lo spostamento del coro a levante e altri ampliamenti verranno realizzati nella seconda met\u00e0 del XIX secolo con l'aggiunta, tra gli altri interventi ampliativi, di due cappelle laterali; un'annotazione del 1882 di Angelo Remondini descrive chiaramente le misure interne della chiesa: 20 metri di lunghezza, 8 metri di larghezza e 16 metri di altezza. Nei primi anni del XX secolo \u00e8 posizionato nella cantoria, sopra l'ingresso, l'organo a canne costruito dalla ditta Gaetano Cavalli di Lodi e restaurato nel 1994.\nL'attiguo campanile \u00e8 stato edificato tra il 1934 e il 1935; la fine dei lavori venne solennemente onorata, il 12 maggio, dal vescovo di Chiavari monsignor Amedeo Casabona. Il 18 settembre del 1966 il vescovo chiavarese Francesco Marchesani benedisse il nuovo concerto di campane. Nel 1991 \u00e8 stata realizzata la nuova pavimentazione in marmo bianco con blocchetti di ardesia.\nNuovi lavori alla facciata, rivista con l'aggiunta di un affresco raffigurante il santo titolare della chiesa e la vallata di San Maurizio di Monti sopra il portone principale, e al vicino campanile sono stati eseguiti nel 2010.\nDescrizione.\nLa struttura si presenta a navata unica e a pianta longitudinale. Nell'altare dedicato al santo titolare della chiesa, la prima cappella di sinistra, \u00e8 presente una statua lignea del santo, opera ottocentesca dello scultore Antonio Canepa di Santa Maria del Campo. Il successivo altare, gi\u00e0 intitolato alla Madonna del Carmelo, conserva un'effigie ritraente \"San Giuseppe e sant'Antonio abate\". Altra opera del Canepa \u00e8 la statua in legno di \"Nostra Signora del Rosario\" nell'omonimo altare.\nLa pi\u00f9 importante opera pittorica conservata nella chiesa \u00e8 la tela di Bernardo Strozzi raffigurante l'\"Apparizione della Madonna Odigitria\", soggetto inconsueto nell'arte pittorica ligure (e del nord Italia in generale) e pi\u00f9 tradizionalmente diffuso nell'iconografia dell'Italia meridionale. Il dipinto \u00e8 stato \"scoperto\" per caso durante un restauro conservativo della tela tra gli anni 1991-1992. I successivi e approfonditi studi sul quadro hanno permesso, oltre alla rimozione delle ridipinture effettuate dopo la sua realizzazione, di attribuire l'opera ad un giovane Strozzi che probabilmente lo dipinse intorno al 1610 su commissione della stessa comunit\u00e0 parrocchiale frazionale. Dieci anni esatti dopo, tra il 2010 e il 2011, il quadro \u00e8 stato sottoposto ad un nuovo restauro conservativo - soprattutto per la rimozione delle muffe in alcune parti del dipinto - e nuovamente collocato nella sua nicchia all'interno della chiesa di San Maurizio."}
{"id": "3887907", "revid": "1442080", "url": "https://it.wikipedia.org/wiki?curid=3887907", "title": "Victor Cruz", "text": "Firm\u00f2 come free agent dopo non essere stato scelto nel Draft NFL 2010 coi New York Giants. Al college ha giocato a football alla University of Massachusetts. Coi Giants ha vinto il Super Bowl XLVI partendo da titolare e segnando un touchdown su passaggio di Eli Manning.\nCarriera professionistica.\nNew York Giants.\nStagione 2010.\nCruz si fece notare gi\u00e0 in una gara di pre-stagione contro i New York Jets il 16 agosto 2010 quando aiut\u00f2 i Giants a vincere 31-16 ricevendo 6 passaggi per 145 yard e 3 touchdown. Egli termin\u00f2 la pre-stagione guidando la NFL 297 yard ricevute, al primo posto alla pari con 4 touchdown e secondo con 15 ricezioni totali venendo selezionato per un posto tra i 53 totali del roster dei Giants della stagione regolare. Cruz gioc\u00f2 tre partite all'inizio della stagione, senza registrare una sola presa prima che un infortunio al tendine del ginocchio lo tenesse fuori per il resto dell'anno.\nStagione 2011.\nDopo che i Giants persero Steve Smith come free agent, Cruz inizi\u00f2 la stagione come quarto wide receiver della squadra, prima che gli infortuni a Mario Manningham e Domenik Hixon lo conducessero ad avere un grande ruolo nella vittoria dei Giants sui Philadelphia Eagles. Cruz termin\u00f2 quella partita con 3 ricezioni per 110 yard e un touchdown, i primi della sua carriera.\nIl 2 ottobre, coi Giants in svantaggio 27-24 contro gli Arizona Cardinals nel quarto periodo e quattro minuti rimanenti, Cruz comp\u00ec una ricezione e cadde senza essere toccato sulla linea delle 29 yard dei Cardinals lasciando andare la palla. Credendo a torto che Cruz avesse compiuto un fumble dal momento che non era stato toccato, un giocatore dei Cardinal raccolse il pallone credendo fosse ancora in gioco. Nella giocata successiva, Eli Manning lanci\u00f2 il touchdown della vittoria segnato da Hakeem Nicks.\nNella sconfitta della quinta settimana per 36-25 contro i Seattle Seahawks, Cruz ricevette con una mano un passaggio da 68 yard trasformandolo in un touchdown. Nel seguito della partita, Cruz perse anche un fumble, permettendo anche a Seattle di pareggiare la gara sul 22-22. In seguito, coi Giants sotto 29-25 nella linea delle 20 yard, Cruz scivol\u00f2 tentando di prendere il pallone in aria, il quale fin\u00ec tra le braccia di Brandon Browner che lo ritorn\u00f2 per 94 yard siglando il touchdown della sicurezza per Seattle.\nNella settimana 16, Victor pareggi\u00f2 il record NFL con una ricezione da 99 yard trasformata in touchdown contro i New York Jets. Le sue 89 yard dopo la presa sono il massimo per coloro che hanno segnato una ricezione da 99 yard. Nella stessa partita super\u00f2 Amani Toomer per il record di franchigia di yard ricevute in una stagione. Cruz fu nominato prima riserva per il Pro Bowl, il primo della sua carriera.\nNella settimana 17, in una partita da dentro o fuori contro i Dallas Cowboys per l'ultima wild card disponibile nella NFC, Cruz totalizz\u00f2 6 ricezioni per 178 yard, compresa la prima segnatura della partita con un touchdown da 74 yard, oltre ad una ricezione da 44 yard su una situazione di \"terzo&amp;7\" che mise i Giants in condizione di calciare il field goal che li port\u00f2 in vantaggio di 5 punti. I Giants segnarono un altro touchdown, un passaggio da 4 yard da Manning a Nicks, stabilendo un record di 15 passaggi da touchdown nel quarto periodo in una stagione per Eli Manning e battendo i Cowboys 31-14. Cruz termin\u00f2 la stagione con 1,536 yard ricevute (record di franchigia) su 82 ricezioni e 9 touchdown. Cruz fu inserito nella seconda formazione ideale della stagione dall'Associated Press.\nNei playoff, i Giants superarono prima agevolmente gli Atlanta Falcons 24-2, poi i favoritissimi e campioni carica Green Bay Packers e nella finale della NFC i San Francisco 49ers ai supplementari, dove Cruz mise a segno 10 ricezioni per 142 yard, guadagnandosi l'accesso al Super Bowl XLVI. Il 5 febbraio 2012, i Giants superarono i Patriots 21-17 e Victor Cruz si laure\u00f2 per la prima volta campione NFL.\nA fine stagione, Cruz fu votato al 39\u00ba posto nella NFL Top 100, l'annuale classifica dei migliori cento giocatori della stagione.\nStagione 2012.\nIl 5 settembre 2012, nella prima gara della nuova stagione, i Cowboys si vendicarono dei New York Giants campioni in carica che li avevano esclusi dalla corsa ai playoff l'annata precedente, vincendo 24-17 in trasferta. Cruz fu il miglior ricevitore dei Giants con 58 yard ma fatic\u00f2 per tutta la partita lasciandosi sfuggire dalle mani tre palloni. Nel turno successivo, nel giorno in cui Eli Manning stabil\u00ec il proprio primato in carriera con 510 yard passate, Cruz ricevette ben 179 yard e segn\u00f2 un touchdown che contribu\u00ec alla vittoria in rimonta dei Giants sui Tampa Bay Buccaneers. Nel Thursday Night Football della settimana 3 vinto contro i Carolina Panthers, la difesa avversaria si concentr\u00f2 su Cruz a causa dell'infortunio dell'altro ricevitore titolare Hakeem Nicks. Victor concluse la gara con 6 passaggi ricevuti per 42 yard.\nNella settimana 4 i Giants persero l'ottava partita negli ultimi nove incontri disputati contro gli Eagles sbagliando il potenziale field goal della vittoria a 15 secondi dalla fine. Victor tuttavia gioc\u00f2 bene ricevendo 109 yard e segnando un touchdown. Nel turno successivo i Giants si portarono su un record di 3-2 vincendo sui Cleveland Browns: Cruz ricevette 50 yard e stabil\u00ec il proprio primato in carriera segnando 3 passaggi da touchdown.\nNella sesta settimana, i Giants ottennero una importante vittoria contro i 49ers nella rivincita della finale della NFC dell'anno precedente: Cruz ricevette 58 yard e segn\u00f2 un altro touchdown. Nella settimana 7, Cruz segn\u00f2 il touchdown della vittoria con un passaggio da 77 yard di Eli Manning a meno di due minuti dalla fine, con il ricevitore che termin\u00f2 con 131 yard contro i Redskins.\nNella settimana 12 i Giants interruppero una striscia di tre sconfitte consecutive contro i Packers con Victor che segn\u00f2 un touchdown. Nel turno successivo le 104 yard ricevute da Cruz non furono sufficienti ai Giants che furono battuti dai Redskins nel Monday Night.\nUna rotonda vittoria per 54-27 sui Saints nella settimana 14 permise ai Giants di mantenere la testa della division con una gara di vantaggio su Redskins e Cowboys. Cruz contribu\u00ec con 121 yard ricevute, che gli fecero superare le mille stagionali per il secondo anno consecutivo, e il suo nono touchdown.\nIl 26 dicembre, Cruz fu convocato per il primo Pro Bowl in carriera. Nell'ultimo turno di campionato, Cruz segn\u00f2 un touchdown nell'inutile vittoria sugli Eagles con i Giants che rimasero fuori dai playoff. A fine anno fu classificato al numero 58 nella classifica dei migliori cento giocatori della stagione.\nStagione 2013.\nIl 14 giugno 2013, Cruz firm\u00f2 un contratto annuale del valore di 2,87 milioni di dollari coi Giants. L'8 luglio il giocatore e la squadra giunsero a un accordo per legare a lungo termine Cruz alla franchigia, con un contratto di sei anni per un valore di 45,879 milioni di dollari. Nella settimana 1 i Giants persero per la prima volta contro i Cowboys all'AT&amp;T Stadium dalla sua inaugurazione nel 2009 malgrado 118 yard e 3 touchdown ricevuti da Cruz. Nella settimana 4 contro i Chiefs ricevette 164 yard e segn\u00f2 un TD da 69 yard ma i Giants persero ancora, partendo con un record di 0-4 per la prima volta dalla stagione 1987. L'annata di Cruz si concluse con 73 ricezioni per 998 yard e 4 touchdown coi Giants che si ripresero nella seconda parte della stagione ma non riuscirono a centrare i playoff per il secondo anno consecutivo.\nStagione 2014.\nNella settimana 3 del 2014, Cruz torn\u00f2 a segnare un touchdown dopo quasi un anno, ricevendo 107 yard nella prima vittoria stagionale dei Giants contro gli Houston Texans. Il 13 ottobre, nel terzo quarto della gara contro gli Eagles, Cruz si ruppe il tendine patellare, perdendo tutto il resto della stagione 2014 e anche tutta la successiva.\nStagione 2016.\nL'11 settembre 2016, Cruz fece il suo ritorno in campo dopo esattamente 700 giorni dall'ultima presenza: nella gara vinta per 20-19 contro i Cowboys and\u00f2 subito a segno con il touchdown decisivo. Quella fu tuttavia l'unica marcatura di una stagione in cui disput\u00f2 15 gare, di cui 12 come titolare, chiudendo con 586 yard ricevute. Il 23 febbraio 2017 fu svincolato.\nChicago Bears.\nIl 25 marzo 2017, Cruz firm\u00f2 un contratto di un anno con i Chicago Bears. Il 1\u00ba settembre 2017 fu svincolato, optando per il ritiro."}
{"id": "3887909", "revid": "110157", "url": "https://it.wikipedia.org/wiki?curid=3887909", "title": "Diaman Ratio", "text": "Il DIAMAN Ratio \u00e8 un indicatore utile per misurare la performance corretta per il rischio. Si propone come strumento alternativo all'approccio media varianza, visti i limiti di quest'ultima ai fini della fund selection. Il Diaman Ratio pu\u00f2 essere interpretato come un indicatore di persistenza dei rendimenti: analizza la forza del trend (rendimento atteso) e la capacit\u00e0 dello strumento finanziario di muoversi attorno allo suo stesso trend (rischio). Il DIAMAN Ratio tiene conto della sequenzialit\u00e0 dei rendimenti nel tempo e si basa su una definizione di rischio coerente con alcuni consolidati risultati della finanza comportamentale.\nFormula dell'indicatore.\nPoniamo formula_1 la serie storica dei prezzi logaritmici settimanali di uno strumento finanziario e formula_2 la serie storica del tempo dove formula_3 e formula_4 \u00e8 la lunghezza della serie storica.\nIl Diaman Ratio viene cos\u00ec calcolato:\nformula_5\ndove\nDescrizione.\nL'utilizzo delle serie storiche logaritmiche \u00e8 importante per un calcolo pi\u00f9 accurato in quanto il logaritmo agisce sulla variabilit\u00e0 della serie e gestisce l'effetto scala che invece la serie lineari mostrano.\nIl formula_6 stimato non \u00e8 altro che il tasso annuale logaritmico di crescita della serie storica. Per ottenere il tasso di crescita lineare, sar\u00e0 sufficiente calcolare formula_9. Questo \u00e8 ancor pi\u00f9 vero per il caso limite di una serie storica crescente a tasso costante. Infatti se calcoliamo il formula_6 della serie storica con queste caratteristiche il valore del beta sar\u00e0 pari al valore del tasso di crescita.\nL'R2 \u00e8 incluso nella formula in modo da tener conto della capacit\u00e0 del regressore (il tempo) di predire i valori della variabile. Se R2 = 1, la serie \u00e8 monotona crescente con tasso di crescita formula_11, se R2 = 0 il modello di regressione non \u00e8 ben specificato e quindi siamo in presenza di troppa variabilit\u00e0 attorno al formula_6 stimato.\nIl parametro formula_13 pu\u00f2 anche assumere valore 12 o 260 qualora la serie storica dei prezzi sia mensile o giornaliera. Il parametro formula_13 ha come scopo quello di permettere al formula_6 di essere letto come tasso di crescita annuale."}
{"id": "3887910", "revid": "599013", "url": "https://it.wikipedia.org/wiki?curid=3887910", "title": "Toyota Motors Soccer Club 1991-1992", "text": "Questa voce raccoglie le informazioni riguardanti il Toyota Motors Soccer Club nelle competizioni ufficiali della stagione 1991-1992.\nStagione.\nUscito nelle prime fasi delle coppe, il Toyota Motors non riusc\u00ec a ripetere i risultati della stagione precedente concludendo il campionato all'ultimo posto. Al termine della stagione la societ\u00e0 decise di acquisire lo status di club professionistico accettando l'iscrizione nella J. League e rinominandosi in Nagoya Grampus Eight.\nMaglie e sponsor.\nLe maglie, prodotte dall'Adidas, recano sulla parte anteriore l'iscrizione Toyota."}
{"id": "3887915", "revid": "339392", "url": "https://it.wikipedia.org/wiki?curid=3887915", "title": "Service Games", "text": ""}
{"id": "3887920", "revid": "69794", "url": "https://it.wikipedia.org/wiki?curid=3887920", "title": "Coppa Italia di pallacanestro maschile 1970", "text": ""}
{"id": "3887922", "revid": "287204", "url": "https://it.wikipedia.org/wiki?curid=3887922", "title": "Kad\u014d", "text": ""}
{"id": "3887923", "revid": "438678", "url": "https://it.wikipedia.org/wiki?curid=3887923", "title": "Portale Internet", "text": ""}
{"id": "3887926", "revid": "287204", "url": "https://it.wikipedia.org/wiki?curid=3887926", "title": "Sindrome della morte improvvisa infantile", "text": ""}
{"id": "3887927", "revid": "287204", "url": "https://it.wikipedia.org/wiki?curid=3887927", "title": "Morte inaspettata del lattante", "text": ""}
{"id": "3887928", "revid": "287204", "url": "https://it.wikipedia.org/wiki?curid=3887928", "title": "Microsoft's Visual Basic Scripting Edition", "text": ""}
{"id": "3887934", "revid": "1543377", "url": "https://it.wikipedia.org/wiki?curid=3887934", "title": "Badara Diatta", "text": "Carriera.\nFischietto di vasta esperienza, \u00e8 arbitro internazionale sin dal 1\u00ba gennaio 1999. Fa il suo esordio da tale nel novembre del 2003, dirigendo una partita amichevole tra Tunisia e Sudafrica.\nHa diretto molte partite in varie edizioni della CAF Champions League, arrivando ad arbitrare una semifinale dell'edizione 2010 della competizione. Contestualmente, ha diretto numerose partite di qualificazione a diverse edizioni dei mondiali, tra cui otto per Sudafrica 2010. Era inoltre stato inserito nella lista dei preselezionati per la succitata edizione dei mondiali, ma venne scartato in un taglio successivo.\nNel 2008 viene convocato dalla FIFA per la sua prima esperienza al di fuori del continente africano e della CAF. \u00c8 infatti selezionato per il torneo di calcio ai Giochi della XXIX Olimpiade, disputatosi in Cina. In tale occasione ha diretto una partita della fase a gironi.\nNel febbraio 2012 viene selezionato dalla Conf\u00e9d\u00e9ration Africaine de Football (CAF) per dirigere la finale di Coppa d'Africa 2012., tra Zambia e Costa d'Avorio.\nLa convocazione per tale edizione della competizione in Gabon e Guinea Equatoriale era stata per lui la quarta, dopo Egitto 2006, Ghana 2008 ed Angola 2010.\nNell'aprile 2012 viene inserito dalla FIFA in una lista di 52 arbitri preselezionati per i Mondiali 2014. Tuttavia, non riesce nell'obiettivo di essere convocato per la fase finale del campionato mondiale, venendo eliminato in un taglio successivo dalla lista dei candidati.\nNel gennaio del 2013 \u00e8 nuovamente selezionato per la Coppa delle nazioni africane 2013. Si tratta della quinta partecipazione per il fischietto senegalese. Ottiene la direzione di due partite della fase a gironi, ed un quarto di finale.\nNell'ottobre 2013 \u00e8 convocato dalla FIFA per il Campionato mondiale di calcio Under 17 2013. In questa occasione dirige una gara della fase a gironi, un ottavo di finale e successivamente la finale per il terzo posto tra Svezia ed Argentina.\nNel novembre 2013 viene designato dalla commissione arbitrale FIFA per dirigere il ritorno di Algeria-Burkina Faso, uno degli spareggi CAF per l'accesso ai mondiali di Brasile 2014.\nIl 31 dicembre 2014 viene ritirato dalle liste FIFA per raggiunti limiti di et\u00e0, dopo una carriera internazionale durata 16 anni."}
{"id": "3887938", "revid": "1442080", "url": "https://it.wikipedia.org/wiki?curid=3887938", "title": "Pattaya Women's Open 2003 - Doppio", "text": "Il doppio del torneo di tennis Pattaya Women's Open 2003, facente parte del WTA Tour 2003, ha avuto come vincitrici Li Ting e Sun Tiantian che hanno battuto in finale Wynne Prakusya e Angelique Widjaja 6\u20134, 6\u20133."}
{"id": "3887945", "revid": "1776051", "url": "https://it.wikipedia.org/wiki?curid=3887945", "title": "Gottlieb (nome)", "text": "Origine e diffusione.\nDeriva dal germanico \"Gotelieb\", composto dagli elementi \"god\" (\"dio\", da cui anche Gottardo, Godwin, Goffredo e Traugott) e \"leub\" (\"amore\", presente anche in Leopardo). \u00c8 quindi analogo dal punto di vista semantico ai prenomi Teofilo, Filoteo e Amedeo.\nOnomastico.\nL'onomastico si pu\u00f2 festeggiare il 30 luglio in memoria di santa Godeleva, martire a Gistel."}
{"id": "3887946", "revid": "1272592", "url": "https://it.wikipedia.org/wiki?curid=3887946", "title": "Cancellieri", "text": "Le seguenti personalit\u00e0, inoltre, portano tale cognome:"}
{"id": "3887948", "revid": "1442080", "url": "https://it.wikipedia.org/wiki?curid=3887948", "title": "Thalgo Australian Women's Hardcourts 2002 - Doppio", "text": "Il doppio del torneo di tennis Thalgo Australian Women's Hardcourts 2002, facente parte del WTA Tour 2002, ha avuto come vincitrici Justine Henin e Meghann Shaughnessy che hanno battuto in finale Miriam Oremans e \u00c5sa Svensson 6-1, 7-66."}
{"id": "3887958", "revid": "824274", "url": "https://it.wikipedia.org/wiki?curid=3887958", "title": "ASB Classic 2002 - Doppio", "text": "Il doppio del torneo di tennis ASB Classic 2002, facente parte del WTA Tour 2002, ha avuto come vincitrici Nicole Arendt e Liezel Huber che hanno battuto in finale Kv\u011bta Hrdli\u010dkov\u00e1 e Henrieta Nagyov\u00e1 7\u20135, 6\u20134."}
{"id": "3887960", "revid": "481666", "url": "https://it.wikipedia.org/wiki?curid=3887960", "title": "The Easterner; or, A Tale of the West", "text": ""}
{"id": "3887964", "revid": "1442080", "url": "https://it.wikipedia.org/wiki?curid=3887964", "title": "Adidas International 2002 - Doppio femminile", "text": "Il doppio femminile del torneo di tennis Adidas International 2002, facente parte del WTA Tour 2002, ha avuto come vincitrici Lisa Raymond e Rennae Stubbs che hanno battuto in finale Martina Hingis e Anna Kurnikova per Walkover."}
{"id": "3887965", "revid": "767487", "url": "https://it.wikipedia.org/wiki?curid=3887965", "title": "Marloes Coenen", "text": "Combatte nella divisione dei pesi piuma per l'organizzazione statunitense Bellator MMA.\nAttiva nelle WMMA dal 2000, la Marloes \u00e8 stata detentrice del titolo dei pesi gallo Strikeforce ed ha vinto il torneo giapponese ReMix: World Cup 2000; \u00e8 stata anche una contendente alla cintura dei pesi piuma Strikeforce ed Invicta FC e finalista del torneo K-Grace 1.\nNel submission grappling pu\u00f2 vantare un terzo posto all'ADCC Submission Wrestling World Championship del 2007 nella categoria fino ai 67 kg.\nPer le classifiche unificate \u00e8 la lottatrice pi\u00f9 forte del mondo nella categoria dei pesi piuma.\nCarriera nelle arti marziali miste.\nInizi: Giappone.\nMarloes Coenen nasce ad Olst e cresce a Deventer in una famiglia dove diversi componenti di essa erano praticanti di arti marziali.\nA soli 14 anni inizia ad allenarsi nella franchigia olandese dell'organizzazione Shooto.\nLa Marloes debutta come professionista in Giappone il 22 novembre 2000 contro la veterana Yuuki Kondo, che sconfigge per sottomissione.\nNel dicembre dello stesso anno prende parte al torneo ReMix: World Cup 2000, organizzato al meglio dei tre incontri che si svolsero tutti la stessa sera: la Coenen vince i primi due incontri per sottomissione e in finale si impone sulla kickboxer Megumi Yabushita ai punti, vincendo il suo primo torneo in carriera.\nNel 2004 entra nella prestigiosa organizzazione Smackgirl, dove raccoglie l'ottava vittoria consecutiva stendendo Yoko Takahashi nel primo turno del torneo Open Weight Queen, ma nel successivo incontro subisce la prima sconfitta della sua carriera per mano della statunitense Erin Toughill.\nNel 2007 partecipa al torneo K-Grace 1 di Tokyo: passa agevolmente i primi due turni sottomettendo per strangolamento le avversarie, ma in finale capitola contro Roxanne Modafferi con un punteggio discutibile.\nSuccessivamente firm\u00f2 un contratto con la lega statunitense Elite Xtreme Combat, ma l'associazione stessa fall\u00ec nel 2008 e Marloes non pot\u00e9 mai gareggiare per essa.\nPassa cos\u00ec un anno a combattere per alcune promozioni europee.\nStrikeforce.\nNel 2009 la Coenen arriva in Strikeforce, associazione statunitense che al tempo cerc\u00f2 di mettere sotto contratto tutte le migliori lottatrici di arti marziali miste.\nLa Coenen avrebbe avuto subito la possibilit\u00e0 di sfidare la campionessa in carica Cris \"Cyborg\" Santos per il titolo dei pesi piuma, ma la brasiliana era indisponibile per infortunio; la card venne cambiata con la rivincita di Marloes contro Erin Toughill, ma anche quest'ultima diede forfait, e di conseguenza gli organizzatori misero sulla carta un ulteriore rematch tra la Coenen e la Modafferi: questa volta Marloes si vendic\u00f2 sottomettendo l'avversaria in poco pi\u00f9 di un minuto di gara.\nQuando Cris Cyborg si riprese del tutto dagli acciacchi la Coenen pot\u00e9 affrontarla: l'incontro si svolse il 30 gennaio 2010 e la Coenen venne sconfitta per KO tecnico alla terza ripresa.\nA quel punto le venne proposto di scendere nella categoria dei pesi gallo, dove sarebbe stata la prima contendente al titolo detenuto dalla canadese Sarah Kaufman: Marloes accett\u00f2 e sfid\u00f2 la Sarah nell'ottobre 2010.\nMarloes vinse sottomettendo la Kaufman con un armbar e divenendo campionessa dei pesi gallo Strikeforce.\nNel 2011 riusc\u00ec a difendere il titolo da Liz Carmouche, sostituta dell'indisponibile Miesha Tate, vincendo ancora una volta per sottomissione dopo aver subito il ground and pound dell'ex marine americana per tutti i primi tre round.\nIl tanto atteso incontro tra Marloes e Miesha si disput\u00f2 il 30 luglio 2011 nell'Illinois: per la prima volta nella sua carriera Marloes venne sconfitta per sottomissione (strangolamento triangolare), perdendo il titolo dei pesi gallo Strikeforce.\nNell'agosto del 2011 vennero ufficializzati la fine del contratto con la Strikeforce e la firma di un nuovo contratto con la BlackEye Promotions, organizzazione della Carolina del Nord.\nInvicta Fighting Championships e Dream.\nIl contratto con la BlackEye Promotions rimase solamente verbale, e in realt\u00e0 la Coenen firm\u00f2 con la neonata Invicta Fighting Championships, dove torn\u00f2 a combattere nella categoria dei pesi piuma.\nEsord\u00ec nell'aprile 2012 vincendo largamente ai punti il rematch contro la giovane francese Romy Ruyssen, esperta di jiu jitsu brasiliano e sempre vittoriosa per sottomissione nel primo round, ottenendo la sua ventesima vittoria in carriera: tutti i giudici di gara assegnarono un punteggio di 30-26 in quanto Ruyssen venne penalizzata di un punto per aver afferrato la rete della gabbia.\nLo stesso anno la Dream, principale promozione di MMA giapponesi che era data per fallita, viene rifinanziata e organizza un evento per il 31 dicembre al quale la Coenen prende parte: si tratt\u00f2 del suo esordio nella Dream e del suo ritorno in Giappone dopo pi\u00f9 di cinque anni, un mondo quello delle MMA giapponesi nel quale Marloes era popolare; qui sconfigge con una leva al braccio l'australiana Fiona Muxlow, lottatrice di 35 anni che cavalcava un record di 6-1 e prima d'ora non aveva mai combattuto fuori dall'Oceania.\nNel 2013 torna in Invicta FC come contendente per il neonato titolo dei pesi piuma, impegnata in un rematch contro la dominatrice della categoria Cris Cyborg: Coenen ancora una volta viene sopraffatta nettamente dalle abilit\u00e0 non solo atletiche ma anche tecniche della rivale che si dimostra una lottatrice completa, e durante il quarto round un ground and pound dalla monta da parte della brasiliana impone lo stop per KO tecnico.\nNell'ottobre del 2013 ha realizzato uno stage a Vicenza.\nBellator MMA.\nNel 2014 Marloes firma con la prestigiosa organizzazione Bellator che puntava a reintegrare nei suoi show le divisioni femminili.\nEsordisce in ottobre con la vittoria per sottomissione sulla numero 6 al mondo Annalisa Bucci."}
{"id": "3887969", "revid": "767487", "url": "https://it.wikipedia.org/wiki?curid=3887969", "title": "Karl Zuchardt", "text": "Ha scritto principalmente romanzi storici."}
{"id": "3887970", "revid": "767487", "url": "https://it.wikipedia.org/wiki?curid=3887970", "title": "6 Second Poison", "text": "6 Second Poison \u00e8 il singolo d'esordio del duo elettrorap sudafricano Locnville. Il singolo fu pubblicato il 6 gennaio 2011 con l'album Sun in my pocket."}
{"id": "3887971", "revid": "76963", "url": "https://it.wikipedia.org/wiki?curid=3887971", "title": "Ramiro Fonte", "text": "Laureato in Lettere e Filosofia e professore di Lingua e Letteratura Galiziana a Vigo e presso il Colegio Espa\u00f1ol di Londra. Fu uno dei fondatori del collettivo poetico Cravo Fondo (1977). Come scrittore ha esordito nel 1986 con il racconto \"O retornado\" (in castigliano, \"El retornado\"), Premio Modesto R. Figueiredo.\nFu membro corrispondente della Real Academia Gallega. Negli ultimi anni della sua vita fu direttore dell'Instituto Cervantes di Lisbona.\nPoemi musicati.\nIl chitarrista e compositore V\u00edctor Aneiros ha musicato il poema \"Na barra\", nel suo album \u201cHeroe Secreto\u201d 2008.&lt;br&gt;\nNel suo album \"Br\u00e9temas da Memoria\" 2010, ha musicato 7 poemi di Ramiro Fonte: \n\"Vida bohemia\", \"Sombras de Compostela\", \"Autor de westerns\", \"M\u00e1is al\u00e1\", \"Un tute \u00e1 morte\", \"Cabina telef\u00f3nica\" (Lupanar de cristal) e \" Rita Hayworth\" (Sirenas da polic\u00eda)."}
{"id": "3887972", "revid": "824274", "url": "https://it.wikipedia.org/wiki?curid=3887972", "title": "Tasmanian International 2002 - Doppio", "text": "Il doppio del torneo di tennis Tasmanian International 2002, facente parte del WTA Tour 2002, ha avuto come vincitrici Tathiana Garbin e Rita Grande che hanno battuto in finale Catherine Barclay e Christina Wheeler 6\u20132, 7\u20136(3)."}
{"id": "3887975", "revid": "599013", "url": "https://it.wikipedia.org/wiki?curid=3887975", "title": "Juan Madero", "text": "Caratteristiche tecniche.\nGiocava come difensore destro.\nCarriera nazionale.\nNel 1917 Madero apparve nella squadra per i campionati sudamericani a Montevideo. L'unica volta nella nazionale argentina Madero apparve il 18 luglio 1919 in una sconfitta per 2-4 contro l'Uruguay, la cui partecipazione era il Gran Premio de Honor Uruguayo."}
{"id": "3887980", "revid": "729019", "url": "https://it.wikipedia.org/wiki?curid=3887980", "title": "Canberra Women's Classic 2002 - Doppio", "text": "Il doppio del torneo di tennis Canberra Women's Classic 2002, facente parte del WTA Tour 2002, ha avuto come vincitrici Nannie de Villiers e Irina Seljutina che hanno battuto in finale Samantha Reeves e Adriana Serra Zanetti 6-2, 6-3."}
{"id": "3887999", "revid": "599013", "url": "https://it.wikipedia.org/wiki?curid=3887999", "title": "Ricardo Pepe", "text": "Caratteristiche tecniche.\nGiocava come mediano destro o sinistro."}
{"id": "3888010", "revid": "410521", "url": "https://it.wikipedia.org/wiki?curid=3888010", "title": "Cellule oxintiche", "text": ""}
{"id": "3888012", "revid": "666668", "url": "https://it.wikipedia.org/wiki?curid=3888012", "title": "Borja Blanco", "text": "Carriera.\nClub.\nBorja Blanco ha fatto il suo debutto nella Divisi\u00f3n de Honor il 9 ottobre del 2004 con la formazione del F\u00fatbol Sala M\u00f3stoles. Nel 2008 firma un contratto con l'Inter F\u00fatbol Sala con cui l'anno successivo vince la Coppa UEFA. Nell'estate del 2011 passa al Caja Segovia F\u00fatbol Sala. A fine luglio dell'anno successivo si trasferisce a giocare in Italia nelle file della Marca Futsal. Infortunatosi gravemente (rottura di tibia e perone) nei primi minuti di Gara-3 della vittoriosa finale scudetto, l'ala spagnola rimane ferma una stagione intera, ritornando a giocare nel 2014 con la formazione andalusiana del Ja\u00e9n F\u00fatbol Sala con cui vince immediatamente nuovamente la Copa de Espa\u00f1a. Nella stagione 2014-15 fa ritorno nel campionato italiano accordandosi con il Latina.\nNazionale.\nBorja Blanco \u00e8 stato per tre volte campione europeo con la Nazionale spagnola e medaglia d'argento alla Coppa del Mondo del 2008. Nel 2005 ha vinto anche un titolo europeo Under 21."}
{"id": "3888031", "revid": "767487", "url": "https://it.wikipedia.org/wiki?curid=3888031", "title": "Goon (film)", "text": "Goon \u00e8 un film del 2011 diretto da Michael Dowse e con protagonisti Seann William Scott, Liev Schreiber e Jay Baruchel. La sceneggiatura del film, scritta da Jay Baruchel e Evan Goldberg \u00e8 tratta dal romanzo \"Goon: The True Story of an Unlikely Journey into Minor League Hockey\" scritto da Doug Smith e Adam Frattasio.\nTrama.\nDoug Glatt \u00e8 un ragazzo dotato di notevole forza fisica che lavora come buttafuori presso un pub. Lo studio non \u00e8 il suo forte e per questo motivo si sente emarginato dalla famiglia, in quanto suo padre e suo fratello sono entrambi medici. Un giorno Doug va a vedere con l'amico Ryan una partita della lega minore di hockey su ghiaccio e durante la partita il suo amico insulta un giocatore in panchina della squadra ospite, lanciandogli del cibo. Quest'ultimo, infuriato, si arrampica sugli spalti con l'intento di picchiare il ragazzo, ma Doug, in difesa dell'amico, massacra di botte il giocatore davanti a tutti, mettendolo poi K.O. con una testata che gli fracassa il casco. Ci\u00f2 provoca un'ovazione nei suoi confronti da parte di tutto il pubblico e della squadra di hockey locale.\nIn seguito Doug riceve la telefonata dell'allenatore della squadra di hockey che, impressionato dalla sua forza, gli offre di entrar a far parte del team nel ruolo di \"Goon\", un giocatore che ha come compito quello di dissuadere e rispondere al gioco violento degli avversari a sua volta rispondendo con la forza fisica.\nDopo essersi licenziato dal pub, Doug, che sa a malapena pattinare, impara velocemente e si mette in luce: le risse che scatena in campo e che puntualmente vince gli valgono il soprannome di \"Teppista\". Un giorno il suo allenatore, dicendogli che in quella squadretta il suo talento da picchiatore \u00e8 sprecato, lo spedisce dal proprio fratello, un Team Manager di una squadra di hockey semiprofessionistica.\nDoug si ritrova cos\u00ec a doversela vedere con un gioco pi\u00f9 duro, pi\u00f9 tecnico e soprattutto ad avere a che fare con il disprezzo di Xavier LaFlemme, un'ex stella dell'hockey canadese che, vittima di un tremendo infortunio tempo addietro, non riesce pi\u00f9 a giocare decentemente per paura di farsi male nuovamente, e tenta di affogare la propria frustrazione con l'uso di droghe e alcol. La dedizione all'allenamento e lo spirito di squadra di Doug riescono a scuotere l'apatia dei suoi compagni di squadra, ma soprattutto attirano l'attenzione di Ross Rhena detto \"The Boss\": quest'ultimo, una vera leggenda nella NHL, \u00e8 considerato il Goon pi\u00f9 forte esistente, in quanto non ha mai perso una rissa in campo, mettendo sempre K.O. l'avversario; Rhena, ormai passato alle leghe minori e prossimo al ritiro, desidera scontrarsi presto con Doug, per scoprire chi di loro due \u00e8 il pi\u00f9 forte. Nel frattempo, Doug trova anche l'amore di una ragazza, Eva, che per lui arriva a lasciare il proprio fidanzato (da cui Doug si fa prendere a pugni per placare i propri sensi di colpa).\nCon la sua profonda umilt\u00e0 Doug (del tutto diverso dal superbo e arrogante Rhena) che non si risparmia durante i match sempre pi\u00f9 ardui (infortunandosi seriamente prima alla bocca e poi alla caviglia) diventa un elemento trainante per la squadra, che ritorna a vincere come faceva un tempo, giungendo addirittura ai play-off stagionali. Anche LaFlemme, scosso da Doug, che gli ricorda se stesso com'era un tempo, torna a pattinare come i vecchi tempi.\nDistribuzione.\nIl film \u00e8 stato presentato in anteprima il 10 settembre 2011 al Toronto International Film Festival. \u00c8 stato successivamente distribuito in Regno Unito ed Irlanda a partire dal 6 gennaio 2012.\nIl primo trailer ufficiale del film \u00e8 stato distribuito online il 7 novembre 2011.\nSequel.\nNel 2017 ha avuto un sequel intitolato \"\", diretto da Jay Baruchel."}
{"id": "3888041", "revid": "599013", "url": "https://it.wikipedia.org/wiki?curid=3888041", "title": "Hitachi Football Club 1991-1992", "text": "Questa voce raccoglie le informazioni riguardanti l'Hitachi Football Club nelle competizioni ufficiali della stagione 1991-1992.\nStagione.\nAl suo ritorno in massima divisione, l'Hitachi concluse il campionato al nono posto e giunse sino alle fasi avanzate delle coppe, venendo eliminata in semifinale di Coppa dell'Imperatore dallo Yomiuri. Al termine della stagione la squadra rinunci\u00f2 alla possibilit\u00e0 di ottenere lo status di club professionistico, retrocedendo nella Japan Football League.\nMaglie e sponsor.\nSulla parte anteriore delle maglie vengono introdotti i numeri dei giocatori, che vanno ad aggiungersi all'iscrizione Hitachi. Per quanto riguarda l'aspetto della divisa, l'Adidas aggiunge un motivo a strisce bianche e nere sulle maniche."}
{"id": "3888042", "revid": "125739089", "url": "https://it.wikipedia.org/wiki?curid=3888042", "title": "Salomon Group", "text": "Salomon Group (spesso conosciuto solo come \"Salomon\") \u00e8 una consociata di Amer Sports specializzata in attrezzature sportive invernali con sede ad Annecy in Francia.\nStoria.\nLa compagnia fu fondata nel 1947 da Fran\u00e7ois Salomon insieme alla moglie e al figlio.\nNel 1997 diviene parte del gruppo Adidas.\nIl 2 maggio 2005 Adidas annuncia la cessione del gruppo Salomon alla multinazionale finlandese Amer Sports per 485 milioni di euro.\nDal 2019 di propriet\u00e0 del gruppo cinese ANTA Sports insieme ai marchi Wilson, Atomic, Sports Tracker, Suunto, Precor, Arc'teryx.\nInformazioni.\nLa sede principale negli Stati Uniti d'America \u00e8 a Ogden, nello Utah, ed il centro di progettazione ad Annecy, in Francia.\nLe altre societ\u00e0 di propriet\u00e0 del marchio Salomon sono:\nSalomon produce prodotti per vari mercati sportivi, tra cui running, trekking, arrampicata, sci e snowboard in oltre 40 paesi dei cinque continenti.\nSalomon \u00e8 stata la prima compagnia a commercializzare sci twin tip per il freestyle."}
{"id": "3888046", "revid": "339392", "url": "https://it.wikipedia.org/wiki?curid=3888046", "title": "Duomo di Santa Maria dell'Assunta", "text": ""}
{"id": "3888061", "revid": "537491", "url": "https://it.wikipedia.org/wiki?curid=3888061", "title": "Juan de la Cruz Ignacio Moreno y Maisonave", "text": ""}
{"id": "3888064", "revid": "287204", "url": "https://it.wikipedia.org/wiki?curid=3888064", "title": "Horni Plana", "text": ""}
{"id": "3888066", "revid": "767487", "url": "https://it.wikipedia.org/wiki?curid=3888066", "title": "Saverio Malizia", "text": "Biografia.\nLaureato in giurisprudenza, era Maggiore del Regio esercito durante la seconda guerra mondiale. Aveva poi aderito alla RSI ed a Trieste, dopo l'8 settembre 1943, aveva svolto funzioni di magistrato militare. \nNel dopoguerra, dopo una iniziale epurazione, fece rapidamente carriera divenendo prima colonnello e poi generale. Magistrato militare, dal 1960 fu al Tribunale supremo militare. Contemporaneamente insegnava Diritto all'Universit\u00e0 Sapienza di Roma. Maggior generale della Giustizia militare, arriv\u00f2 fino alla carica di sostituto procuratore generale e di consigliere relatore e, occupandosi di tutela del segreto militare, dal 1964 al 1974 fu custode dei segreti della Repubblica italiana, dal caso Sifar (tentato golpe del Piano Solo) a quello SID (Strage di piazza Fontana). In quegli stessi anni il fratello Carlo Alberto, presidente del Tribunale di Trapani, entr\u00f2 in contrasto con il locale procuratore della Repubblica Cristoforo Genna e fu costretto alle dimissioni.\nDal 1968 fu consulente giuridico dei presidenti del Consiglio Giulio Andreotti e Mariano Rumor. Promosso Tenente generale nel 1976. Mentre era consulente giuridico del ministro della Difesa Mario Tanassi, fu arrestato in aula al processo di Catanzaro sulla Strage di piazza Fontana per falsa testimonianza. Fu condannato per direttissima a un anno di reclusione e rimesso in libert\u00e0.Fu poi assolto nel 1980.\nSoppresso il Tribunale supremo militare nel 1981, fu trasferito alla Corte suprema di cassazione fino al 1984."}
{"id": "3888074", "revid": "110157", "url": "https://it.wikipedia.org/wiki?curid=3888074", "title": "Palazzo Comunale (Ulassai)", "text": "Il Palazzo Comunale, sorge al centro del paese di Ulassai, in Sardegna. \nSi affaccia sulla piazza Sardegna, dominando il panorama del monte Tisiddu e della valle del rio Pardu, ancora oggi \u00e8 sede del municipio del paese.\nFu inaugurato il 1\u00ba gennaio del 1909, portato a compimento sotto la direzione dell'impresario Rosati e su progetto dell'ingegnere Ernesto Ravot, \"colui che progett\u00f2 anche il Lavatoio Comunale di Ulassai\".\nStoria.\nLa realizzazione dell'intero stabile cost\u00f2 all'allora Amministrazione Comunale presieduta dal cavalier Antonio Cannas, fratello del procuratore generale del r\u00e8 Francesco Cannas ben 66.000 Lire, una cifra esorbitante per quei tempi, e per un paese di soli pastori e contadini. L'edificio non serv\u00ec soltanto come Comune, ma negli anni del dopoguerra anche come scuola primaria e secondaria.\nStruttura.\nLa struttura poggia su un piano elevato rispetto alla strada principale, ed ha accesso sia dalla parte anteriore che da quella posteriore, quest'ultima rialzata al piano superiore.\nL'edificio \u00e8 costituito da un piano terra e da uno elevato, ognuno alto circa 4 metri, nella facciata sono disposte 7 aperture per piano, nel piano terra l'apertura centrale \u00e8 il cosiddetto \"portone principale\", mentre le restanti sono finestre.\nQueste ultime sono di legno e di forma quadrata semplice prive di decorazioni, tra il piano terra e il primo piano corrono per tutta la lunghezza della facciata 4 cornici curvilinee a carattere elicoidale, l'ultima di queste suggella la base di tutte le finestre del primo piano e in quella centrale in particolare l'accompagna per tutta la sua altezza.\nLe finestre del primo piano sempre in legno, si concludono ad Arco a tutto sesto, sopra queste ultime la facciata e sormontata da un grande Cornice liscia dalla forma romana, e nella parte centrale \u00e8 ulteriormente sormontata da un Frontone a tutto sesto dove inizialmente vi erano dipinti alcuni elementi decorativi in stile Liberty\nInterni.\nAl suo interno, a partire dal piano terra \u00e8 di particolare interesse l'appena restaurata \"Sala Consigliare\", dove nel 1910 \u00e8 stata dipinta sempre in Stile Liberty l'intera soffitta con motivi monocromatici tendenti al vinaceo, sia floreali e accompagnati da altrettanti motivi geometrici, nella parte centrale invece \u00e8 raffigurato lo stemma del paese. Ci lavorarono dei pittori di Cagliari. Attualmente la sala \u00e8 adibita a ufficio del sindaco e ultimamente \u00e8 stata abbellita da alcune opere degli artisti Maria Lai e Luca Rossi.\nRestando sempre nel piano terra, altre decorazioni simili sono presenti nelle sale degli Uffici tecnici, nell'andito invece \u00e8 affissa un imponente \"lastra dei Caduti in Guerra\".\nCentrale \u00e8 la scala a due rampe con ringhiere sempre del medesimo stile che introduce al primo piano dove in quest'ultimo non si rilevano particolari architetture."}
{"id": "3888075", "revid": "693190", "url": "https://it.wikipedia.org/wiki?curid=3888075", "title": "Salomon", "text": ""}
{"id": "3888084", "revid": "2005532", "url": "https://it.wikipedia.org/wiki?curid=3888084", "title": "Scuderia Toro Rosso STR7", "text": "La Toro Rosso STR7 \u00e8 un'automobile monoposto sportiva di Formula 1 costruita dalla Scuderia Toro Rosso, per partecipare al Campionato mondiale di Formula 1 2012.\nLa vettura \u00e8 stata presentata il 6 febbraio 2012 a Jerez in Spagna.\nLa vettura \u00e8 stata progettata da Luca Furbatto sotto la direzione tecnica di Giorgio Ascanelli. Nicolo' Petrucci ha seguito lo sviluppo aerodinamico e il conceptto del doppio fondo. La STR7 \u00e8 la settima monoposto creata dalla scuderia di Faenza, \u00e8 motorizzata Ferrari e nel 2012 \u00e8 stata guidata dall'italo-australiano Daniel Ricciardo (che ha corso nel 2011 la seconda parte della stagione con l'HRT), col numero 16, e dal francese Jean-\u00c9ric Vergne, col numero 17; inoltre \u00e8 stato designato come terzo pilota l'italo-svizzero S\u00e9bastien Buemi, che nelle due stagioni precedenti era pilota titolare.\nLivrea e sponsor.\nLa livrea \u00e8 la stessa del precedente campionato: la classica colorazione rosso e blu. Nel cofano motore spicca il simbolo del top sponsor, Red Bull, un toro di colore rosso, in generale la scritta della multinazionale austriaca campeggia ovunque all'interno della carrozzeria.\nSull'ala posteriore si trova, invece, lo sponsor Cepsa.\nSviluppo.\nRiprendendo una caratteristica della vettura dell'anno precedente, rispetto alla quale \u00e8 stato compiuto un lavoro di miniaturizzazione delle masse radianti, le fiancate sono leggermente sollevate dal fondo della vettura, in modo da creare una sorta di doppio fondo. I radiatori dell'olio sono stati posizionati nella parte posteriore della vettura.\nIn ottemperanza al regolamento entrato in vigore ad inizio stagione 2012 il musetto \u00e8 stato abbassato rispetto alla vettura 2011, raccordandolo alla zona posteriore con uno scalino, caratterizzato da due profili laterali che seguono la linea dell'abitacolo per scendere bruscamente all'anteriore e da una parte centrale con pendenza pi\u00f9 dolce.\nLa trasmissione \u00e8 stata realizzata con una scatola pi\u00f9 lunga e stretta, in alluminio e carbonio, in modo da poter utilizzare quegli assetti puntati verso l'anteriore che nel 2011 hanno permesso di ottimizzare la resa aerodinamica.\nDa meta' stagione in poi debutta lo scarico soffiato a coanda che pero' mal si adatta al profilo sospeso delle pance sollevate della vettura faentina.\nStagione 2012.\nCampionato.\nIl 2012 inizia bene con un nono posto da parte di Ricciardo in Australia, subito migliorato da Vergne in Malesia (8\u00b0). Seguono poi piazzamenti al di fuori della zona punti con Vergne che precede Ricciardo in 4 delle prime 5 gare. In Bahrain Ricciardo riesce ad effettuare la sua miglior qualifica in carriera con il 6\u00ba tempo riuscendo a precedere le Ferrari di Alonso e Massa, ma in gara chiuder\u00e0 nelle retrovie (15\u00b0).\nA Montecarlo Vergne si ritrov\u00f2 al 7\u00ba posto dopo una buona strategia della scuderia di Faenza ma la seguente strategia si riveler\u00e0 errata, infatti giunger\u00e0 fuori dalla zona punti (12\u00b0). Nel Gran Premio del Belgio dopo 9 gare la scuderia ritorna a fare punti sia con Vergne che con Ricciardo che arrivano rispettivamente 8\u00b0 e 9\u00b0.\nNei gran premi di Singapore e Giappone la scuderia italiana riesce a cogliere 3 punti (conquistati tutti con Ricciardo), mentre nel Gran Premio di Corea sia Vergne che Ricciardo vanno a punti, giungendo rispettivamente 8\u00b0 e 9\u00b0,precedendo la McLaren di Lewis Hamilton.\nLe gare successive in India, Abu Dhabi, Stati Uniti e Brasile le Toro Rosso vanno a punti solo due volte con Ricciardo ad Abu Dhabi (10\u00b0) e con Vergne in Brasile (8\u00b0). La scuderia termina la stagione 2012 al 9\u00ba posto in classifica costruttori con 26 punti, davanti alle sole Caterham, Marussia e HRT che di punti ne hanno totalizzati 0."}
{"id": "3888087", "revid": "438678", "url": "https://it.wikipedia.org/wiki?curid=3888087", "title": "Edizione italiana dei film di Stanlio e Ollio", "text": ""}
{"id": "3888090", "revid": "729019", "url": "https://it.wikipedia.org/wiki?curid=3888090", "title": "Ferrovia Fenit-Tralee", "text": "La ferrovia Fenit\u2013Tralee fu una linea ferroviaria irlandese che attraversava la costa settentrionale della baia di Tralee collegando Fenit al capoluogo della contea del Kerry, Tralee, dal quale si diramavano la linea per Ballingrane e Limerick e quella per Mallow.\nStoria.\nCostruita negli anni ottanta dalla Fenit and Tralee Railway, fu aperta all'esercizio il 5 luglio 1887. La Waterford and Limerick Railway (WLR), che gi\u00e0 eserciva la Ballingrane\u2013Tralee, ne assunse la gestione del servizio.\nNel 1901, con la fusione della WLR nella Great Southern and Western Railway (GS&amp;WR), quest'ultima assunse l'esercizio e prese la decisione di unificare gli scali della citt\u00e0 di Tralee sopprimendo la stazione North per attestare la linea presso l'attuale. La ferrovia segu\u00ec le vicende delle linee appartenenti alla GS&amp;WR: nel 1925 pass\u00f2 sotto l'amministrazione della Great Southern Railways (GSR), che soppresse il servizio passeggeri il 31 dicembre 1934, mentre dal 1945 fece parte della rete gestita della C\u00f3ras Iompair \u00c9ireann (CI\u00c9), che chiuse il servizio merci il 6 giugno 1978.\nDal punto di vista legale, la ferrovia non risulta soppressa e risulta gestita dalla Iarnr\u00f3d \u00c9ireann (I\u00c9), tuttavia nel 1992 sono stati tagliati i binari della linea in uscita dalla stazione di Tralee. Il resto del tracciato \u00e8 in stato di abbandono e, al 2006, il piazzale binari di Fenit \u00e8 coperto dalla ghiaia.\nPercorso.\nDalla stazione di Tralee, la linea si dirigeva a nord-ovest percorrendo un tratto in affiancamento alla linea proveniente da Ballingrane per discostarsi da questa all'altezza di Ballynaoulort. Proseguendo a ovest, la linea serviva le localit\u00e0 di Spa, con una stazione dotata di scalo merci, e Kilfenora, con una fermata.\nGiunta a Fenit, grazie ad un ponte metallico la linea attraversava il porto, arrivando presso l'isola di Samphire, dove si trovava lo scalo merci di Fenit Pier."}
{"id": "3888093", "revid": "70217", "url": "https://it.wikipedia.org/wiki?curid=3888093", "title": "Anyel Zant", "text": ""}
{"id": "3888094", "revid": "1243", "url": "https://it.wikipedia.org/wiki?curid=3888094", "title": "Ferrovia Tralee-Fenit", "text": ""}
{"id": "3888095", "revid": "110157", "url": "https://it.wikipedia.org/wiki?curid=3888095", "title": "Prefazione a &quot;S\u00e9same et les lys&quot;", "text": "Nel 1906, dopo la traduzione di \"La Bible d'Amiens\" (1904), Marcel Proust affronta una seconda traduzione da John Ruskin. Si tratta di una raccolta di conferenze del critico d'arte inglese, uscita nel 1865.\nStoria editoriale.\nIn precedenza, Proust aveva scritto anche gli articoli \"Ruskin \u00e0 Notre-Dame d'Amiens\" su \"Mercure de France\" (aprile 1900) e \"John Ruskin\" su \"Gazette des Beaux-Arts\" (1\u00ba agosto 1900); entrambi riutilizzati abbondantemente nella prefazione a \"La Bible d'Amiens\". Dopo la morte del padre (1903) sembra come se Proust avesse ancora bisogno di una guida e per questo resta attaccato alla lettura di Ruskin, ma d'altra parte sta anche cercando di esplorare e scoprire il senso della bellezza tramite questa gradita influenza. \u00c8 questo il primo volume da lui preparato per il quale viene pagato. La prefazione, dedicata alla principessa Alexandre de Caraman-Chimay (sorella di Anna de Noailles), era uscita in forma pi\u00f9 lunga come \"Sur la lecture\" su \"La Renaissance latine\" del 15 giugno 1905.\nTra la consegna all'editore e l'uscita del volume stampato (12 maggio 1906) anche la madre di Proust muore (Jeanne Weil, 1849-1905)."}
{"id": "3888102", "revid": "287204", "url": "https://it.wikipedia.org/wiki?curid=3888102", "title": "Rozmberk nad Vltavou", "text": ""}
{"id": "3888103", "revid": "1573940", "url": "https://it.wikipedia.org/wiki?curid=3888103", "title": "Gongylidioides", "text": "Gongylidioides \u00e8 un genere di ragni appartenente alla famiglia Linyphiidae.\nDistribuzione.\nLe 16 specie oggi attribuite a questo genere sono state reperite in Asia orientale: buona parte sono endemismi, 5 del Giappone, 3 della Cina, 2 di Taiwan e due dell'India.\nTassonomia.\nA dicembre 2011, si compone di 16 specie:"}
{"id": "3888105", "revid": "675251", "url": "https://it.wikipedia.org/wiki?curid=3888105", "title": "Cartina della metropolitana di Londra", "text": ""}
{"id": "3888106", "revid": "2091899", "url": "https://it.wikipedia.org/wiki?curid=3888106", "title": "Radio Rebel", "text": "Radio Rebel \u00e8 un film per la televisione del 2012 diretto da Peter Howitt.\nTratto sul romanzo \"Shrinking Violet\" di Danielle Joseph, il film \u00e8 stato sceneggiato da Erik Patterson. Negli Stati Uniti \u00e8 andato in onda il 17 febbraio 2012 mentre in Italia \u00e8 andato in onda il 29 settembre 2012 alle 14:00.\nTrama.\nTara \u00e8 una ragazza timida. Diventa dj di una trasmissione radiofonica chiamata \"Radio Rebel\" trasmesso in diretta di nascosto dalla sua camera. A causa della sua timidezza, non rivela questa attivit\u00e0 a nessuno, neanche a sua madre e alla sua migliore amica. La timidezza la porta ad essere isolata e a non riuscire a dichiarare il suo amore a Gavin, un ragazzo che le piace fin da quando erano piccoli. Il patrigno, che gestisce un'azienda radiofonica, la \"Slam FM\", vuole assolutamente scoprire chi sia il DJ Radio Rebel per farla lavorare nella sua radio. Un giorno, entrando nella stanza di Tara per chiederle che cosa ne pensava di Radio Rebel, scopre che \u00e8 proprio lei la DJ misteriosa e decide con il consenso della ragazza di fare trasmettere la radio di quest'ultima dalla sua stazione cos\u00ec che la possa ascoltare tutta la citt\u00e0, ma su richiesta di Tara decide di mantenere un alone di mistero su chi sia Radio Rebel. Questo programma ha molto successo ma non \u00e8 bene accettato dalla preside della scuola che frequenta Tara che vuole scoprire a tutti i costi chi sia questa studentessa ribelle per punirla molto severamente. Nel frattempo Tara e Audrey, la sua migliore amica, litigano perch\u00e9 quest'ultima crede che l'amica le nasconda qualcosa allora Tara le rivela tutto e la porta allo studio dove andava in onda per farle capire che non scherzava. Dopo alcune puntate Radio Rebel acquisisce molti fan di tutte le et\u00e0 e quando sembra andare tutto per il verso giusto, dopo una serie di episodi accaduti a scuola per mano della Slam FM, la preside vuole che chiunque sia Radio Rebel si debba costituire e la pena per l'oltraggio subito sarebbe stata l'espulsione dalla scuola. Dato che nessuno si faceva avanti allora la preside abolisce il ballo di fine anno a discapito di tutti gli studenti. Cos\u00ec Radio Rebel viene odiata da tutti e per scusarsi dell'accaduto decide di organizzare un \"Ollab\" cio\u00e8 una festa al contrario dove verranno eletti un re e una reginetta. Nel frattempo il rapporto tra lei e Gavin si inizia a rafforzare, anche grazie a uno spettacolo teatrale in cui dovranno recitare insieme, e questo suscita le gelosie di Stacy, la ragazza pi\u00f9 popolare della scuola passata in secondo piano con il successo di Radio Rebel, lei vuole in tutti i modi consegnare la DJ ribelle nelle mani della preside in modo che ritorni ad essere la pi\u00f9 amata e venga eletta reginetta del ballo. Cos\u00ec si adopera per trovare l'artefice di tutto ci\u00f2 e riesce a scoprire che era Tara la misteriosa ragazza e cerca di trovare qualsiasi prova a supporto della sua tesi, cos\u00ec organizza una festa a casa sua e invita tutti i ragazzi della scuola all'ora in cui sarebbe iniziata la puntata di Radio Rebel ma anche Tara si presenta riuscendo a escogitare un piano con sua madre e Cami. Questo va alla perfezione ma Stacy continua ad avere dubbi su di lei e cos\u00ec finalmente riesce a trovare le prove che Tara sia davvero Radio Rebel cos\u00ec la ricatta chiedendole di dire alla radio di votare Stacy invece di lei come reginetta al ballo. Nonostante questo per\u00f2 alla festa Radio Rebel vince comunque la corona di reginetta e Tara svela la sua identit\u00e0 e sfortunatamente la preside della scuola, riuscitasi a intrufolare al ballo, scoprendo la sua identit\u00e0 minaccia di espellerla allora tutti gli spettatori affermano di essere loro Radio Rebel e quindi la preside esce di scena sconfitta mentre Tara cede la sua corona a Stacy. Gavin le dedica una canzone e dopo aver dichiarato il suo amore per lei e averle rivelato che lui sapeva gi\u00e0 che era lei Radio Rebel, la invita a ballare.\nProduzione.\nQuando \"Shrinking Violet\" \u00e8 stato adattato per il film, alcuni elementi hanno dovuto subiree modifiche, come il personaggio di Teresa (rinominato Tara) e il nome della stazione radiofonica (da Sweet T a Radio Rebel).\nLa sceneggiatura \u00e8 stata composta da Erik Patterson e Jessica Scott.\nIl film \u00e8 stato girato dalla Maple Ridge e dalla Columbia Britannica in Canada durante l'estate del 2011.\nPer promuovere il film, Debby Ryan ha registrato due canzoni:. \"We Ended Right\" con Chase Ryan e Chad Hiverly, e una cover di \"We Got the Beat\" delle The Go-Go's.\nPromozione.\nIl film \u00e8 stato accompagnato da una line-up di una settimana chiamata \"We Got the Beat Week \" composta da video musicali e musica a tema delle serie e dei film di Disney Channel.\nColonna sonora.\nLa colonna sonora di Radio Rebel \u00e8 stata pubblicata 21 febbraio 2012.\nCritica.\nRadio Rebel attualmente ha un punteggio di 6.2 su 10 su IMDb. Ha inoltre ottenuto 4.3 milioni di telespettatori alla sua premieres.\nMerchandising.\nCafepress ha pubblicato una linea di merce a tema Radio Rebel."}
{"id": "3888120", "revid": "57342", "url": "https://it.wikipedia.org/wiki?curid=3888120", "title": "21 Jump Street (film)", "text": "21 Jump Street \u00e8 un film del 2012 diretto da Phil Lord e Chris Miller, adattamento cinematografico dell'omonima serie televisiva andata in onda a cavallo tra gli anni ottanta e novanta.\nTrama.\nDue vecchi compagni di scuola sono ora agenti di polizia, anche se piuttosto immaturi e ansiosi di strafare. Dopo un arresto andato male perch\u00e9 non compiuto dicendo il Miranda warning vengono sbattuti fuori dal loro comandante che li trasferisce al distretto di 21 Jump Street. Questa divisione \u00e8 famosa per immettere i propri agenti sotto copertura nelle scuole superiori, ecco perch\u00e9 i due dovranno tornare di nuovo a scuola per impedire il proliferare di una nuova droga che ha gi\u00e0 portato alla morte un ragazzo e rischia di propagarsi anche nelle scuole limitrofe.\nProduzione.\nNella primavera del 2011 la Sony annunci\u00f2 di voler produrre un adattamento cinematografico della nota serie televisiva. Nell'aprile dello stesso anno, Johnny Depp rivel\u00f2 che sarebbe comparso nel film, vestendo nuovamente i panni di Tom Hanson.\nPromozione.\nIl primo trailer del film \u00e8 stato diffuso online il 3 novembre 2011, mentre in occasione del Super Bowl \u00e8 stato proiettato uno spot incentrato sulla figura dei due protagonisti.\nDistribuzione.\nIl film \u00e8 stato distribuito nelle sale americane il 16 marzo 2012, mentre in Italia \u00e8 uscito il 15 giugno 2012.\nAccoglienza.\nIncassi.\nIl film, a fronte di una spesa di 42 milioni di dollari, ha incassato complessivamente 201 milioni di dollari.\nCritica.\nIl film ha riscontrato anche un successo di critica, riscuotendo l'85% delle critiche positive sul sito Rotten Tomatoes.\nSequel.\nA fronte del successo riscontrato, nel 2014 \u00e8 stato realizzato un sequel, \"22 Jump Street\". Alla regia\nsono stati riconfermati Phil Lord e Chris Miller e come protagonisti Channing Tatum e Jonah Hill.\nCuriosit\u00e0.\nNel film fanno la loro apparizione gli attori, ed i personaggi, pi\u00f9 importanti di quella che fu l'omonima serie televisiva:"}
{"id": "3888124", "revid": "287204", "url": "https://it.wikipedia.org/wiki?curid=3888124", "title": "Velesin", "text": ""}
{"id": "3888130", "revid": "300067", "url": "https://it.wikipedia.org/wiki?curid=3888130", "title": "Scherma ai Giochi della II Olimpiade - Spada individuale maschile", "text": "La gara di spada individuale di scherma dei Giochi della II Olimpiade si tenne dal 1\u00b0 al 14 giugno 1900 a Parigi.\nRisultati.\nPrimo turno.\nNel primo turno erano previsti 17 pool con sistema Round-robin in cui i primi due di ogni pool avanzavano ai quarti.\nPool A\nPool B\nPool C\nPool D\nPool E\nPool F\nPool G\nPool H\nPool I\nPool J\nPool K\nPool L\nPool M\nPool N\nPool O\nPool P\nPool Q\nQuarti.\nErano previsti 6 quarti con sistema round-robin in cui i primi tre avanzarono alle semifinali.\nQuarto A\nQuarto B\nQuarto C\nQuarto D\nQuarto E\nQuarto F\nRitirati\nSemifinali.\nNelle tre semifinali era previsto il sistema round-robin in cui i primi tre si qualificarono per il girone finale.\nSemifinale A\nSemifinale B\nSemifinale C"}
{"id": "3888137", "revid": "287204", "url": "https://it.wikipedia.org/wiki?curid=3888137", "title": "Premi BAFTA 1960", "text": "I premi della 13\u00aa edizione dei British Academy Film Awards furono conferiti nel 1960 dalla British Academy of Film and Television Arts alle migliori produzioni cinematografiche del 1959."}
{"id": "3888138", "revid": "287204", "url": "https://it.wikipedia.org/wiki?curid=3888138", "title": "Vyssi Brod", "text": ""}
{"id": "3888141", "revid": "154893", "url": "https://it.wikipedia.org/wiki?curid=3888141", "title": "Grotta subacquea", "text": ""}
{"id": "3888146", "revid": "599013", "url": "https://it.wikipedia.org/wiki?curid=3888146", "title": "Suore missionarie del Sacro Cuore di Ges\u00f9", "text": "Le Suore Missionarie del Sacro Cuore di Ges\u00f9, dette di Hiltrup (in tedesco \"Missionsschwestern vom Heiligsten Herzen Jesu von Hiltrup\"), sono un istituto religioso femminile di diritto pontificio: le suore di questa congregazione pospongono al loro nome la sigla M.S.C.\nStoria.\nNel 1891 i Missionari del Sacro Cuore di Ges\u00f9 iniziarono a lavorare nel vicariato apostolico di Rabaul, sull'isola di Nuova Britannia: quando quel territorio divenne protettorato tedesco, le autorit\u00e0 chiesero al procuratore delle missioni, padre Hubert Linckens (1861-1922), di fondare una congregazione di suore tedesche per sostituire le francesi Figlie di Nostra Signora del Sacro Cuore.\nCon il consenso della congregazione di Propaganda Fide, il 3 agosto 1899 a Hiltrup (presso M\u00fcnster) Linckens diede inizio al nuovo istituto, detto delle Missionarie del Sacro Cuore di Ges\u00f9.\nNel 1902 le religiose iniziarono la loro opera nella Nuova Pomerania: essendo rapidamente cresciuta, la congregazione fu presto in grado di aprire missioni negli Stati Uniti, nella colonia tedesca dell'Africa Sud-Occidentale, in Australia, in Cina e in Per\u00f9, nonch\u00e9 di estendere il suo apostolato all'educazione e all'assistenza ai malati in patria.\nLa congregazione ricevette il pontificio decreto di lode il 27 febbraio 1933 e l'approvazione definitiva della Santa Sede il 2 febbraio 1950.\nAttivit\u00e0 e diffusione.\nLe suore si dedicano all'apostolato missionario, all'educazione dei giovani, all'assistenza a malati e anziani, al servizio nelle istituzioni ecclesiastiche.\nSono presenti in Europa (Germania, Italia, Romania, Spagna), nelle Americhe (El Salvador, Guatemala, Messico, Paraguay, Per\u00f9, Repubblica Dominicana, Stati Uniti d'America), in Asia (Cina, Corea del Sud, Filippine, India), in Oceania (Australia, Kiribati, Papua Nuova Guinea) e in Namibia; la sede generalizia \u00e8 a Sutri.\nAlla fine del 2008 la congregazione contava 856 religiose in 153 case."}
{"id": "3888155", "revid": "47069237", "url": "https://it.wikipedia.org/wiki?curid=3888155", "title": "Tube map", "text": ""}
{"id": "3888157", "revid": "1442080", "url": "https://it.wikipedia.org/wiki?curid=3888157", "title": "Duncan Zuur", "text": "Ha partecipato, ottenendo buoni risultati, ai campionati olandesi di wakeboard nel 2001, 2000, 2002, 2003, 2004 e 2009; in pi\u00f9 si \u00e8 classificato terzo ai Mondiali nel 2003.\nOltre che per questi risultati, Zuur \u00e8 famoso per i suoi spettacoli nelle due citt\u00e0 pi\u00f9 \"acquatiche\" del mondo: Venezia e Amsterdam. \nInfatti, il giorno 2 dicembre 2008 Duncan, approfittando dell'acqua alta a Venezia, ha praticato wakeboard in Piazza San Marco. Appena saputo dell'allarme acqua alta Duncan e il suo team si sono precipitati nella citt\u00e0 italiana dalla Francia, dove lo sportivo era in vacanza con la famiglia, e mentre tutti i cittadini si preoccupavano per i danni che la marea avrebbe potuto causare, lo sportivo ha stupito tutti con uno spettacolo che, non essendo autorizzato, \u00e8 durato molto poco, giacch\u00e9 la polizia non \u00e8 riuscita ad accorgersene. \nNel maggio 2010 Duncan ha praticato wakeboarding nei canali di Amsterdam seguito dalla star nazionale Denise de Hann. i due hanno avuto ben 10 minuti di adrenalina passando sotto pi\u00f9 di 18 ponti della citt\u00e0 olandese, mentre a Venezia Zuur aveva avuto solo pochi secondi per divertirsi. Duncan e Denise sono inoltre riusciti ad evitare la polizia, allertata a causa dello spettacolo, bello ma illegale, che stava avvenevdo nella loro citt\u00e0. \nNon soddisfatto dalle due imprese, Zuur, nel 2010 si \u00e8 fatto trainare da un treno mentre con la sua tavola faceva surf sul lago Techirghiol, in Romania, sempre grazie all'aiuto del team di esperti che lo segue."}
{"id": "3888170", "revid": "287204", "url": "https://it.wikipedia.org/wiki?curid=3888170", "title": "Kremze", "text": ""}
{"id": "3888173", "revid": "1993636", "url": "https://it.wikipedia.org/wiki?curid=3888173", "title": "Dichiarazione di Maiendorf", "text": "La Dichiarazione di Maiendorf (anche Mayendorf e Meiendorf), conosciuta pure con il nome formale di Dichiarazione di Azerbaigian, Armenia e Federazione Russa o Dichiarazione del Nagorno Karabakh, \u00e8 un documento siglato il 2 novembre 2008 nell'omonimo castello moscovita a margine dei negoziati sul Nagorno Karabakh.\nQuesto documento \u00e8 stato firmato da Dmitrij Medvedev (Federazione Russa), Serzh Sargsyan (Armenia) e Ilham Aliyev (Azerbaigian) e rappresenta il primo atto ufficiale scritto dopo la fine della guerra del Nagorno-Karabakh e l'Accordo di Bishkek del 1994.\nLa dichiarazione si basa su cinque enunciati che, tra frasi diplomatiche di circostanza, stabiliscono alcuni punti fermi nelle trattative.\nLe parti convengono infatti di:\nCollegamenti esterni.\narticolo Affari Internazionali, 2008"}
{"id": "3888174", "revid": "3115", "url": "https://it.wikipedia.org/wiki?curid=3888174", "title": "Cecropia pachystachya", "text": "Cecropia pachystachya \u00e8 una pianta della famiglia delle Cecropiaceae (o Urticaceae secondo la classificazione APG), originaria del Sud America.\nDescrizione.\n\u00c8 una pianta a portamento arborescente, con fusto sottile, molto ramificato, che pu\u00f2 raggiungere i 15 m di altezza.\nI rami hanno un midollo composto da capsule cave grossolanamente cilindriche. \nLe foglie, sorrette da un picciolo lungo sino a 50\u00a0cm, si sviluppano a grappoli all'apice delle ramificazioni, con disposizione alternata; sono tondeggianti e profondamente lobate, con 9-11 (raramente 13) lobi; la pagina superiore \u00e8 di colore verde brillante, quella inferiore verde-grigiastro. \n\u00c8 una specie dioica che presenta infiorescenze spiciformi: quelle maschili, sono giallo chiare, lunghe circa 12\u00a0cm, quelle femminili, verde chiaro, lunghe circa 7\u00a0cm. \nIl frutto \u00e8 sottile, ovoidale, lungo circa 3\u00a0mm e largo 1\u00a0mm, contenente un unico seme.\nEcologia.\n\u00c8 una pianta mirmecofila che contrae rapporti di simbiosi mutualistica con la formica \"Azteca muelleri\" (Dolichoderinae).\nLe cavit\u00e0 cilindriche presenti nel midollo degli internodi del fusto fungono da domazia per le colonie di formiche: la regina fondatrice vi penetra perforando lo sclerenchima esterno, vi depone le uova e d\u00e0 vita alla prima generazione di operaie. \nOltre a fornire ospitalit\u00e0 la pianta offre anche nutrimento, sotto forma di corpuscoli glicolipidici (corpuscoli del Muller e \"pearl bodies\"), generati alla base delle foglie e attivamente raccolti dalle operaie..\nLe formiche, da parte loro, contribuiscono allo sviluppo della pianta proteggendola dalle piante rampicanti e dagli insetti fitofagi. In particolare risultano essere un efficace mezzo di difesa della pianta contro i coleotteri folivori della specie \"Coelomera ruficornis\" (Chrysomelidae), nei confronti dei quali hanno un comportamento estremamente aggressivo.\nDistribuzione e habitat.\nLa specie \u00e8 diffusa in Sud America (Brasile, Argentina e Paraguay).\n\u00c8 stata introdotta dall'uomo, e si \u00e8 naturalizzata, nelle isole Cook (Nuova Zelanda)."}
{"id": "3888175", "revid": "767487", "url": "https://it.wikipedia.org/wiki?curid=3888175", "title": "Boucles de l'Aulne 2011", "text": "La Boucles de l'Aulne 2011, dodicesima edizione della corsa e valida come evento dell'UCI Europe Tour 2011 categoria 1.1, si svolse il 29 maggio 2011 su un percorso totale di 168\u00a0km.. Fu vinta dall'olandese Martijn Keizer che giunse al traguardo con il tempo di 4h03'06\", alla media di 41,46\u00a0km/h.\nAl traguardo 90 ciclisti portarono a termine il percorso."}
{"id": "3888180", "revid": "1745361", "url": "https://it.wikipedia.org/wiki?curid=3888180", "title": "L'epopea di Amergin, il bardo gaelico che conquist\u00f2 l'Irlanda", "text": "L'epopea di Amergin, il bardo gaelico che conquist\u00f2 l'Irlanda \u00e8 un romanzo storico della scrittrice statunitense Morgan Llywelyn pubblicato nel 1984. La storia \u00e8 incentrata sulla migrazione dei Gaeli (o \"Gaeliziani\", o \"Galleci\") dal nord della penisola iberica alle coste dell'Irlanda, e sul conseguente scontro con la trib\u00f9 nativa dei T\u00faatha D\u00e9 Danann. Particolare riferimento si fa alla figura del bardo Amergin e, pi\u00f9 in generale, a tutta la famiglia di M\u00edl, capo della trib\u00f9 dominante dei Gaeli.\nTrama.\nAmbientazione e personaggi.\nL'ambientazione storica del romanzo \u00e8 la regione nord-occidentale della Penisola Iberica (l'odierna Galizia, in Spagna), in et\u00e0 preromana. La regione \u00e8 abitata dal popolo celtico dei Galleci (o, come vengono definiti dall'autrice nel libro, \"Gaeliziani\"). La societ\u00e0, come di norma, \u00e8 divisa in clan o trib\u00f9, la pi\u00f9 potente delle quali \u00e8 quella dei Milesiani, con a capo il condottiero M\u00edl Esp\u00e1ine, detto il M\u00edl. Il M\u00edl \u00e8 un grande guerriero che, sotto i colpi dell'et\u00e0, si sta \"affievolendo\", lasciando desiderare a molti guerrieri, tra cui alcuni suoi figli, di succedergli nel suo ruolo di capo indiscusso della trib\u00f9. M\u00edlesios \u00e8 sposato con Scotta e con essa cresce parecchi figli: Ir, Donn, \u00c9remon, \u00c9ber Finn, Colptha ed Amergin, tutti personaggi cruciali: \nAltri personaggi importanti per la storia sono:\nIl libro, strutturato in capitoli, segue tuttavia parallelamente anche le vicende del popolo nativo dell'Irlanda, i T\u00faatha D\u00e9 Danann. I personaggi principali tra questi sono:\nRiassunto.\nIl libro si apre con un'immagine altamente significativa riguardo alla natura del romanzo e a quella del protagonista, Amergin: il bardo sta passando uno dei suoi periodi di solitudine e meditazione su un promontorio vicino al villaggio, al tramontare del sole, ascoltando quello che lui definisce il \"vento del nord\", ossia un segnale che molto spesso in tutto il romanzo stuzzica il suo intuito e la sua emotivit\u00e0, catturando la sua attenzione. Durante questa sua contemplazione, vede all'improvviso una flotta di navi mercantili che, in difficolt\u00e0 e malridotte per una passata tempesta, tentano disperatamente di sbarcare sulla costa. Sorpreso della comparsa di mercanti, che non vedeva da quando era un bambino data la mancanza di stagno da barattare dalle miniere e il crescente impoverimento di risorse, corre sulla strada del ritorno per dare l'avviso della visita. Una volta arrivato dal padre, accompagnato dal fratello \u00c9remon, riferisce la notizia, che presto si diffonde. Ricevere un mercante \u00e8 un evento che non si verificava da parecchio tempo, perci\u00f2 \u00e8 importante per tutti, e per il M\u00edl in particolare, fare buona impressione per trovare la speranza di aprire nuove prolifiche rotte commerciali.\nIntanto i T\u00faatha D\u00e9 Danann conducono la loro vita sull'isola. Temono in questo periodo che la popolazione a loro sottomessa, i Fir Bolg, possano ribellarsi e iniziare una nuova guerra, ipotesi scongiurata da tutti i Danann, i quali ritengono la guerra e la distruzione da essa portata come una delle peggiori sciagure. Episodi sporadici sui Danann seguono parallelamente il racconto riguardante i Milesi; tra i pi\u00f9 rilevanti quello costituito dal capitolo undicesimo, in cui Tuan, Custode della Leggenda (similmente a un bardo), racconta dettagliatamente l'epopea e le origini del popolo, e come sia arrivato e si sia stabilito sull'isola. Altri interventi riguardanti i Danann si hanno per marcare le figure delle regine, del re, e della regina Shinann, la quale avr\u00e0 un ruolo fondamentale.\nI Milesi rovinano l'occasione che hanno avuto di commerciare con il fenicio Age-Nor, poich\u00e9 durante la cerimonia di accoglienza Ir, pensando nella sua pazzia che fosse un intruso maligno, lo ha assalito, mettendogli un coltello alla gola; Ir, accecato dalla pazzia, viene fermato solo dal canto e dalla capacit\u00e0 di persuasione di Amergin, il quale intona un'ode con la sua arpa, che calma il fratello e gli fa abbassare il coltello. Il comandante Age-Nor, in segno di riconoscenza verso il bardo, gli fa \"dono\" del servo carpentiere Sakkar, uomo fedele e affidabile. Amergin \u00e8 riluttante ad accettare un uomo come un \"dono\", ovvero come un oggetto, e chiarisce la sua posizione e quella del suo popolo sulla considerazione universale degli spiriti che abitano la terra, e della loro situazione di uguaglianza dinanzi alle forze naturali. Nonostante ci\u00f2 accetta, ma non di prendere l'uomo come dono, bens\u00ec come aiutante e amico. Sakkar si ambienta sempre di pi\u00f9 nella nuova societ\u00e0 e, insieme a un apprendimento continuo della lingua, apprende sempre meglio i costumi e le convenzioni sociali, diventando presto un vero e proprio membro della famiglia dei Gael.\nAmergin diventa il capo bardo della trib\u00f9, su decisione di Irial, il capo druido e del consiglio dei druidi, riunitosi nella foresta sacra. Il bardo, oltre che ad ottenere riconoscimenti, si fa conoscere sempre di pi\u00f9 tra la sua gente per l'affidabilit\u00e0, la cortesia e la bont\u00e0, diventando un personaggio molto ammirato. Questo successo che ha Amergin all'interno della trib\u00f9 sembra essere positivo per tutti, tranne che per Colptha, il fratello druido (sacrificatore) di Amergin, il quale \u00e8 fortemente invidioso del fratello, e cerca di screditarlo in tutti i modi, mettendolo anche contro i fratelli e mettendo questi ultimi gli uni contro gli altri, semplicemente inserendo nel giro di chiacchiere del villaggio delle voci su presunte affermazioni o azioni. Colptha brama anche di diventare capo druido, e per riuscirci usa alcuni stratagemmi: sfrutta il fratello Donn favorendolo apertamente per la carica di capo della trib\u00f9 facendosi promettere in cambio la pressione sui druidi per la sua elezione a capo di essi. Donn, uomo molto buono ed estremamente garbato, non riesce a dire di no alle false pretese del fratello e acconsente. La natura della richiesta di Colptha si svela solo quando, una volta scoperto che Donn non diventer\u00e0 capo trib\u00f9, il sacrificatore insulta e sfotte il fratello, non servendogli pi\u00f9 per il suo scopo. Inoltre il capo druido Irial, a un certo punto del romanzo, viene avvelenato nel bel mezzo del bosco sacro, delitto che rimarr\u00e0 impunito, nonostante Amergin ed altri presumano che ci sia la mano di Colptha. Colptha e Amergin si trovano spesso in contrasto poich\u00e9 quest'ultimo si rivela riluttante a lasciare il comando dell'amministrazione del mondo degli spiriti a un uomo maligno e sanguinario come il fratello.\nPer fermare la povert\u00e0 e la miseria, \u00c9remon decide di partire con alcuni guerrieri per fare razzia di bestiame da una trib\u00f9 vicina, e la spedizione va a buon fine. \u00c9remon torna al villaggio trionfante, con del bestiame grasso e ricco. Questo per\u00f2 non fa altro che peggiorare la situazione del terreno, che diventa sempre pi\u00f9 arido; inoltre il bestiame, abituato all'erba fresca e alle ampie praterie, dimagrisce e si ammala sempre di pi\u00f9 e pi\u00f9 gravemente.\nLa situazione di degrado della trib\u00f9 dei Gaeliziani si fa sentire sempre pi\u00f9 forte, e, essendo una situazione a cui tutti cercano di fuggire, spinge Amergin a rivelare la sua intuizione riguardante un possibile e speranzoso spostamento di massa a Ierne (nome utilizzato per indicare l'Irlanda), dove, come gli era stato raccontato, le risorse e la selvaggina sono abbondanti e il clima \u00e8 estremamente favorevole. Dopo una consultazione con il capo trib\u00f9 viene deciso di partire, e, per decretare chi partir\u00e0 e chi invece rimarr\u00e0 sulla terra ferma, viene organizzata un'estrazione a sorte.\nLa partenza avviene su delle barche di costruzione Gaelica, con l'aiuto di Sakkar, esperto costruttore, navigatore e carpentiere. La costruzione costa parecchio tempo, fatica e risorse ma alla fine la partenza ha luogo. Durante il viaggio i Milesi incontrano trib\u00f9 abitanti il nord-ovest della Gallia e trovano aiuto da parte di marinai che li conducono a Ierne. Una volta arrivati, vengono subito assaliti da uomini barbari, dalle armi che, a differenza di quelle ferree dei Gaeliziani, erano di bronzo. Nell'assalto, tra gli altri, muore Scotta, decapitata da uno degli assalitori. Dopo qualche tempo parte una spedizione con a capo \u00c9remon ed i suoi fratelli, con lo scopo di perlustrare la zona alla ricerca della presenza di eventuali resistenze. Amergin, rimasto indietro rispetto alla spedizione, incontra un gruppo di uomini che descrive come chiari di carnagione e bassi di statura, ma che parlano essenzialmente la sua stessa lingua. A capo del gruppo vi \u00e8 Banba, una delle tre regine d'Irlanda, che lo prega, comunque vada a finire la vicenda che vedr\u00e0 intrecciati i destini avversi dei due popoli, di dare il suo nome all'isola. La popolazione nativa dei Danann ad Amergin non sembra agguerrita n\u00e9 ostile in alcun modo, deduzione tratta dall'osservazione dei guerrieri, disarmati e sereni.\nUn altro incontro che Amergin intrattiene con i nativi \u00e8 quello con Shinann, la giovane principessa, la quale lascia piacevolmente incantato Amergin. I due, dotati di straordinarie doti comunicative ed emotive, sembrano vivere una relazione senza proferire parola, ma solo comunicando con lo sguardo e lo spirito.\nNonostante Amergin sia favorevole ad una pace e i Danann la propongano pi\u00f9 volte, i Gaeliziani sono decisi pi\u00f9 che mai a combattere e a reclamare per s\u00e9 tutta l'isola. Una delegazione dei Gaeliziani viene mandata dalla roccaforte dei Danann, per stabilire tempi e modi della battaglia. I Danann, su richiesta di Amergin, concedono agli invasori sette giorni in cui organizzarsi. Questo per\u00f2 \u00e8 uno stratagemma dei Danann che, possedendo una notevole tradizione e preparazione magica, scatenano una tempesta tra le navi dei Gael, provocando la morte di Ir e molti altri conoscenti e amici della famiglia di Amergin. Tra gli altri, muore nella tempesta Colptha che, dopo aver tentato di uccidere Amergin affogandolo, viene colpito in testa da un colpo che il bardo gli scaglia con l'arpa per difendersi. Il simbolo di quest'azione affiora mostrando la vittoria, oltre che della bont\u00e0 sulla malvagit\u00e0, anche della parole e della poesia sulla violenza e la sete di sangue.\nI Gaeliziani, pi\u00f9 furiosi che mai, combattono i Danann con un furore particolare. Questi, armati di spade e asce di bronzo, subiscono una pesante sconfitta. Una volta terminata la battaglia, per\u00f2, i Gaeliziani tornano sul campo decidendo di rendere gli onori dovuti ai corpi dei nemici ma, con grande sorpresa, non trovano pi\u00f9 alcun corpo, n\u00e9 morto n\u00e9 vivo, bens\u00ec solo un mucchio di armi. Si scopre poi che i Danann si sono ritirati dal mondo materiale degli uomini, continuando per\u00f2 ad abitare l'isola, \"diventando\" l'isola: diventando alberi, erba, fiumi, rocce e diventando cos\u00ec lo spirito e l'anima dell'isola.\nDopo la vittoria, i Gael iniziano ad abitare l'isola e a stabilirsi in essa. Si decide di dividere il territorio tra \u00c9remon, il quale si avvale del nord e dell'est, ed \u00c9ber Finn, che beneficia invece del sud e dell'ovest. Ben presto per\u00f2 la situazione degenera; accadono una serie di eventi sciagurati tra i quali c'\u00e8 la morte di Taya, giovane donna, affezionata amica di Amergin e amata moglie di \u00c9remon, per mano di un piccolo gruppo di Fir Bolg ribelli. I due capi, sempre pi\u00f9 frustrati e adirati l'uno con l'altro, arrivano a scontrarsi ed \u00c9remon, nella battaglia decisiva, uccide il fratello \u00c9ber Finn. Nonostante abbia riportato una vittoria, questa ha richiesto un prezzo troppo alto per essere apprezzata o celebrata, e viene infatti vissuta con tristezza da \u00c9remon e dai suoi seguaci. Amergin, venuto a conoscenza del fatto, capisce che la situazione \u00e8 degenerata a tal punto da portare a una totale perdita di controllo, onore, orgoglio e ogni qualsivoglia valore che un tempo animava gli spiriti dei Gael. Il romanzo si conclude con Amergin che abbandona la Sala degli Eroi di \u00c9remon, per raggiungere, presumibilmente, Shinann.\nAspetti storici e mitici.\nL'autrice, scrivendo il romanzo, si basa sui fatti storici riguardanti il popolo celtico dei Gallaeci, che si spostarono dalla penisola Iberica all'Irlanda. Stando a quanto riporta il Lebor Gab\u00e1la \u00c9renn (il \"Libro della conquista d'Irlanda\") e a quanto dicono i critici, gli antropologi e gli storici, esiste l'ipotesi, sostenuta anche dall'autrice, che i Gaeli non siano stati i primi Celti ad invadere l'isola, ma che molte altre popolazione di medesima origine l'avessero colonizzata diverse volte precedentemente. Molti, in conseguenza a questa convinzione, arrivano ad affermare l'ipotesi che le popolazioni che abitavano l'isola prima dell'invasione oggetto del romanzo sopravvissero e riuscirono a vivere con uguale condizione e dignit\u00e0 anche dopo l'arrivo dei Milesi.\nOltre che sui Milesi, molte discussioni si tengono anche sull'esistenza e la natura dei T\u00faatha D\u00e9 Danann, popolo \"magico\", costituito da folletti e fate, i cosiddetti \"ban-shee\" o \"piccolo popolo\", facenti parte da sempre dell'affascinante tradizione folkloristica irlandese, della quale non si conoscono le origini. Molti ritengono che sia semplicemente mitologia narrante di divinit\u00e0 pagane degli antichi popoli irlandesi e dei Gaeli stessi, mentre altri, compresa l'autrice, gli attribuiscono una definizione storica, indicandoli come insieme di trib\u00f9 celtiche pre-gaeliche. Morgan Llywelyn spiega:\nMolte controversie ci sono anche per quanto riguarda le date in cui l'avvenimento si verific\u00f2: ufficialmente, secondo quanto riportato dal Lebor Gab\u00e1la \u00c9renn, l'invasione sarebbe avvenuta intorno al 1500 a.C., data ritenuta da molti troppo remota per corrispondere a verit\u00e0. L'ipotesi pi\u00f9 diffusa indica il periodo corrispondente al 150 a.C. circa, mentre altre ancora indicano come pi\u00f9 attendibile il IV secolo d.C."}
{"id": "3888185", "revid": "339392", "url": "https://it.wikipedia.org/wiki?curid=3888185", "title": "Stagioni di Venezia", "text": ""}
{"id": "3888188", "revid": "1924342", "url": "https://it.wikipedia.org/wiki?curid=3888188", "title": "Gotye", "text": "Il suo nome d'arte Gotye deriva da \"Gauthier\", traduzione francese di \"Wouter\" (olandese) o \"Walter\" in tedesco (Gualtiero in italiano). Fino ad oggi, come solista, ha pubblicato tre album in studio e uno di remix di brani provenienti dai suoi primi due album. Ha vinto cinque ARIA Music Awards e ha ricevuto una \"nomination\" come miglior artista per l'Asia e il Pacifico, agli MTV Europe Music Awards. Fa anche parte dei Basics, trio indie-pop nato a Melbourne nel 2002, con cui ha pubblicato quattro album in studio e diversi altri singoli ed EP.\n\u00c8 divenuto noto a livello mondiale grazie al singolo \"Somebody That I Used to Know,\" che gli ha permesso di vincere due Grammy Awards.\nLa sua voce \u00e8 stata paragonata a quella di Sting e il suo stile a quello di Peter Gabriel.\nBiografia.\nGli inizi.\nNato a Bruges, Belgio nel 1980, De Backer si trasfer\u00ec a Melbourne (in Australia) con la sua famiglia quando aveva due anni. Fin dall'inizio mostr\u00f2 passione per la musica e volle imparare a suonare vari strumenti, soprattutto pianoforte e batteria. In adolescenza form\u00f2 una band con tre suoi amici del liceo, i Downstares, tra cui figurava Lucas Taranto, che ancora suona nei suoi spettacoli dal vivo. La \"band\" si esibiva soprattutto nei sobborghi nord-orientali di Melbourne e fu notata per la maturit\u00e0 compositiva. De Backer era la forza creativa del gruppo, la cui musica rispecchiava i suoi gusti versatili, con Depeche Mode e Kate Bush tra i suoi artisti preferiti.\n2001\u201304: \"Boardface\".\nDopo il liceo, i membri dei Downstares presero strade diverse, lasciando De Backer senza sbocco musicale. Quando i genitori di De Backer traslocarono nel 2001, lo lasciarono nella casa di famiglia a Montmorency (Victoria) in modo che potesse continuare gli studi. Due amici lo raggiunsero e la casa divenne affettuosamente nota come \"The House Frat\", un porto di mare dove gli amici regolarmente andavano e venivano.\nLa carriera di Gotye cominci\u00f2 quando un anziano vicino, che aveva sentito i Downstares suonare, gli regal\u00f2 la collezione di vecchi LP appartenuti alla defunta moglie. Nel 2003 viene commercializzato il suo album di debutto intitolato \"Boardface\".\n2006\u201309: \"Like Drawing Blood\".\nIl secondo album \"Like Drawing Blood\" \u00e8 stato pubblicato nel maggio 2006, ed \u00e8 stato votato numero 1 nel sondaggio ascoltatori di Miglior Album del 2006. L'album \u00e8 stato anche nominato agli \"J Award\", nello stesso anno. Due tracce sono state pubblicate da questo album: \"Learnalilgivinanlovin\" e \"Heart's a Mess\", e sono state classificate 94 e 8 rispettivamente al \"Triple J Hottest 100 for 2006\".\n2010: \"Making Mirrors\" e il successo internazionale.\nDopo il successo di \"Like Drawing Blood\", nel 2010, De Backer decide di creare uno studio di registrazione in un granaio della fattoria dei suoi genitori, e di registrare delle tracce per il suo terzo album. Ha pubblicato un nuovo singolo, \"Eyes Wide Open\", a met\u00e0 ottobre 2010, on-line. Il singolo \"Eyes Wide Open\" ha ricevuto recensioni generalmente positive e ha raggiunto la venticinquesima posizione nel \"Triple J Hottest 100 for 2010\". \u00c8 rilevante il suo successo con il singolo \"Somebody That I Used to Know\", cantato con la neozelandese Kimbra, che in Italia, nei primi mesi del 2012, \u00e8 arrivato in testa alla classifica, posizionandosi nella \"Top 10\" dei video pi\u00f9 visualizzati di YouTube e al numero 1 della Official Singles Chart.\nPresente.\nNel 2014 De Backer annuncia che non ci sarebbe stato un altro album e che il progetto solista sarebbe rimasto in sospeso.\nIl cantante porta avanti la sua carriera musicale come batterista dei The Basics, gruppo attivo dal 2002.\nNel 2020 De Backer annuncia di essere al lavoro sul suo quarto album in studio, come solista."}
{"id": "3888192", "revid": "124123", "url": "https://it.wikipedia.org/wiki?curid=3888192", "title": "Michael Cox (professore)", "text": "Attualmente \u00e8 professore di relazioni internazionali alla London School of Economics (LSE), dove \u00e8 co-direttore del IDEE LSE. Insegna anche per il Programma Globale TRIUM Executive MBA, un'alleanza di NYU Stern, della London School of Economics e la scuola HEC of Management. In passato \u00e8 stato professore anche presso l'Alta Scuola di Economia e delle Relazioni Internazionali (ASERI) della Universit\u00e0 Cattolica del Sacro Cuore."}
{"id": "3888193", "revid": "125587304", "url": "https://it.wikipedia.org/wiki?curid=3888193", "title": "Luciano Pignataro", "text": "Biografia.\nLaureato in filosofia, lavora come giornalista a \"Il Mattino\", per il quale cura dal 1995 una rubrica settimanale sul vino. Collabora dal 2018 per il supplemento food con il Gazzettino di Venezia\nNel 2008 ha vinto il premio Luigi Veronelli come miglior giornalista emergente dell'anno nel settore.\nDal 1998 al 2017 collabora con la guida \"I Ristoranti d'Italia\" pubblicata da \"L'Espresso\". Sul proprio sito cura un blog dedicato all'enogastronomia.\nCoordinatore per \"Slow Wine\" di Basilicata, Calabria e Campania, \u00e8 stato tra i collaboratori della guida edita da Slow Food Editore sino alla edizione 2019.\nCura dal 2017 con Barbara Guerra e Albert Sapere le guide on line 50Top Pizza e 50 Top Italy\nDal gennaio 2020 a settembre 2021 \u00e8 stato direttore responsabile del settimanale Cucina a Sud\nNel 2019 ha curato per Federica il primo Mooc (Massive Open Online Courses) sulla Pizza intitolato Pizza Revolution\nProfessore a contratto presso il Dipartimento di Agraria della Federico II.\nI suoi interessi sono concentrati da sempre sul mondo del vino e dell'agricoltura sostenibile con particolare riferimento al Mezzogiorno oltre che alla ristorazione."}
{"id": "3888198", "revid": "380654", "url": "https://it.wikipedia.org/wiki?curid=3888198", "title": "Celtic Pride", "text": ""}
{"id": "3888200", "revid": "1305772", "url": "https://it.wikipedia.org/wiki?curid=3888200", "title": "Boletice", "text": "Boletice \u00e8 un'area militare della Repubblica Ceca facente parte del distretto di \u010cesk\u00fd Krumlov, in Boemia Meridionale.\nSi tratta di un'area asservita all'esercito ceco situata nel settore nord-occidentale del distretto. Statisticamente viene considerata a livello dei comuni, dispone di propri simboli e di un proprio codice statistico ed ha una sia pur minima popolazione residente. Non dispone di organi amministrativi, venendo amministrata da un comandante dell'esercito."}
{"id": "3888202", "revid": "1305772", "url": "https://it.wikipedia.org/wiki?curid=3888202", "title": "John Ikenberry", "text": "\u00c8 un teorico delle relazioni internazionali e della politica estera degli Stati Uniti ed \u00e8 professore alla Princeton University.\nCarriera.\nDopo essersi laureato al Manchester College e aver conseguito il dottorato di ricerca presso l'Universit\u00e0 di Chicago, J. Ikenberry divenne assistente professore a Princeton, dove rimase fino al 1992. Si \u00e8 poi trasferito alla University of Pennsylvania, dove ha insegnato dal 1993 al 1999, come co-direttore dell'Istituto Lauder 1994-1998. Nel 2001, si trasferisce alla Georgetown University, diventando il professore di Geopolitica e giustizia globale nel Edmund A. Walsh School of Foreign Service. Torn\u00f2 a Princeton nel 2004, diventando Professore di politica e affari internazionali.\nIkenberry ha svolto anche incarichi professionali presso l'Alta Scuola di Economia e Relazioni Internazionali (ASERI) dell'Universit\u00e0 Cattolica del Sacro Cuore."}
{"id": "3888205", "revid": "767487", "url": "https://it.wikipedia.org/wiki?curid=3888205", "title": "The Elephant Man's Alarm Clock", "text": "The Elephant Man's Alarm Clock \u00e8 il diciassettesimo album in studio del chitarrista statunitense Buckethead, inizialmente pubblicato il 17 febbraio 2006 e successivamente pubblicato l'8 maggio 2006 dalla TDRS Music."}
{"id": "3888206", "revid": "182396", "url": "https://it.wikipedia.org/wiki?curid=3888206", "title": "Triplicarius", "text": ""}
{"id": "3888208", "revid": "287204", "url": "https://it.wikipedia.org/wiki?curid=3888208", "title": "Benesov nad Cernou", "text": ""}
{"id": "3888212", "revid": "767487", "url": "https://it.wikipedia.org/wiki?curid=3888212", "title": "Boucles de l'Aulne 2010", "text": "La Boucles de l'Aulne 2010, undicesima edizione della corsa e valida come evento dell'UCI Europe Tour 2010 categoria 1.1, si svolse il 30 maggio 2010 su un percorso totale di 168\u00a0km. Fu vinta dal francese Jean-Luc Delpech che giunse al traguardo con il tempo di 4h11'49\", alla media di 40,03\u00a0km/h.\nAl traguardo 76 ciclisti portarono a termine il percorso."}
{"id": "3888213", "revid": "297059", "url": "https://it.wikipedia.org/wiki?curid=3888213", "title": "Impia Judaeorum perfidia", "text": "Impia Judaeorum perfidia \u00e8 una lettera pontificia redatta da papa Innocenzo IV il 9 maggio 1244.. La lettera \u00e8 indirizzata al re Luigi IX di Francia ed \u00e8 denominata secondo il suo Incipit \"L'empia incredulit\u00e0 dei Giudei\" (in latino medievale: \"Impia Judaeorum perfidia\").\nLa bolla raccomanda al re di far requisire e bruciare le copie del Talmud, libro ritenuto fiabesco e blasfemo, con il quale gli ebrei avrebbero tenuto i loro figli lontani dagli insegnamenti della legge e dei profeti, la cui conoscenza, altrimenti, avrebbe potuto avvicinarli alla fede cristiana.\nIl contesto: la disputa di Parigi.\nPochi anni prima, il 25 giugno 1240, si era svolto a Parigi il primo \"processo al Talmud\", scatenato da una denuncia di Nicolas Donin (m. 1287), un ebreo divenuto francescano dopo essersi convertito al Cristianesimo nel 1235, che era stato espulso da una scuola ebraica nel 1225. Il processo aveva avuto luogo davanti al cancelliere della Sorbona, Eudes de Ch\u00e2teauroux. Da parte ebraica era presente il responsabile della scuola talmudica parigina Yechiel di Parigi (m. 1286), lo stesso che 15 anni prima aveva espulso Donin, oltre a Mo\u00efse de Coucy, Juda ben David e Samuel ben Salomon. Donin aveva citato diversi brani del Talmud per mostrare come esso incitasse all'eresia e all'odio contro i cristiani, come fosse pieno di bestemmie, come autorizzasse l'ebreo a derubare il \u00abgoyim\u00bb. Donin, inoltre, sosteneva che il Talmud avrebbe accusato i non ebrei di omosessualit\u00e0, di adulterio, e di zoofilia. I rabbini, inoltre, sarebbero stati responsabili di distorsioni della Bibbia, al fine di far prevalere le loro interpretazioni talmudiche. Il Talmud, quindi, sarebbe da loro considerato una \"alia lex\" superiore alla legge di Mos\u00e8, la Torah.\nIl processo port\u00f2 alla confisca dei libri ebraici. Il 20 giugno 1242 ne furono bruciati 24 carretti in Place de Gr\u00e8ve.\nContenuto della bolla.\nInformato per lettera degli avvenimenti, Innocenzo IV, nella sua lettera risponde affermando che gli ebrei trascurano la legge di Mos\u00e8 e gli annunci dei profeti per seguire le loro tradizioni nonostante il rimprovero evangelico (cfr. Mc 7,6-13 e Mt 15,3-9). Con queste tradizioni essi nutrono i loro figli rendendoli completamente estranei alla Legge e ai Profeti, timorosi che essi si convertano, trovandovi l'annuncio profetico dell'Incarnazione. Dopo aver lodato il cancelliere e i dottori reggenti della Sorbona, che con l'approvazione del re avevano fatto il rogo pubblico di libri ebraici alcuni anni prima, il papa esorta il re di Francia a estendere l'iniziativa a tutto il suo regno.\nCon l'occasione, inoltre, il papa ritorna su un problema, sollevato in precedenza da altri papi: la condizione dei cristiani servi o schiavi di ebrei e il conseguente pericolo di cadere nel peccato o perdere la fede. Innocenzo IV chiese che non fosse permesso agli ebrei di avere come balie o serve (\"nutrices seu servientes\") delle donne cristiane \"con cui compiono molte cose turpi\" (\"cum quibus turpia multa committunt\")."}
{"id": "3888216", "revid": "1442080", "url": "https://it.wikipedia.org/wiki?curid=3888216", "title": "All-Ireland Senior Club Football Championship", "text": "L'All-Ireland Senior Club Football Championship \u00e8 una competizione annuale di calcio gaelico, che si tiene dal 1971, disputata da migliaia di club dell'Irlanda.\nGli attuali detentori del trofeo, la Andy Merrigan Cup, sono i Crossmaglen Rangers di Armagh, che hanno sconfitto in finale i St. Brigid's di Roscommon, il 17 marzo 2011, per vincere il loro quinto titolo.\nStruttura.\nCiascuna delle 32 contee dell'Irlanda ha il suo campionato di calcio gaelico, con diverso formato, che pu\u00f2 essere a eliminazione diretta, a girone, o un misto dei due.\nI 32 club vincitori giocano nei quattro tornei provinciali, da cui escono le quattro semifinaliste del torneo conclusivo, la fase All-Ireland appunto.\nPu\u00f2 capitare a volte che una di queste squadre giochi un turno preliminare contro la sezione di Londra.\nLa finale del campionato si gioca di solito al Croke Park di Dublino il giorno di San Patrizio.\nVincitori.\nElenco delle stagioni.\nI vincitori del campionato All-Ireland sono evidenziati con color oro.\nVincitori a livello di club.\nAll Ireland:\n18 club hanno vinto il torneo almeno una volta.\nDistribuzione vincitori per contea.\nM, L, C, U si riferiscono rispettivamente ai campionati del Munster/Leinster/Connacht/Ulster vinti dai singoli club. \"Ultimi vincitori\" \u00e8 la sezione che riporta il nome, con relativa stagione, dell'ultimo club della contea ad avere trionfato all'All-Ireland.\nNessun club da Cavan, Fermanagh, Kilkenny, Leitrim, London, Longford, Louth, Tipperary, Waterford o Wexford ha mai vinto un titolo provinciale o nazionale."}
{"id": "3888218", "revid": "12290", "url": "https://it.wikipedia.org/wiki?curid=3888218", "title": "Infinite Crisis", "text": ""}
{"id": "3888219", "revid": "1305772", "url": "https://it.wikipedia.org/wiki?curid=3888219", "title": "Come Undone (Duran Duran)", "text": "Come Undone \u00e8 un singolo del gruppo musicale britannico Duran Duran, pubblicato il 29 marzo 1993 come secondo estratto dal settimo album in studio \"Duran Duran (The Wedding Album)\".\nDopo il successo commerciale di \"Ordinary World\", diventa il secondo singolo consecutivo del nuovo album nella Top 10 statunitense.\nDescrizione.\nIl chitarrista del gruppo di allora, Warren Cuccurullo, ha il merito di aver sviluppato la parte strumentale per \"Come Undone\", soprattutto il suo gancio per chitarra, che compose mentre tentava di eseguire una reinterpretazione di \"First Impression\" dal precedente album \"Liberty\" del 1990; il cantante Simon Le Bon si appassion\u00f2 alla musica e inizi\u00f2 a trovare le parole per il testo.\nLa canzone fu inclusa all'ultimo momento nel \"The Wedding Album\" del 1993. Il bassista John Taylor non prese parte alle registrazioni del brano, anche se appare nel video musicale. John Jones contribu\u00ec alle parti di basso in sua assenza. La cantante Tessa Niles incise la seconda voce. La canzone contiene inoltre un campionamento del brano \"Ashley's Roachclip\" dei The Soul Searchers.\nVideo musicale.\nIl videoclip, diretto da Julien Temple e girato presso il London Aquarium, mostra il gruppo che esegue il brano, mentre una donna lotta sott'acqua per liberarsi dalle catene che la legano."}
{"id": "3888221", "revid": "1305772", "url": "https://it.wikipedia.org/wiki?curid=3888221", "title": "Grand Slam Tennis 2", "text": "Grand Slam Tennis 2 \u00e8 un videogioco sportivo sviluppato da EA Canada per PlayStation 3 e Xbox 360, \u00e8 stato pubblicato il 10 febbraio 2012 in Europa e il 14 febbraio 2012 in Nordamerica. Seguito di \"Grand Slam Tennis\".\nModalit\u00e0 di gioco.\nIl gioco \u00e8 caratterizzato da un sistema di controllo, chiamato Total Control Racquet, dando ai giocatori il controllo di ogni colpo con lo stick analogico destro, con precisione, accuratezza, e potenza. La versione PS3 supporta la PlayStation Move. Il gioco dispone di licenza giocatori professionisti, locali e attrezzature e sar\u00e0 caratterizzato da tutti e quattro i tornei del Grande Slam , tra cui Wimbledon.\nCampi.\nCampi con licenza\nCampi senza licenza\nNota - I Campi senza licenza sono utilizzabili fuori dalla modalit\u00e0 Carriera e modalit\u00e0 Online, Partite di esibizione ecc.\nAccoglienza.\nLa rivista \"Play Generation\" diede alla versione per PlayStation 3 un punteggio di 81/100, apprezzando le numerose modalit\u00e0 di gioco e la possibilit\u00e0 di scegliere tra uno stile arcade o uno simulativo e come contro la grafica migliorabile, la presenza di una sola telecamera ed il commento unicamente in lingua inglese, finendo per trovarlo un titolo che offriva controlli ben realizzati e ricco di opzioni, inferiore solo a \"Top Spin 4\", ma in vista di alcune rifiniture per un ipotetico seguito avrebbe potuto superarlo."}
{"id": "3888229", "revid": "1543377", "url": "https://it.wikipedia.org/wiki?curid=3888229", "title": "Archimede Cirinn\u00e0", "text": "Biografia.\nFiglio di un capitano della marina civile, fece studi tecnici, che abbandon\u00f2 nel 1925 per seguire la sua vocazione per la pittura e il disegno. Ispirato al naturalismo pittorico italiano e francese, la sua attivit\u00e0 artistica ebbe inizio nel 1928 come apprendista nella bottega dello scultore Salvatore Zagarella. Dopo la leva militare, lavor\u00f2 a Catania nello studio del noto scultore Mario Moschetti. Nel 1933 avvi\u00f2 la collaborazione con il pittore Giuseppe Barone.\nAutore di numerose opere sacre, eseguite tra il 1935 e il 1941, nel 1939 tenne la sua prima esposizione al Circolo degli Artisti di Catania, assieme ad Emilio Greco, del quale fu amico. Ricercato dai nazisti, visse dal 1944 al 1950 con la moglie e la figlia in Brianza, dove nacque la sua secondogenita.\nRitornato a Catania, esegu\u00ec decorazioni in molte chiese della citt\u00e0 e della Sicilia, e successivamente visse dal 1960 al 1967 a Roma, dove fu pittore per il Vaticano.\nTra le sue opere pittoriche pi\u00f9 importanti vi furono la parete absidale della Chiesa di Cristo a Catania, le pareti del Santuario della Madonna della Consolazione di Patern\u00f2, il soffitto del foyer del teatro massimo Vincenzo Bellini e quelli del periodo romano, come il ritratto ufficiale di papa Giovanni XXIII.\nOltre che di quadri inerenti alla religione, fu autore anche di opere di nudo femminile. \nMolte sue opere (quadri, disegni e sculture in bronzo, marmo, terracotta e ceramiche) sono esposte in una sala del museo diocesano di Catania, a lui intitolata dopo la sua morte avvenuta nel 1992."}
{"id": "3888232", "revid": "418954", "url": "https://it.wikipedia.org/wiki?curid=3888232", "title": "Boucles de l'Aulne 2009", "text": "La Boucles de l'Aulne 2009, decima edizione della corsa e valida come evento dell'UCI Europe Tour 2009 categoria 1.1, si svolse il 31 maggio 2009 su un percorso totale di 167,6\u00a0km.. Fu vinta dal francese Maxime Bouet che giunse al traguardo con il tempo di 4h16'38\", alla media di 39,18\u00a0km/h.\nAl traguardo 35 ciclisti portarono a termine il percorso."}
{"id": "3888233", "revid": "21880", "url": "https://it.wikipedia.org/wiki?curid=3888233", "title": "Cecropia adenopus", "text": ""}
{"id": "3888240", "revid": "729019", "url": "https://it.wikipedia.org/wiki?curid=3888240", "title": "Nemo Rangers GAA", "text": "Il Nemo Rangers Hurling and Football Club \u00e8 un club Gaelic Athletic Association della contea di Cork, Irlanda. Il club fu fondato nel 1922, come club di calcio gaelico, sebbene stia crescendo di recente anche a livello di hurling.\nStoria.\nIl club fu fondato nel 1922 in seguito alla fusione di due squadre: i Nemo e i Rangers. Dopo sei anni dalla fondazione il club aveva gi\u00e0 ottenuto importanti risultati a livello di contea, riuscendo a conquistare nel 1928 sia il titolo del calcio gaelico che quello dell'hurling. Risulta essere la squadra pi\u00f9 vincente della storia dell'All-Ireland Senior Club Football Championship, avendolo conquistato sette volte, record assoluto."}
{"id": "3888241", "revid": "1318658", "url": "https://it.wikipedia.org/wiki?curid=3888241", "title": "Liza Marklund", "text": "Biografia.\nLiza \u00e8 nata nel 1962 in un piccolo villaggio di P\u00e5lmark, vicino al Circolo Polare Artico. Il lavoro a tempo pieno dei genitori e il ridotto numero di amici la costrinsero a trascorrere da sola intere giornate. La stessa Marklund ha definito il suo isolamento giovanile come una disciplina, attraverso la quale ha imparato a gestire ogni ambito della sua esistenza, inclusa la scrittura. Ha vissuto in diversi paesi, tra cui Inghilterra, Israele, Italia, e Stati Uniti. \nSi \u00e8 dedicata al giornalismo a partire dai vent'anni: si \u00e8 occupata di cronaca nera per il quotidiano \"Norrl\u00e4ndska socialdemokraten,\" ha lavorato per alcuni giornali scandalistici, tra cui \"Aftonbladet\", \"Expressen\" e il \"Metro Weekend,\" e ha collaborato con il canale televisivo TV4. La conoscenza dei media svedesi e in generale la sua esperienza personale hanno conferito credibilit\u00e0 ai suoi romanzi.\nIl suo debutto \u00e8 stato accolto dalla critica positivamente; secondo Anders Hammarqvist e Bo Lundin avrebbe portato una vera e propria ventata di aria fresca all'interno del genere poliziesco svedese. \nNel 1999 Marklund, insieme all'autore Jan Guillou e l'editore Ann-Marie Skarp, ha fondato la Piratf\u00f6rlaget, la terza casa editrice pi\u00f9 grande della Svezia, .\nDa Novembre 2004 \u00e8 ambasciatrice di pace per l\u2019UNICEF. Liza e la sua famiglia vivono spostandosi tra Stoccolma e Marbella.\nCarriera letteraria.\nNel 1995 Liza ha pubblicato il suo primo libro, \"G\u00f6mda\" (\"Buried Alive\"), ed il suo primo poliziesco, \"Spr\u00e4ngaren\", nel 1998. Dal suo debutto l'autrice ha pubblicato undici romanzi e due libri di saggistica: uno di questi, \"Det finns en s\u00e4rskild plats i helvetet f\u00f6r kvinnor som inte hj\u00e4lper varandra\", realizzato nel 2005 con Lotta Snickare (un'organizzazione), tratta della leadership femminile. Il titolo \u00e8 una citazione della politica Madeleine Albright.\nI romanzi di Marklund hanno venduto circa 15 milioni di copie e sono diventati bestseller nei paesi nordici. La sua fama \u00e8 per\u00f2 di portata internazionale: \u00e8 la seconda scrittrice svedese (il primo \u00e8 Stieg Larsson) ad aver raggiunto la cima della classifica bestseller del New York Times. I suoi romanzi \"Prime Time\" (2002) e \"Den r\u00f6da vargen\" (2003), e le successive riedizioni, sono stati inseriti da Publishing Trends nella classifica dei bestseller internazionali, rispettivamente al numero dodici e tredici. \nHa collaborato alla stesura di un romanzo con James Patterson nel 2010: questo lavoro l'ha consacrata definitivamente come autrice sulla scena mondiale, facendole guadagnare il primo posto nella classifica svedese dei bestseller a solo un mese dalla pubblicazione. \nLiza \u00e8 una donna impegnata politicamente: ha realizzato alcuni documentari sui bambini con HIV e AIDS in Cambogia e in Russia, e una serie sulla violenza domestica, intitolata \"Take a Little Beating\".\nLa serie di Maria Eriksson.\nPubblicato nel 1995, \"G\u00f6mda\" (\"Buried Alive\"), primo romanzo della serie, rappresenta il suo debutto letterario. Si tratta di un romanzo-documentario politico basato sulla storia vera di una donna costretta a nascondersi perch\u00e9 maltrattata dal suo fidanzato. Questa serie \u00e8 stata al centro di un acceso dibattito mediatico da quando, nel 2008, la giornalista Monica Antonsson ha pubblicato il libro, \"Mia: sanningen om G\u00f6mda\", nel quale ha messo in discussione la veridicit\u00e0 della storia raccontata in \"G\u00f6mda\". A tale contestazione Liza Marklund e il suo editore hanno ribattuto affermando che molti nomi e fatti erano stati modificati per proteggere l'identit\u00e0 delle persone che apparivano nel libro. Successivamente, l'autrice svedese ha deciso con il suo editore di cambiare il titolo da \"storia vera\" a \"basato su una storia vera\".\nLa serie \u00e8 composta da:\nLa serie di Annika Bengtzon.\nDal suo debutto nel 1998, la serie consta di undici libri, diventati un successo internazionale e tradotti in trenta lingue diverse. La cornice di questa collana \u00e8 rappresentata dalla routine frenetica della reporter Annika Bengtzon, vivace donna di trentacinque anni con due bambini, una vita privata difficile, e un lavoro usurante come reporter per un tabloid chiamato \"Kv\u00e4llspressen\" a Stoccolma. La serie registra la continua lotta tra la vita professionale e privata della reporter in un arco narrativo di quindici anni.\nGrazie a questa serie Marklund si \u00e8 posizionata ventiduesima nella classifica delle personalit\u00e0 pi\u00f9 influenti del 2008 in Svezia, un elenco stabilito annualmente dalla rivista commerciale per l'industria pubblicitaria, \"Resum\u00e9\". L'utilizzo del format seriale ha dato l'opportunit\u00e0 all'autrice di creare personaggi complessi, che si sviluppano nel tempo e sono il riflesso dei cambiamenti nella societ\u00e0 e delle tendenze del genere poliziesco.\nLa serie \u00e8 composta da:\nCronologia.\nLa serie di Annika Bengtzon non \u00e8 scritta seguendo l'ordine cronologico degli avvenimenti della vita della reporter. Volendo leggere i romanzi in tal senso la successione dovrebbe essere la seguente:\nFilm.\nDue romanzi tratti dalla serie di Annika Bengtzon, \"Spr\u00e4ngaren\" e \"Paradiset\", sono stati adattati cinematograficamente in svedese dal regista inglese Colin Nutley. L\u2019attrice Helena Bergstr\u00f6m ha interpretato il ruolo di Annika in entrambi i film, usciti nel 2001 e nel 2003. Nel 2009, la compagnia televisiva Yellow Bird ha comprato i diritti per produrre una serie di film, usciti come DVD nel 2012. In questa produzione Annika \u00e8 interpretata dall\u2019attrice svedese Malin Cr\u00e9pin.\nI film sono:\nAmbasciatrice per la pace UNICEF.\nNel 2004 Liza Marklund, grazie al suo importante interesse per le questioni legate alle donne e ai bambini del Terzo Mondo, \u00e8 stata nominata come ambasciatrice per il Fondo delle Nazioni Unite per l'infanzia. Viaggia regolarmente, occupandosi, tra le altre cose, della schiavit\u00f9 infantile e di bambini con HIV e AIDS."}
{"id": "3888243", "revid": "1543377", "url": "https://it.wikipedia.org/wiki?curid=3888243", "title": "Di che talento sei?", "text": "Di che talento sei? \u00e8 un programma condotto da Maurizio Costanzo con la collaborazione di Enrico Vaime trasmesso ogni sabato, in seconda serata, dal 12 novembre 2011 su Rai1.\nLa trasmissione.\nNel programma si punta l'attenzione sulla televisione di oggi e quella di ieri, con uno sguardo ai vari personaggi protagonisti della televisione italiana.\nInoltre durante la trasmissione sar\u00e0 presentato un nuovo talento che aspira a divenire un personaggio famoso.\nPrima edizione.\nLa prima edizione del programma \u00e8 terminata sabato 28 aprile 2012."}
{"id": "3888249", "revid": "124880290", "url": "https://it.wikipedia.org/wiki?curid=3888249", "title": "Benedetta Mazza", "text": "Biografia.\nDopo la maturit\u00e0 conseguita al Liceo Scientifico G. Ulivi di Parma, frequenta per un anno il corso di moda dell'Istituto Europeo di Design di Milano, prima di lasciare gli studi. Nel 2008, Benedetta Mazza viene notata dalla selezionatrice regionale di Miss Italia, che la sprona a partecipare al concorso di bellezza. Viene cos\u00ec eletta \"Miss Liceo Parma\", \"Miss Parma\", \"Miss Cinema Emilia Romagna\", e \"Miss Emilia\". Partecipa cos\u00ec a Miss Italia 2008, arrivando quinta. Dopo il concorso, posa per il calendario benefico di \"Just Simpa\", a sostegno dell'Associazione Volontari dell'Ospedale dei Bambini, e ottiene una piccola parte nel film di Federico Moccia \"Amore 14\". Dal 7 settembre 2009 all'11 giugno 2011 \u00e8 una delle quattro \"professoresse\" della trasmissione \"L'eredit\u00e0\", assieme ad Enrica Pintore, Cristina Buccino e Serena Gualinetti. Nel 2010, \u00e8 madrina del torneo sportivo Sei Nazioni femminile a Noceto, partecipa come personaggio misterioso ad una puntata del gioco \"Soliti ignoti - Identit\u00e0 nascoste\", oltre ad essere testimonial dei brand di abbigliamento e accessori \"Bfly\" e \"Gang Cavaliere\". A partire dal 23 aprile 2012 conduce la trasmissione \"La TV Ribelle\" su Rai Gulp, al fianco di Mario Acampa, e sempre nello stesso anno appare sulle pagine del settimanale \"Intimit\u00e0\" nella sezione dedicata alla moda e interpreta Chantal, l'assistente di Rocco Siffredi, in un episodio de \"I Cesaroni\". Da novembre 2012 conduce sempre su Rai Gulp il programma televisivo \"Gulp Girl\", in onda anche nelle successive stagioni televisive fino a febbraio 2016. Nella primavera del 2013 conduce su Rai YoYo due puntate speciali in prima serata dello Zecchino d'Oro: il 19 marzo \"Festa del pap\u00e0\" e il 13 maggio \"Festa della mamma\".\nNel settembre del 2016 torna sulla televisione generalista dopo 5 anni di lavoro sui canali digitali perch\u00e9 partecipa come concorrente, in coppia con Raffaella Modugno, alla quinta edizione di \"Pechino Express\", in onda su Rai 2. Nell'autunno del 2017 torna su Rai 1 prendendo parte come concorrente alla settima edizione del programma \"Tale e quale show\".\nNel 2018 \u00e8 una concorrente ufficiale della terza edizione del reality show \"Grande Fratello VIP\", condotto da Ilary Blasi su Canale 5 dove arriva alla serata finale classificandosi al sesto posto."}
{"id": "3888254", "revid": "1442080", "url": "https://it.wikipedia.org/wiki?curid=3888254", "title": "Leinster Senior Club Football Championship", "text": "Il Leinster Senior Club Football Championship \u00e8 un torneo annuale di calcio gaelico che si tiene nella provincia di Leinster, tra le centinaia di club che vi fanno parte. A dire la verit\u00e0 la prima fase coincide con quella dei tornei delle contee. Infatti sono i vincitori dei titoli della contea a prendere parte alla vera fase peculiare di questa competizione. Gli attuali detentori sono i Garrycastle di Westmeath, mentre il club pi\u00f9 vincente \u00e8 Portlaoise di Laois, trionfatore del torneo in 7 edizioni, sebbene abbia vinto il titolo All-Ireland solo nella stagione 1982-1983. I club di Dublino hanno vinto 16 volte il torneo, pi\u00f9 del doppio di qualsiasi altro County Board. I vincitori di questo torneo disputano la semifinale All-Ireland.\nVincitori per contea.\nNessun club da Kilkenny, Longford, Louth o Wexford ha vinto il titolo."}
{"id": "3888256", "revid": "767487", "url": "https://it.wikipedia.org/wiki?curid=3888256", "title": "Syla Arduino", "text": "Carriera.\nClub.\nArduino fu il portiere titolare del Racing Club in diverse occasioni nel corso della sua militanza nella squadra di Avellaneda, succedendo a Carlos Muttoni. Disput\u00f2 infatti il torneo del 1914 come estremo difensore titolare, e nello stesso anno contribu\u00ec alla vittoria della Copa Ibarguren. Nel 1915 mantenne il suo posto nella rosa, e presenzi\u00f2, peraltro, nello spareggio con il San Isidro del 6 gennaio 1916. Sempre nel 1915 partecip\u00f2 alla vittoria in Copa de Honor Municipalidad de Buenos Aires. Nel 1916 scese in campo nella vittoriosa finale della Copa Ibarguren di quell'anno, e fu nuovamente, per tutta la stagione, la prima scelta nel proprio ruolo anche in campionato. Nel 1917 fu sostituito da Marcos Croce."}
{"id": "3888257", "revid": "1543377", "url": "https://it.wikipedia.org/wiki?curid=3888257", "title": "DARPA Grand Challenge", "text": "Il DARPA Grand Challenge \u00e8 una competizione per veicoli senza guidatore, finanziata dalla DARPA, la pi\u00f9 importante agenzia del Dipartimento della difesa degli Stati Uniti per lo sviluppo delle tecnologie militari.\nIl primo DARPA Grand Challenge ha avuto luogo nel 2004 nel deserto del Mojave, su un percorso previsto di circa 150 miglia, nessuno dei veicoli riusc\u00ec a completare il percorso (il migliore percorse circa 7 miglia), perci\u00f2 il premio previsto di un milione di dollari non fu assegnato.\nNell'edizione successiva del 2005, 5 veicoli su 23 riuscirono a completare il percorso e il team vincitore risult\u00f2 quello dell'universit\u00e0 di Stanford che complet\u00f2 il percorso in circa 7 ore, che si aggiudic\u00f2 quindi il premio previsto per la seconda edizione pari a due milioni di dollari.\nL'edizione del 2007 si svolse in una base aeronautica della california, in un ambiente che simulava quello urbano con tanto di segnaletica, ostacoli. Il percorso di 60 miglia doveva essere completato in un tempo inferiore alle 6 ore. La sfida fu vinta dall'universit\u00e0 Carnegie Mellon."}
{"id": "3888266", "revid": "599013", "url": "https://it.wikipedia.org/wiki?curid=3888266", "title": "J\u00e9rome Giraudo", "text": ""}
{"id": "3888269", "revid": "767487", "url": "https://it.wikipedia.org/wiki?curid=3888269", "title": "Boucles de l'Aulne 2006", "text": "La Boucles de l'Aulne 2006, settima edizione della corsa e valida come evento dell'UCI Europe Tour 2006 categoria 1.1, si svolse il 28 maggio 2006 su un percorso totale di 182,7\u00a0km.. Fu vinta dal belga Johan Coenen che giunse al traguardo con il tempo di 4h13'10\", alla media di 43,3\u00a0km/h.\nAl traguardo 20 ciclisti portarono a termine il percorso."}
{"id": "3888276", "revid": "384933", "url": "https://it.wikipedia.org/wiki?curid=3888276", "title": "Massimo Manzo", "text": ""}
{"id": "3888283", "revid": "729019", "url": "https://it.wikipedia.org/wiki?curid=3888283", "title": "Universidad Rey Juan Carlos (metropolitana di Madrid)", "text": "Universidad Rey Juan Carlos \u00e8 una stazione della linea 12 della metropolitana di Madrid. Si trova presso il Campus della Universidad Rey Juan Carlos, nel comune di M\u00f3stoles. \u00c8 la stazione della Metropolitana di Madrid con il nome pi\u00f9 lungo.\nStoria.\nLa stazione della metropolitana fu inaugurata il 11 aprile 2003 insieme alle stazioni tra Colonia Jard\u00edn e la stazione Puerta del Sur sulla linea 10.\nA seguito di lavori, nel 2014 e il 2015, la stazione rimase chiusa. La ragione di questi lavori \u00e8 stata la sostituzione delle rotaie e della massicciata. I miglioramenti, che hanno avuto un costo di 12,5 milione di euro, hanno permesso ai treni di circolare a pi\u00f9 di 70 chilometri all'ora rispetto ai 30 chilometri con cui circolavano prima dei lavori."}
{"id": "3888287", "revid": "767487", "url": "https://it.wikipedia.org/wiki?curid=3888287", "title": "Zmier svetlo s tomu", "text": "Zmier svetlo s tomu \u00e8 una canzone della cantante pop rock slovacca Katar\u00edna Knechtov\u00e1, pubblicata il 30 gennaio 2012 ed estratta come terzo singolo dal suo secondo album \"Tajomstv\u00e1\"."}
{"id": "3888288", "revid": "729019", "url": "https://it.wikipedia.org/wiki?curid=3888288", "title": "Pradillo (metropolitana di Madrid)", "text": "Pradillo \u00e8 una stazione della linea 12 della metropolitana di Madrid. Si trova sotto all'omonima piazza nel comune di M\u00f3stoles.\nStoria.\nLa stazione fu inaugurata il 11 aprile 2003 insieme alle stazioni tra Colonia Jard\u00edn e la stazione Puerta del Sur sulla linea 10.\nA seguito di lavori, nel 2014 e il 2015, la stazione rimase chiusa. La ragione di questi lavori \u00e8 stata la sostituzione delle rotaie e della massicciata. I miglioramenti, che hanno avuto un costo di 12,5 milione di euro, hanno permesso ai treni di circolare a pi\u00f9 di 70 chilometri all'ora rispetto ai 30 chilometri con cui circolavano prima dei lavori."}
{"id": "3888290", "revid": "287204", "url": "https://it.wikipedia.org/wiki?curid=3888290", "title": "Lazzaro Vasari", "text": "Lazzaro Vasari, o pi\u00f9 propriamente come Lazzaro Taldi e come Lazzaro di Niccol\u00f2 de' Taldi, fu un pittore italiano nato in provincia di Arezzo e fu il bisnonno del pi\u00f9 celebre pittore e storico dell'arte Giorgio Vasari. \nProprio nelle Vite di Giorgio, vengono narrati alcuni particolari significativi della vicenda umana ed artistica dell'antenato: apprendiamo che fu amico di Piero della Francesca, col quale collabor\u00f2 ad Arezzo e che lavor\u00f2 alla chiesa dei Servi di Perugia.\nMor\u00ec ad Arezzo del 1468 e fu sepolto nella cappella di San Giorgio della stessa citt\u00e0."}
{"id": "3888291", "revid": "54193", "url": "https://it.wikipedia.org/wiki?curid=3888291", "title": "Fibra dark", "text": ""}
{"id": "3888292", "revid": "1543377", "url": "https://it.wikipedia.org/wiki?curid=3888292", "title": "Hospital de M\u00f3stoles (metropolitana di Madrid)", "text": "Hospital de M\u00f3stoles \u00e8 una stazione della linea 12 della metropolitana di Madrid. Si trova nelle vicinanze dell'ospedale di M\u00f3stoles.\nStoria.\nLa stazione \u00e8 stata inaugurata l'11 aprile 2003, nell'ambito del progetto di ampliamento che comprende Metrosur.\nA seguito di lavori, nel 2014 e il 2015, la stazione rimase chiusa. La ragione di questi lavori \u00e8 stata la sostituzione delle rotaie e della massicciata. I miglioramenti, che hanno avuto un costo di 12,5 milione di euro, hanno permesso ai treni di circolare a pi\u00f9 di 70 chilometri all'ora rispetto ai 30 chilometri con cui circolavano prima dei lavori."}
{"id": "3888294", "revid": "812894", "url": "https://it.wikipedia.org/wiki?curid=3888294", "title": "Diario di una nerd superstar", "text": "Diario di una nerd superstar (\"Awkward\") \u00e8 una serie televisiva statunitense trasmessa dal 19 luglio 2011 su MTV.\nIn lingua italiana viene trasmessa dal 7 febbraio 2012 da MTV, inizialmente visibile anche su internet on demand sul sito di MTV Italia, e sull'app di MTV, ma dalla fine del 2015 \u00e8 visibile solo sul canale MTV.\nTrama.\nLa serie ha per protagonista l'adolescente Jenna Hamilton e delle vicende riguardanti la famiglia, la scuola, gli amici e i fidanzati.\nPrima stagione.\nJenna Hamilton \u00e8 una ragazza adolescente, figlia di una coppia che l'ha avuta molto giovane. Come unico desiderio vorrebbe integrarsi nell'ambiente scolastico. Purtroppo il suo ingresso nelle scuole superiori non \u00e8 come se lo aspettava. Alla fine dell'estate, in un campo estivo, ha una relazione con Matty, un ragazzo molto popolare della squadra di football, che per\u00f2 non vuole far sapere in giro della loro storia. Come se non bastasse, Jenna riceve una lettera anonima, soprannominata \"lettera di sconfronto\", che la turba molto. Una serie di sfortunati eventi la fanno cadere e infortunare. Da quel momento, tutti credono che lei abbia tentato il suicidio e viene presa sotto l'ala protettiva della stravagante consulente scolastica, Valerie. A scuola \u00e8 conosciuta come \"quella ragazza\" e deve anche sopportare i vari tiri meschini di Sadie, una cheerleader con problemi di peso e anche lei innamorata di Matty. Jenna conosce Jake, il migliore amico di Matty, impegnato con Lissa, un'altra cheerleader migliore amica di Sadie. Jenna e Jake hanno un flirt, provocando la gelosia di Lissa, che la schiaffeggia nel cortile della scuola. Tamara \u00e8 la migliore amica di Jenna (oltre alla cinese Ming, costantemente controllata dalla famiglia), ma le due ragazze litigano furiosamente dopo che Jenna, da ubriaca, bacia Ricky, il primo amore di Tamara, ad una festa organizzata dalla madre e dalla sua migliore amica Ally per farla notare da Matty. Sadie, esclusa dal ballo di fine anno, riesce a rubare la cartella personale di Jenna dall'ufficio della vicepreside, dove c'\u00e8 anche una copia della lettera. Jenna \u00e8 sorpresa di essere nominata per il titolo di Reginetta del secondo anno, ma scopre poi che la scheda di voto ha la sua lettera stampata sul retro. Dispiaciuta e delusa, rompe il rapporto con Matty si fidanza con Jake. Quando torna a casa, scopre che la lettera l'ha scritta sua madre.\nSeconda stagione.\nDopo aver scoperto che la madre le ha scritto la lettera, Jenna ha un rapporto freddo con lei. Con lo sfondo di una festa di Capodanno a casa di Matty, Jenna si trova nuovamente a dover scegliere tra i due ragazzi: Matty le chiede una seconda possibilit\u00e0, e Jake, come regalo di Natale, le ha chiesto di ufficializzare la relazione su Internet. La scelta della ragazza cadr\u00e0 nuovamente su Jake, affidabile, onesto, che vuole vivere la loro storia allo scoperto, a differenza di Matty. Jenna dice finalmente alla madre di aver scoperto che la lettera \u00e8 scritta da lei, provocando un allontanamento del padre, deluso dal comportamento della moglie. Nel contorno, Lissa cerca in tutti i modi di farsi perdonare da Jenna per lo schiaffo tiratole al cortile di scuola e mette temporaneamente la parola fine al suo rapporto di amicizia con Sadie; quest'ultima decide di iniziare una storia con Ricky, facendo cos\u00ec torto a Tamara. Intanto Ming conosce un ragazzo di nome Fred, ma la loro relazione \u00e8 ostacolata dalla mafia asiatica della scuola, in quanto il ragazzo aveva avuto una storia con Becca, il capo. Alla fine Jake, al matrimonio di Ally con lo zio di Sadie, dopo aver finalmente detto a Jenna di amarla, viene a sapere da Sadie che la sua ragazza e Matty sono stati insieme senza dirgli niente. I due rompono e quella sera stessa Jenna ha un incontro con Matty. I suoi genitori, inoltre, tornano insieme. Jenna decide di rimanere amica con Jake e sceglie Matty come fidanzato. Durante la festa di fine anno scolastico, Tamara e Jake si scambiano un bacio, Sadie scopre Ricky nello sgabuzzino che amoreggia con Clark, il ragazzo gay della scuola, mentre Jenna decide, pur avendo avuto il permesso di partire in vacanza per l'Europa, di restare in citt\u00e0 con Matty e lascia il suo posto a Tamara, che pu\u00f2 condividere il viaggio con Jake.\nTerza stagione.\n\"Prima parte\".\nI ragazzi sono tornati a scuola e Jenna si sente esclusa dai suoi amici ancora elettrizzati per il viaggio in Europa. Inoltre Tamara \u00e8 concentrata nella sua relazione con Jake. Giunge anche la notizia che Ricky \u00e8 morto a causa di un'allergia alle noccioline. A scuola si crede che Sadie sia incinta e il padre sia lui, ma la causa dei suoi strani comportamenti \u00e8 dovuta al fatto che i genitori hanno perso i soldi e la madre l'ha lasciata da sola per riprendersi. Jenna crede a sua volta di essere incinta e nasconde le sue preoccupazioni a Matty. Dopo aver fatto un test di gravidanza risultato negativo, decide di prendere appuntamento da una ginecologa e farsi prescrivere la pillola. A causa di qualche bicchiere di troppo, Jenna rivela a Jake di aver temuto di essere incinta e il ragazzo informa Matty, che rimane deluso per non essere stato informato. Il padre di Jenna, dopo aver scoperto della pillola, avvisa i genitori di Matty. La famiglia di Matty si presenta a casa Hamilton, e dopo una disastrosa cena, Matty viene cacciato di casa da sua madre, e chiede appoggio a Jenna. La convivenza non \u00e8 positiva, Jenna si vede infatti privata dei suoi spazi. Matty, venuto a conoscenza del disagio di Jenna, capisce le motivazioni della ragazza, e riappacificatosi con la madre, torna a casa sua. Il professore del corso di scrittura, il signor Hurt, sfida Jenna a leggere in un locale pubblico il suo tema, e tra gli spettatori vi \u00e8 Collin Jennings, compagno di corso di Jenna, attraente e gentile. Jenna si sente estremamente attratta da Collin e percepisce un interesse anche da parte sua. Guardandolo baciare la sua ragazza Angelique, per\u00f2, pensa che sia tutto solo nella sua testa, e torna a concentrarsi su Matty. Ming, venuta a sapere che a causa della mafia asiatica Fred \u00e8 costretto ad abbandonare il paese, decide finalmente di ribellarsi, colpendo Becca sul viso e diventando il nuovo capo della mafia asiatica. Grazie a questo ruolo, d\u00e0 un grande aiuto a Tamara per l'organizzazione dell'After Mall Ball, la festa delle cheerleader, di cui Tamara entra a far parte dopo un incidente di Lissa. A questa festa Jenna si presenta con estremo ritardo, poich\u00e9 si era trattenuta ad una mostra fotografica con Collin, che le rivela di essersi lasciato con la ragazza Angelique. Jenna \u00e8 inoltre dispiaciuta perch\u00e9 Matty le ha rivelato di essersi sentito imbarazzato a causa sua quando circolavano le voci sul suo presunto tentativo di suicidio. Nella macchina, Jenna e Collin si scambiano un bacio.\n\"Seconda parte \".\nNei giorni a seguire, Jenna e Collin non riescono a combattere l'attrazione che li lega e vengono sorpresi da Tamara, la quale sprona l'amica a prendere una decisione. Nel frattempo, Fred \u00e8 tornato in citt\u00e0 e si ricongiunge con Ming. La signora Hamilton \u00e8 intenta ad organizzare una festa a sorpresa per il compleanno di Jenna, cosa che la ragazza viene a sapere, convincendo la madre a lasciar perdere. Il giorno del compleanno, Collin si reca da Jenna per darle un regalo. I due entrano dentro casa baciandosi, ma trovano i suoi amici, Matty compreso, pronti per festeggiare il compleanno. Jenna capisce di dover prendere una decisione e rompe con Matty. La ragazza \u00e8 cos\u00ec presa dalla sua nuova relazione con Collin da farsi terra bruciata intorno. Cambia infatti il suo modo d'essere e la sua personalit\u00e0, rimanendo dunque senza pi\u00f9 amici e litigando con i genitori. Valerie si ritrover\u00e0 persino costretta a sospenderla da scuola, dopo averla sorpresa a fumare in corridoio. Come reazione a ci\u00f2, Jenna scrive e in seguito fa pubblicare per il corso di scrittura un articolo estremamente cattivo nei confronti di Valerie, cosa che porter\u00e0 al suo licenziamento. Jenna, Collin e la sua ex Angelique passano una serata insieme in un club facendo uso di droghe. Ma Jenna, sentendosi a disagio per la presenza invadente di Angelique, decide di andar via, lasciando Collin e la sua ex in atteggiamenti intimi. Fuori dal club, Jenna si rende conto di aver bisogno di aiuto e di non avere pi\u00f9 nessuno su cui poter far riferimento. Disperata chiama Matty, che, avendo ancora a cuore la ragazza, va a prenderla per riportarla a casa. Durante il tragitto Jenna nota un orecchino di Devon, la nuova ragazza di Matty. Ci\u00f2 fa realizzare ancor di pi\u00f9 alla ragazza quanto le cose siano cambiate. Il giorno dopo, Jenna si confronta con Collin a scuola e capisce che non aveva mai chiuso la relazione con Angelique e anche per questo decide di lasciarlo. Jenna \u00e8 dunque intenzionata a riprendere in mano la sua vita e a chiedere scusa a tutte le persone che ha ferito. Nel frattempo, Tamara soffia a Jake il posto di rappresentante d'istituto, cosa che porter\u00e0 temporaneamente alla rottura tra i due, mentre Lacey diventa infermiera nella scuola di Jenna. Devon e Matty inoltre rompono, in quanto la ragazza \u00e8 convinta che Matty pensi ancora a Jenna. Per il ballo di fine anno, Jenna si aspetta l'invito di Matty, mentre lui decide di invitare la nuova amica di Jenna, Bailey.\nQuarta stagione.\n\"Prima parte\".\n\u00c8 l'ultimo anno alla Palos Hills High School. Dopo aver scoperto di essere arrivata 137\u00aa in una classifica delle classi, Jenna decide di applicarsi di pi\u00f9 a scuola. Cerca di unirsi a diversi gruppi ma viene respinta da tutti. Su suggerimento di Tamara si unisce alle cheerleader mentre su suggerimento di Valerie far\u00e0 da consulente alle ragazze del primo anno. Ma non \u00e8 l'unico cambiamento nell'aria: Jake ha optato per un cambiamento radicale dedicandosi alla musica, Ming si \u00e8 trasferita in Vermont per seguire le lezioni migliori per entrare in un ottimo college, Matty \u00e8 impegnato a lavorare come modello al centro commerciale, Lissa si trova in Africa e torner\u00e0 insieme a \"Tyler\", suo coetaneo adottato dalla sua famiglia, Sadie lavora in un chiosco che vende cibi tedeschi ed una nuova studentessa di New York, Eva, attira su di s\u00e9 l'attenzione sin dal suo primo giorno. Dopo essere finiti a letto insieme, Jenna e Matty decidono di diventare \"amici di letto\" mentre Jake decide di lasciare Tamara. Lei per vendetta crea un falso profilo di nome Autumn, ragazza australiana che vive a San Diego e inizier\u00e0 a chattare con Jake. Matty scopre di essere stato adottato ed inizia a ribellarsi lasciando il lavoro. Durante la prima visita al college, Jenna finir\u00e0 per baciare Luke, la guida del campus, col quale inizier\u00e0 una relazione. Far\u00e0 poi un'ottima impressione al responsabile delle ammissioni, al contrario di Tamara che roviner\u00e0 tutto a causa di una sbronza presa ad una festa di confraternite la sera prima. Durante il concorso per eleggere Mr. Palos Hills, Tamara stessa riveler\u00e0 per errore il suo inganno a Jake mentre la relazione tra Jenna e Luke si consolida; Matty invece sul palco davanti a tutti rivela a sua madre di essere a conoscenza della verit\u00e0. Nonostante tutto Jenna teme di provare ancora qualcosa per Matty ma cerca di dimostrare, prima di tutto a s\u00e9 stessa, il contrario. Inviter\u00e0 Eva ad un concerto la quale inizier\u00e0 a flirtare con Matty. La serata si conclude con l'arresto di Matty e Jake (dopo che Eva li aveva costretti a falsificare documenti per procurarsi alcolici), con Austin che lascia Sadie a causa di Eva e con Jenna e Tamara che si recano al college di Luke cogliendolo in flagrante durante un massaggio con una ragazza. Questa si riveler\u00e0 essere la sua migliore amica lesbica che passer\u00e0 una notte insieme a Tamara. Dopo la nottata passata in carcere, Jake e Matty vengono rilasciati. Matty inizier\u00e0 una relazione con Eva. Questa per\u00f2 inizier\u00e0 a mettere zizzania tra Matty e i suoi amici. Durante la gita invernale, Sadie la aggredisce e viene lasciata a Palos Verdes; ne approfitta quindi per indagare sul passato di Eva: scopre che ha mentito sulla sua identit\u00e0 (il suo vero nome \u00e8 Amber Horne), che non viene da New York, che era stata cacciata da scuola a 9 anni per aver aggredito un ragazzo con una matita. In pi\u00f9, recandosi nella sua vera casa, scopre che \u00e8 una specie di maniaca in quanto appese alle pareti c'erano foto degli studenti della Palos Hills. Sadie telefona a Matty per dirgli la verit\u00e0, ma risponde Eva che terrorizzata congela il telefono di Matty e lo convince a fuggire. Nel frattempo Luke ha raggiunto Jenna in montagna ma se ne andr\u00e0 a causa dei litigi di Jenna con Eva. La mattina seguente Sadie si presenta nella camera di Jenna e le due si mettono alla ricerca di Matty ed Eva/Amber. Li trovano e cercano di raccontare a Matty la verit\u00e0 ma lui non sente ragioni. Interviene Eva/Amber raccontando tutto ma inventando un sacco di scuse e dicendo che \u00e8 incinta.\n\"Seconda parte\".\nMatty viene a scoprire che Eva/Amber ha mentito sulla gravidanza e la obbliga ad abbandonare Palos Verdes. Nel frattempo Luke chiarisce le cose con Jenna lasciandola definitivamente. Entrambi single, Matty e Jenna, alla festa di capodanno di quell'anno promettono di non rimorchiare nessuno ma Jenna, a causa di un fraintendimento, bacia Owen. Scoprir\u00e0 solo in seguito che il ragazzo frequenta il secondo anno alla Palos Hills.\nAnno nuovo, vita nuova. Matty ormai lasciatosi alle spalle Eva conosce Gabby, una promettente giocatrice di tennis con una borsa di studio per l'universit\u00e0, che non sembra lasciargli molte possibilit\u00e0. Jenna andr\u00e0 a letto con Owen; questo la sconvolger\u00e0 a tal punto da decidere di dirgli che non ci sar\u00e0 mai una relazione tra di loro. Nasconde il tutto a Tamara che lo verr\u00e0 comunque a scoprire dato che nel frattempo si \u00e8 interessata anche lei ad Owen. La cosa porter\u00e0 varie discrepanze tra le amiche ma, come sempre, riusciranno a chiarirsi. \nJake nel frattempo avr\u00e0 un breve flirt con una MILF che lo porter\u00e0 a migliorarsi. Sadie inizia una relazione con Sergio e sar\u00e0 colui che le far\u00e0 ammettere di avere delle debolezze. Allo stesso tempo Lissa \u00e8 costretta ad interrompere la relazione con Tyler e rimarr\u00e0 sotto shock nello scoprire che il padre \u00e8 omosessuale. Si allontaner\u00e0 per un periodo di tempo dalla religione trasformandosi, grazie anche al contributo di Theo e Cole, in una ragazza facile che fa anche uso di droga e alcol. \nIl tutto viene accompagnato dalle ammissioni al college: Tamara riuscir\u00e0 ad entrare alla SCU, nonostante il colloquio non propriamente \"brillante\", mentre Jenna verr\u00e0 rifiutata. Far\u00e0 domanda alla Lockard ma verr\u00e0 rifiutata anche l\u00ec. La madre di Jenna, Lacey, che aveva fatto segretamente domanda anche lei alla Lockard, viene ammessa. \nMatty, una volta chiarita la situazione con la madre, decide di mettersi in cerca del padre biologico; sar\u00e0 Jenna che lo trover\u00e0 e l'occasione per incontrarlo \u00e8 la vacanza di primavera che il gruppo far\u00e0 a casa di Ally, in Messico. Tra Matty e Jenna sembra risbocciare quel sentimento che ormai sembrava svanito ma sar\u00e0 Jenna ad impedire che succeda qualcosa tra di loro, dato che ormai Matty sta con Gabby. \nDurante le vacanze di primavera Jenna, delusa dal comportamento di Matty che ha portato Gabby a conoscere il padre e non lei che lo aveva aiutato, conosce Brian, un marine; Tamara si ritrover\u00e0 fidanzata senza nemmeno rendersene conto; Lacey comunica a Kevin e Jenna di essere rimasta incinta e che vuole rinunciare al college ma i due la incoraggiano a non perdere questa opportunit\u00e0; Sadie, ottenuta una borsa di studio per un college sulla costa est (la Columbia), si confronta per la prima volta con i suoi sentimenti, ammettendo che Sergio le mancher\u00e0; Lissa trova suo padre che le comunica di essere felice e di accettarsi per come \u00e8, e cos\u00ec far\u00e0 anche la figlia, ritrovando la fede religiosa; Valerie decide di licenziarsi e di girare il mondo con il suo compagno, conosciuto durante le vacanze invernali; Matty capir\u00e0 che Jenna \u00e8 la sua anima gemella ma verr\u00e0 esortato da Lacey a lasciarla stare. L'ultima sera di vacanza, mentre \u00e8 in spiaggia a riflettere, gli si avvicina Jake che vuole confessargli di essere stato a letto con Gabby, ma non ci riesce.\nQuinta stagione.\n\"Prima parte\".\nTornati dalle vacanze di primavera, i ragazzi cercano di concentrarsi per affrontare al meglio i restanti 48 giorni da liceali. Tuttavia, le complicazioni cominceranno gi\u00e0 il giorno del rientro a scuola, dato che Gabby confessa a Matty di essere andata a letto con Jake.\nJenna attraverso un sogno capisce di essere ancora innamorata di Matty ed organizza una cena per dirglielo ma viene bloccata dalla paura che non funzioni e quindi lascia perdere. per nascondere i suoi sentimenti Jenna comincia ad allontanare Matty che ne risente, ma spinto da Sadie (che capisce che il suo amico ama ancora Jenna) glielo dice alla ballo di fine anno e i due si mettono insieme passando il fine anno insieme. Alla cerimonia dei diplomi Matty dice a Jenna che dovr\u00e0 partire il giorno dopo per gli allenamenti del college; all'inizio \u00e8 distrutta ma poi decide di andare con Matty solo per qualche giorno...i due poi romperanno...\n\"Seconda Parte\".\nJenna e i suoi amici si ritrovano a Palos Hill dopo un anno di college durante le vacanze estive e Jenna si rende conto di essere molto cambiata, cos\u00ec come i suoi amici. Tamara \u00e8 tornata da New York con Sadie, la sua nuova migliore amica, dove vive una vita tra bei vestiti e serate costose che le causeranno alcuni debiti. Lissa abbandona il college e riprende la relazione con Jake, aiutandolo a trovare lavoro al club di Palos Hill. Sadie \u00e8 alle prese con il conquistare nuovamente Sergio (il quale ha una nuova ragazza), mentre Matty dopo essersi lasciato con Jenna ha trovato una nuova ragazza molto divertente e disinibita, la quale ama bere.\nJenna \u00e8 stata selezionata per uno stage estivo non retribuito in un sito web giornalistico, scoprendo successivamente di essere stata raccomandata dall'ex-ragazzo (anche lui stagista) Luke.\nTra drammi e tragedie Tamara riuscir\u00e0 a ritrovare s\u00e9 stessa, Jake ad avere le idee chiare sul futuro, Sadie a lasciarsi andare dimostrando i suoi sentimenti, Lissa a trovare uno sbocco lavorativo per il futuro e Jenna a rendersi conto di amare Matty come sempre.\nLa stagione si conclude con una porta aperta per Matty e Jenna, quando lui si dichiara con un anello giocattolo dicendole per\u00f2 di non voler chiederle di rimanere perch\u00e9 non vuole che scelga n\u00e9 lui n\u00e9 Luke (accettando di andare alla SCU con lui), ma se stessa. Dopo la loro dichiarazione si baciano e si godono il fal\u00f2 al campeggio Pooka come ai vecchi tempi tra i loro amici.\nEpisodi.\nL'8 ottobre 2014, MTV ha rinnovato la serie per una quinta ed ultima stagione."}
{"id": "3888295", "revid": "765341", "url": "https://it.wikipedia.org/wiki?curid=3888295", "title": "Lily Elsie", "text": "Cominci\u00f2 a recitare da bambina nel 1890. Costru\u00ec la sua reputazione con una serie di commedie musicali di successo fino alla trionfale accoglienza della sua interpretazione di Hanna Glavari in \"La vedova allegra\" nel 1907. In seguito, fu protagonista di numerose operette e musical. Ammirata per la sua bellezza e il suo fascino, Elsie fu una delle donne pi\u00f9 fotografate dell'epoca edoardiana.\nBiografia.\nNata l'8 aprile 1886 ad Armley, nel distretto di Leeds nello Yorkshire, era figlia di una sarta, Charlotte Elizabeth Hodder (1864\u20131922). Sul certificato di nascita non appare il nome del padre. Charlotte spos\u00f2 nel 1891 l'impresario teatrale William Thomas Cotton e la bambina assunse il cognome del patrigno. La famiglia Cotton, che viveva a Manchester, lavorava in teatro; il fratello di William, Wilfred Cotton, era sposato con l'attrice Ada Reeve.\nAttrice bambina.\nElsie, fin da bambina, divent\u00f2 una piccola star del music hall e degli spettacoli di variet\u00e0, conosciuta con il nome di \"Little Elsie\". Tuttavia, era nota la sua timidezza che si port\u00f2 dietro anche da adulta.\nNegli anni 1895-1896, apparve in concerti e pantomime a Salford. Nel 1896, interpret\u00f2 il ruolo della principessa Mirza in \"The Arabian Nights\" al Queen's Theatre di Manchester. Aveva appena dieci anni, quando le fu affidato il ruolo principale in \"Little Red Riding Hood\"; lo spettacolo rest\u00f2 in scena per sei settimane e poi fu portato in tour per altre sei settimane.\nLa sua prima apparizione sulla scena londinese fu nel 1898 al Sara Lane's Britannia Theatre nello spettacolo \"King Klondike\", dove lei era Aerielle, lo spirito dell'aria.\nElsie continu\u00f2 la sua carriera di attrice e di cantante, girando con le compagnie che la portarono a recitare in provincia e in citt\u00e0. Nel 1900, adott\u00f2 il nome d'arte di Lily Elsie. \nNel 1902, entr\u00f2 a far parte come chorus girl nella compagnia di George Edwardes al Daly's Theatre di Londra e inizi\u00f2 una brillante carriera nel teatro musicale.\nNel settembre 1902 si esibisce in \"Three Little Maids\" di Paul Rubens al Prince of Wales Theatre di Londra, il 5 ottobre 1903 in \"A Chinese Honeymoon\" di Howard Talbot al Royal Strand Theatre di Londra, \"Lady Madcap\" di Rubens ed il 14 maggio 1904 in \"The Cingalee\" di Lionel Monckton con Hayden Coffin al Daly's Theatre.\nIl 13 gennaio 1906 \u00e8 nel cast della prima assoluta di \"The Little Cherub\" di Ivan Caryll con Zena Dare al Prince of Wales Theatre dove il 5 maggio partecipa alla prima del rifacimento come \"The Girl on the Stage\" ed il 20 giugno alla prima assoluta di \"See, See\" di Sidney Jones.\nIl 29 settembre successivo partecipa alla prima assoluta di \"The New Aladdin\" di Caryll e Monckton con Gaby Deslys al Gaiety Theatre (Londra).\nDal 1900 al 1906, apparve in quattordici spettacoli.\nGli anni della celebrit\u00e0.\nIl grande successo per Lily Elsie arriv\u00f2 con \"The Merry Widow\", la versione inglese dell'operetta \"Die lustige Witwe\" di Franz Leh\u00e1r. Edwardes volle portarla a vedere l'operetta originale a Berlino, ma Lily all'inizio era titubante riguardo alla parte, obiettando che la sua voce era troppo leggera per il ruolo. L'impresario per\u00f2 riusc\u00ec a convincerla e prese come maestra di stile la nota Lucile, designer e creatrice di moda che avrebbe disegnato i costumi dello spettacolo. Lucile, che si firmava anche Lady Duff Gordon, vestiva le signore dell'alta societ\u00e0 e le pi\u00f9 note attrici ed era considerata un arbitro del buon gusto. Su Lily Elsie, pi\u00f9 tardi avrebbe scritto: \"Ho subito capito che qui c'era una ragazza fornita sia di bellezza che di intelligenza, ma che non sapeva sfruttare le sue doti. Era cos\u00ec timida e diffidente che un altro impresario, meno sagace di Edwardes, non avrebbe visto in lei che una delle tante ballerine di fila\".\nLa produzione, con il libretto in inglese di Adrian Ross, debutt\u00f2 nel giugno 1907 ed ebbe 778 repliche al Daly's Theatre per poi partire in tourn\u00e9e nell'agosto 1908. Lo spettacolo ebbe un enorme successo e fece di Elsie una diva. I costumi disegnati da Lucile fecero sensazione e i cappelli piumati diventarono una mania alla moda.\nDopo \"The Merry Widow\", Elsie apparve in altri sedici spettacoli tra cui, nel 1909, \"The Dollar Princess\" di Leo Fall con Gladys Cooper nella prima assoluta il 25 settembre al Daly's Theatre, ricopr\u00ec il ruolo di Franzi in \"A Waltz Dream\" di Oscar Straus nel 1911 e quelli di m.me Michu in \"The Little Michus\" di Andr\u00e9 Messager con Willie Edouin ed Adeline Gen\u00e9e e di Angela in \"The Count of Luxembourg\" alla presenza di re Giorgio V del Regno Unito e della regina Mary di Teck. \nElsie lasci\u00f2 il cast di quest'ultima operetta per sposarsi.\nMatrimonio.\nNel 1911, Lily Elsie spos\u00f2 Ian Bullough, figlio di un industriale manifatturiero del Lancashire. Le nozze furono celebrate in gran pompa a Londra, alla All Saints Church a Ennismore Gardens il 7 novembre e, quindi, la coppia part\u00ec per la luna di miele a Parigi. Ma il matrimonio non si rivel\u00f2 felice: Bullough aveva seri problemi con l'alcool, Elsie soffriva di svariati malanni, era anemica e sub\u00ec pi\u00f9 di un'operazione. Anche se il matrimonio dur\u00f2 quasi vent'anni, dopo fasi alterne e alcuni periodi di separazione della coppia, l'unione si concluse nel 1930 con un divorzio.\nUltimi anni e morte.\nBullough aveva sempre voluto che la moglie si ritirasse dalle scene. Elsie continu\u00f2 la sua carriera in maniera discontinua. Nel 1920, and\u00f2 a vivere con il marito in campagna, nel villaggio di Redmarley D'Abitot nel Forest of Dean (distretto) del Gloucestershire, dedicandosi alla vita sociale, agli eventi e alla caccia alla volpe. Nel 1927, torn\u00f2 al teatro. Il suo ultimo spettacolo prima di ritirarsi fu una commedia di Ivor Novello, \"The Truth Game\".\nDopo il divorzio, la salute dell'attrice si deterior\u00f2. Divenne ipocondriaca e pass\u00f2 molti anni in cliniche e case di cura svizzere. Sub\u00ec un'operazione al cervello che pare migliorasse le sue condizioni. Pass\u00f2 i suoi ultimi anni ricoverata al St. Andrew's Hospital di Londra dove mor\u00ec il 16 dicembre 1962, a 76 anni. Venne cremata al Golders Green Crematorium."}
{"id": "3888298", "revid": "196271", "url": "https://it.wikipedia.org/wiki?curid=3888298", "title": "Papa Anacleto I", "text": ""}
{"id": "3888301", "revid": "1543377", "url": "https://it.wikipedia.org/wiki?curid=3888301", "title": "Manuela Malasa\u00f1a (metropolitana di Madrid)", "text": "Manuela Malasa\u00f1a \u00e8 una stazione della linea 12 della metropolitana di Madrid. Si trova sotto alla Calle Desarrollo, nel comune di M\u00f3stoles.\nStoria.\nLa stazione \u00e8 stata inaugurata l'11 aprile 2003, nell'ambito del progetto di ampliamento che comprende Metrosur. La stazione, a differenza del resto delle altre stazioni della linea, \u00e8 stata costruita a cielo aperto, poich\u00e9 quando i lavori sono stati eseguiti non c'erano molti edifici nell'area che hanno impedito questa forma di costruzione.\nA seguito di lavori, nel 2015, la stazione rimase chiusa. La ragione di questi lavori \u00e8 stata la sostituzione delle rotaie e della massicciata. I miglioramenti, che hanno avuto un costo di 12,5 milione di euro, hanno permesso ai treni di circolare a pi\u00f9 di 70 chilometri all'ora rispetto ai 30 chilometri con cui circolavano prima dei lavori.\nInterscambi.\n 4"}
{"id": "3888302", "revid": "36426", "url": "https://it.wikipedia.org/wiki?curid=3888302", "title": "Contrapposto", "text": ""}
{"id": "3888303", "revid": "209456", "url": "https://it.wikipedia.org/wiki?curid=3888303", "title": "Consonante plosiva", "text": ""}
{"id": "3888304", "revid": "767487", "url": "https://it.wikipedia.org/wiki?curid=3888304", "title": "Shankar-Ehsaan-Loy", "text": "Shankar\u2013Ehsaan\u2013Loy \u00e8 un trio musicale indiano composto da Shankar Mahadevan, Ehsaan Noorani e Loy Mendonsa. Produttori discografici, musicisti e polistrumentisti, Shankar\u2013Ehsaan\u2013Loy hanno composto la colonna sonora per oltre cinquanta pellicole in quattro lingue. Fra i musicisti indiani maggiormente acclamati dalla critica, il trio ha vinto oltre venti riconoscimenti, incluso un National Film Award, tre Filmfare Awards, tre IIFA Awards fra le numerose nomination ed i premi vinti. Spesso sono stati citati come l'\"Amar Akbar Anthony\" dell'industria cinematografica musicale indiana da numerosi critici musicali, fra cui il celebre critico Rajeev Masand."}
{"id": "3888306", "revid": "599013", "url": "https://it.wikipedia.org/wiki?curid=3888306", "title": "Jean Harbor", "text": ""}
{"id": "3888316", "revid": "106622991", "url": "https://it.wikipedia.org/wiki?curid=3888316", "title": "Andrea Roma", "text": "All'et\u00e0 di 10 anni inizia a suonare il pianoforte, diventando compositore ed arrangiatore. Sempre attratto dalla musica dance in generale, dall'elettronica pi\u00f9 dura alla musica classica, inizi\u00f2 per gioco ad esibirsi come dj nelle varie discoteche della zona, creando subito piccole organizzazioni d'eventi riscuotendo un ottimo successo.\nNel 2005 consegue il diploma \"Master Class di Sound engineer\" ed entra nel mondo discografico professionista. \nIn seguito, arrivano le prime collaborazioni con varie labels italiane ed estere pi\u00f9 o meno importanti, collaborando con grandi artisti di fama internazionali.\nNel 2006 l'attivit\u00e0 di produttore si fa sempre pi\u00f9 importante ed entra a far parte dello staff dell'etichetta discografica \"Mystika Records\", prima come DJ/producer e poi come Direttore artistico. \nNell'estate del 2007, con il progetto \"Delv &amp; Debox\", comincia ad esibirsi in tutta Europa, dando spazio a molteplici sonorit\u00e0, dalla minimal alla techno passando per melodie electro e chill out, pubblicando brani su Etichette discografiche come \"Art Minimal Berlin\". Il 2007, infatti, si chiude con l'uscita di ben 8 Ep inediti ed altrettanti remix.\nNel 2008 cresce sempre pi\u00f9 la notoriet\u00e0 della \"Mystika Records\", ormai divenuta una delle Etichette discografiche di spicco del mercato italiano.\nContinuano le collaborazioni europee con l'uscita di \"Alkaline EP\", tramite \"Noir Music\"; l\u2019EP riscuote subito un ottimo successo piazzandosi tra le prime posizioni nella classifica del famoso portale di musica beatport, ed \u00e8 stato subito supportato da grandi dj internazionali quali Mark Knight, Audiojack, Noir e molti altri.\nIl 2009 si apre con un nuovo grande riconoscimento a livello internazionale: il remix del brano \"Deep Fear\", pubblicato tramite \"Vendetta Records\". Il remix conquista la prima posizione nella classifica principale di Beatport e verr\u00e0 inserito anche in alcuni spot pubblicitari di Armani in Turchia.\nDopo il successo, il DJ instaura rapporti lavorativi con molte star del panorama discografico mondiale e decide di formare la \"Human Garden Group\", una societ\u00e0 che racchiude un'etichetta discografica, un'agenzia di management artistico ed una linea di abbigliamento.\nNel 2011 il DJ \u00e8 nuovamente alla posizione numero uno della classifica di Beatport con il brano \"Pi Pi Pi\", singolo nominato \"miglior brano minimal dell'anno\" secondo la scelta degli utenti. L\u2019anno seguente, invece, venne nominato come \"miglior artista dell'anno\", sempre secondo la scelta degli utenti del noto portale musicale.\nDal 2013 lavora per l'etichetta \"Armada Music\"."}
{"id": "3888322", "revid": "110157", "url": "https://it.wikipedia.org/wiki?curid=3888322", "title": "Super-brillamento", "text": "In astronomia, un super-brillamento \u00e8 una violenta eruzione di materia che esplode dalla fotosfera di una stella, con un'energia equivalente a un milione di volte o pi\u00f9 quella caratteristica dei comuni brillamenti solari. \u00c8 stato ipotizzato che tali esplosioni siano prodotte dall'interazione del campo magnetico stellare con quello di un pianeta gioviano in orbita stretta..\nSuper-brillamenti osservati.\nFino al 2000, nove super-brillamenti sono stati osservati attorno a stelle di classe spettrale F o G, simili al Sole, della durata da alcune ore a qualche giorno. L'energia rilasciata negli eventi osservati \u00e8 stata da 100 a 10 milioni di volte superiore al pi\u00f9 grande getto coronale del Sole. In uno studio del 2012 di Hiroyuki Maehara \"et al.\", sono state analizzate 83.000 stelle simili al Sole utilizzando i dati del telescopio spaziale Kepler, riscontrando 365 super-flare provenienti da 148 stelle, della durata media di 12 ore.\nUna delle caratteristiche delle stelle di tipo solare sulle quali sono stati osservati superflare \u00e8 quella di avere una rotazione pi\u00f9 rapida e un'attivit\u00e0 magnetica superiore a quelli del Sole. Una teoria popolare proposta da Schaefer e colleghi suggerisce che i superflare sono legati alla presenza di pianeti gioviani caldi in orbita stretta attorno alla stella, che si crede possano essere responsabili dei super-brillamenti a causa delle interazioni magnetiche che si creano tra campo magnetico stellare e pianeta. Tuttavia, non sono stati trovati pianeti di questo tipo nello studio di Maehara e colleghi.\nL'assenza di registrazioni storiche e l'assenza di estinzioni di massa anomale fanno ritenere che non sia avvenuto nel passato nessun super-brillamento del Sole. Se avvenisse, il danno pi\u00f9 rilevante sarebbe la distruzione dello strato di ozono, che consentirebbe alla radiazione ultravioletta di raggiungere interamente il suolo, rendendo impossibile la vita sulla Terra.\nNella fantascienza.\nNel film \"Segnali dal futuro\", l'ultima della spaventosa serie di profezie, \u00e8 quella di un super-flare tanto potente da spazzare via atmosfera e oceani dalla Terra e con essi la vita stessa."}
{"id": "3888326", "revid": "599013", "url": "https://it.wikipedia.org/wiki?curid=3888326", "title": "John DeBrito", "text": "Biografia.\nNato a Capo Verde, con la famiglia si trasfer\u00ec dapprima in Portogallo e poi negli Stati Uniti d'America, prendendone poi nazionalit\u00e0.\nSuo fratello maggiore Pedro era anch'egli calciatore, morto nel 2014 a 55 anni in un incidente automobilistico.\n\u00c8 morto all'et\u00e0 di 51 anni il 25 marzo 2020"}
{"id": "3888327", "revid": "110157", "url": "https://it.wikipedia.org/wiki?curid=3888327", "title": "Arga", "text": "L'Arga \u00e8 un fiume della Spagna settentrionale, che scorre nella comunit\u00e0 della Navarra. Nasce al colle di Urquiaga situato nel massiccio paleozoico di Quinto Real, nella parte settentrionale della valle di Erro e sfocia nel fiume Arag\u00f3n presso Funes. \u00c8 il pi\u00f9 \u00abnavarro\u00bb dei grandi fiumi, dato che i suoi 145\u00a0km di percorso sono interamente compresi in questa regione. Dei 2.759\u00a0km\u00b2 del suo bacino idrografico, 2.652 appartengono alla Navarra, mentre i restanti 107, situati nella provincia di \u00c1lava, corrispondono all'alta valle dell'affluente Araquil.\nNell'antichit\u00e0 il fiume era chiamato Runa.\nL'Arga \u00e8 regolato dal lago di Eugui (valle di Ester\u00edbar), utilizzato principalmente per rifornire l'area metropolitana di Pamplona.\nNell'alto corso dell'Arga la vegetazione \u00e8 formata da faggete con sottobosco di \"Erica vagans\", mirtilli, carici e \"Luzula\". Nei pressi del lago di Eugui vicino ai faggi si trovano ontani, frassini, aceri, noccioli ed evonimi.\nA valle del lago appaiono boschi di querce e pini domestici con sottobosco di bosso. A partire da Zubiri gli ontani si estendono, accompagnati da aceri, ciliegi selvatici e frassini.\nPartendo da Huarte si trovano i salici. A Belasco\u00e1in appare il pioppo nero, il frassino a foglia stretta ed il salice bianco, iniziando la transizione tra il bosco cantabrico e quello mediterraneo. Nei versanti si trovano melojos e pini d'Aleppo. Nel tratto finale viene sfruttato per l'irrigazione e per pioppete di ripopolamento.\nL'Arga scorre nei seguenti comuni:\nPrincipali affluenti.\nI principali affluenti sono:\nDa destra:\nda sinistra:\nCuriosit\u00e0.\n\u00abArga\u00bb \u00e8 il nome di una squadra navarra di baseball."}
{"id": "3888333", "revid": "293377", "url": "https://it.wikipedia.org/wiki?curid=3888333", "title": "Mark Dodd", "text": ""}
{"id": "3888336", "revid": "767487", "url": "https://it.wikipedia.org/wiki?curid=3888336", "title": "Peter Woodring", "text": ""}
{"id": "3888337", "revid": "228587", "url": "https://it.wikipedia.org/wiki?curid=3888337", "title": "San Michele sconfigge gli angeli ribelli", "text": "Il San Michele sconfigge gli angeli ribelli \u00e8 un dipinto, olio su tela di (419x283 cm) di Luca Giordano databile 1666 circa e conservato presso il Kunsthistorisches Museum di Vienna.\nStoria e descrizione.\nL'opera fu eseguita molto probabilmente durante il periodo veneto del Giordano e sono evidenti nella tela le due forti influenze che il pittore napoletano ebbe durante la sua vita. La parte inferiore del dipinto, caratterizzata dalla presenza dei demoni sconfitti dall'arcangelo Michele, mostra nei tratti chiaroscurali della scena una chiara impronta riberesca; mentre la parte superiore, caratterizzata dalla figura del santo, mostra evidenti influssi della pittura veneziana.\nL'immagine di san Michele rispecchia quella dell'iconografia classica, mostrandolo per l'appunto alato, con una spada, con abito celeste e mantella rossa; intento a scacciare i demoni venuti dagli inferi sulla terra. Le uniche differenze che vi sono con un altro dipinto a medesimo soggetto, eseguito sempre dal Giordano qualche anno prima (1663) ed ora conservato presso il Gem\u00e4ldegalerie di Berlino, \u00e8 che in quest'opera di Vienna il santo \u00e8 ritratto con in mano una spada anzich\u00e9 una lancia e che questi non ha il capo scoperto ma bens\u00ec munito di elmo."}
{"id": "3888342", "revid": "110529570", "url": "https://it.wikipedia.org/wiki?curid=3888342", "title": "Pippa Funnell", "text": "Sposata con William Funnel e scrittrice di una collana di libri sui cavalli come \"Cavalli al galoppo\".\nBiografia.\nOltre alle tre medaglie olimpiche vanta un bronzo mondiale e cinque ori e un bronzo ai Campionati europei di concorso completo.\nPubblicazioni (traduzioni italiane).\nUn cavallo da sogno\nIl cavallo da corsa\nUna cavallina per due\nUn purosangue\nVacanza a cavallo\nUn vero campione\nUn cavallo da gara\nUn cavallo coraggioso\nUna cavallina disubbidiente\nUn cavallo da spettacolo\nUn cavallo in pericolo\nUn cavallo per amico\nUn cavallo da salvare\nUn cavallo ribelle\nUn cavallino troppo solo\nUn cavallo invincibile\nUn puledrino nella savana\nUn cavallo selvaggio\nDue cavalli per vincere\nAllenamento da campioni\nUn futuro da campioni\nIl libro dei cavalli"}
{"id": "3888343", "revid": "716003", "url": "https://it.wikipedia.org/wiki?curid=3888343", "title": "Philippa Funnell", "text": ""}
{"id": "3888350", "revid": "767487", "url": "https://it.wikipedia.org/wiki?curid=3888350", "title": "Troph\u00e9e des Grimpeurs 2009", "text": "Il Troph\u00e9e des Grimpeurs 2009, ottantatreesima edizione della corsa e valida come evento dell'UCI Europe Tour 2009 categoria 1.1, si svolse il 3 maggio 2009. Fu vinto dal francese Thomas Voeckler che termin\u00f2 la gara in 3h03'41\", alla media di 41,648\u00a0km/h.\nAl traguardo 61 ciclisti portarono a termine il percorso."}
{"id": "3888352", "revid": "538762", "url": "https://it.wikipedia.org/wiki?curid=3888352", "title": "Priyadarshini Pradhan", "text": " Grazie a tale vittoria, la modella \u00e8 stata scelta come rappresentante dell'India per Miss Universo 1987, dove ha vinto la fascia di Best National Costume, ed \u00e8 stata eletta dalla stampa come migliore concorrente asiatica.\nSuccessivamente ha preso parte al concorso Miss World University nel 1989, che si \u00e8 tenuto in Giappone, dove ha vinto la corona di prima classificata, dopo essere stata eletta Miss Photogenic e Miss Friendship.\nDopo le esperienze nei concorsi di bellezza, Priyadarshini Pradhan \u00e8 ritornata in India dove ha intrapreso la carriera di modella professionista."}
{"id": "3888362", "revid": "599013", "url": "https://it.wikipedia.org/wiki?curid=3888362", "title": "Mohammad Al-Sahafi", "text": ""}
{"id": "3888364", "revid": "599013", "url": "https://it.wikipedia.org/wiki?curid=3888364", "title": "Khamis Al-Zahrani", "text": ""}
{"id": "3888367", "revid": "124808", "url": "https://it.wikipedia.org/wiki?curid=3888367", "title": "Awkward", "text": ""}
{"id": "3888368", "revid": "6923", "url": "https://it.wikipedia.org/wiki?curid=3888368", "title": "John Joseph Nevin", "text": "Carriera dilettantistica.\n\u00c8 stato campione irlandese nella categoria dei pesi gallo nel 2008, 2009, 2010, 2011 e 2012.\nRisultati alle Olimpiadi.\nPechino 2008.\nHa esordito a 18 anni ai giochi olimpici, eliminato agli ottavi di finale del torneo di pugilato delle Olimpiadi di Pechino del 2008, nella categoria dei pesi gallo.\nRisultati ai Mondiali.\nMilano 2009.\nHa vinto la medaglia di bronzo nella categoria dei pesi gallo ai mondiali di Milano 2009.\nBaku 2011.\nHa vinto la medaglia di bronzo nella categoria dei pesi gallo ai mondiali di Baku 2011.\nRisultati agli Europei.\nMosca 2010.\nAgli europei di Mosca 2010 \u00e8 stato eliminato ai quarti di finale nella categoria dei pesi gallo.\nAnkara 2011.\nAgli europei di Ankara 2011 \u00e8 stato eliminato ai quarti di finale nella categoria dei pesi gallo.\nWorld Series of Boxing.\nA partire dalla stagione 2010-2011 \u00e8 stato ingaggiato dalla squadra dei Paris United, con i quali combatte nella categoria dei pesi gallo alle World Series of Boxing.\nNel corso della stessa stagione ha vinto il titolo di campione delle WSB con la propria squadra, battendo in finale il kazako Mirzhan Rakhimzhanov con il punteggio di 3-0."}
{"id": "3888373", "revid": "339392", "url": "https://it.wikipedia.org/wiki?curid=3888373", "title": "Area metropolitana Beaumont\u2013Port Arthur", "text": ""}
{"id": "3888374", "revid": "729019", "url": "https://it.wikipedia.org/wiki?curid=3888374", "title": "Polikarpov I-3", "text": "Il Polikarpov I-3 (in caratteri cirillici \u041f\u043e\u043b\u0438\u043a\u0430\u0440\u043f\u043e\u0432 \u0418-3) era un caccia monomotore a velatura biplana progettato dall'ingegnere Nikolaj Nikolaevi\u010d Polikarpov, in seguito direttore dell'omonimo OKB, e sviluppato in Unione Sovietica nei tardi anni venti.\nSviluppo dei biposto Polikarpov DI-1 e 2I-N1 rimasti allo stadio di prototipo e destinato alla Sovetskie Voenno-vozdu\u0161nye sily, l'aeronautica militare sovietica, entr\u00f2 in servizio come dotazione dei reparti da caccia nel 1929 rimanendo operativo fino al 1935, anno in cui venne sostituito da modelli pi\u00f9 efficaci dotati di migliori prestazioni complessive.\nTecnica.\nIl Polikarpov I-3 era un velivolo di impostazione, per l'epoca, classica; monomotore biposto a velatura biplana e carrello fisso.\nLa fusoliera, semi-monoscocca a sezione ovale ricoperta in pannelli di compensato, era caratterizzata dalla presenza di un singolo abitacolo aperto. Posteriormente terminava in un impennaggio classico monoderiva e dotato di piani orizzontali controventati superiormente da un'asta per lato.\nLa configurazione alare era biplano-sesquiplana con ala superiore, montata alta a parasole, collegata all'inferiore, di minor apertura alare e leggermente spostata verso coda, da una coppia di montanti ad \"N\", uno per lato, integrati da tiranti in cavetto d'acciaio.\nIl carrello d'atterraggio era fisso, molto semplice, montato su una struttura tubolare ammortizzata al di sotto della fusoliera, dotato di ruote di grande diametro collegate da un asse rigido ed integrato posteriormente con un pattino d'appoggio. In alternativa potevano essere installati, in sostituzione delle ruote, dei pattini per poter operare da superfici innevate o ghiacciate.\nLa propulsione era affidata ad un motore raffreddato a liquido posizionato all'apice anteriore della fusoliera, o l'originario BMW VI o il suo equivalente sovietico Mikulin M-17, un 8 cilindri a V di 90\u00b0 in grado di erogare una potenza pari ai 730 CV (545 kW) del propulsore tedesco o ai 750 CV (550\u00a0kW) di quello autoctono, posizionato all'apice anteriore della fusoliera, racchiuso in una cofanatura metallica ed abbinato ad un'elica bipala in legno a passo fisso."}
{"id": "3888377", "revid": "2091899", "url": "https://it.wikipedia.org/wiki?curid=3888377", "title": "Ludwig II (manga)", "text": " \u00e8 un fumetto giapponese scritto e illustrato da You Higuri. Pubblicato da Kadokawa Shoten in tre volumi, racconta in maniera romanzesca la storia d'amore tra il re di Baviera Ludwig II e il suo stalliere capo, Richard Hornig.\nVolume uno.\nIl primo volume inizia nel 1866, quando il giovane stalliere Richard Hornig diventa attendente del re. Per la sua posizione vorrebbe approfittarsene il fratello gemello Fritz, che incita il fratello a rubare la chiave della stanza del tesoro reale. Richard, controvoglia, cerca di rubare la chiave ma il re Ludwig, che intanto non ha intenzione di fronteggiare la guerra delle Sette Settimane, stando a Hohenschwangau insieme al suo amico e amante Paul von Taxis, lo scopre e lo punisce con la violenza carnale. Il re per\u00f2 gli chiede scusa, che Richard accetta, e i due si dichiarano. Intanto Paul, perch\u00e9 si \u00e8 fidanzato, viene licenziato, e Firtz che non \u00e8 riuscito ad avere la chiave da parte di Hornig, cattura il fratello, prende il suo posto al castello e prende anche Ludwig come ostaggio e lo incita a portarlo nella camera del tesoro: altri non \u00e8 che la cappella Wittelsbach. Fritz rimane deluso, e Ludwig lo richiude nella cappella. Libera Hornig, affidandogli la chiave della cappella, e dandogli il permesso di liberare il fratello. Ludwig, nel 1867, si fidanza con Sofia, sorella di sua cugina Sissi, ma appena la fidanzata, che durante un ballo \u00e8 lasciata sola, va a trovare Ludwig, lo trova intento a baciare Hornig. Ludwig, a questo punto, dice a Sofia che la ama come una sorella e il fidanzamento \u00e8 annullato. Sofia da la colpa a Hornig, il quale chiede al principe d'Alan\u00e7os di fargli del male, ma Sofia lo ferma e chiede scusa allo stalliere e a Ludwig.\nIntanto Ludwig lavora al progetto di Neuschwanstein e viene visitato da sua cugina Sissi. Organizza un ballo, dove l'imperatrice \u00e8 tenuta d'occhio da un ragazzo che tenta di pugnalarla. Ma \u00e8 Hornig che si para davanti alla donna, venendo ferito all'occhio. Il giovane fugge ma invano viene seguito da Ludwig. Il giovane, quella sera, va negli appartamenti di Sissi: lei lo conosce, \u00e8 un suo amante, e insieme decidono di scappare. Ma Ludwig entra nella stanza, sfida il ragazzo a duello ma viene ucciso dai soldati di Ludwig.\nVolume due.\nIl secondo volume inizia con Ludwig che incontra Lohengrin, il suo eroe preferito. Intanto il conte Von Holstein complotta con il principe Luitpold, zio di Ludwig, per fare in modo che sia questi a diventare re. I due vengono ascoltati da Hornig, il quale non menziona nulla al re. Holstein e Ludwig intanto devono fronteggiare la guerra franco-prussiana. Hornig, una notte, mentre porta il cavallo di Ludwig nella stalla, viene catturato, violentato e quasi strangolato da due uomini, mandati proprio da Holstein. Il giovane viene salvato da Ludwig, che riesce a catturare uno dei due uomini ma non riesce a dire chi ha dato l'incarico di uccidere Hornig. Lo stalliere perde la chiave donata da Ludwig, ma \u00e8 Holstein a restituirla prima al re stesso, il quale la restituisce a Hornig. I rapporti tra lo stalliere e il re si raffreddano, e Ludwig continua a vedere il fantasma di Lohengrin, il quale confida di essere l'attore Albert Niemann. Nel 1870 Ludwig \u00e8 costretto proprio da Holstein di firmare la Kaiserbrief, e perci\u00f2 Ludwig \u00e8 costretto ad ospitare a Monaco il cugino \"Fritz\", ed erede imperiale del II Reich. Un pomeriggio Ludwig tenta di uccidere il cugino, ma viene fermato di Hornig, il quale vuole fare ci\u00f2 al posto suo. Hostein per\u00f2 spera un colpo in aria per fermare l'agguato, salvando il principe. Hornig, sorpreso, nota che la pistola \u00e8 vuota, si riappacifica col re, il quale dando l'ordine di prendere l'arma di dilegua.\nIl re ha un nuovo amante, Barone Varicourt, e al castello c'\u00e8 una nuova cameriera, Maria. Varicourt \u00e8 geloso di Hornig quindi droga il cavallo preferito del re. Hornig per\u00f2 cerca di domare il cavallo, che lo trascina in lungo e in largo, seguito dal re. Il ragazzo viene curato da Maria, e Lohengrin consegna la chiave a Ludwig, che Hornig aveva perso di nuovo.\nVolume tre.\nInizi anni '80. Ludwig \u00e8 a teatro, e il protagonista della rappresentazione \u00e8 il giovane Joseph Kainz. Il re invita il giovane attore Joseph Kainz a Linderhof, e l\u00ec gli propone di fare un viaggio in Svizzera. Intanto Hornig fa amicizia con il giovane Rudolf, il figlio di Sissi, il quale proprio perch\u00e9 ha salvato sua madre lo rispetta. Ludwig invita Rudolf a teatro, dove Hornig fa da comparsa. Rudolf \u00e8 convinto che lo stalliere stia preparando un agguato contro il re, ma a teatro non \u00e8 Hornig che cerca di uccidere il re ma un altro uomo. Hornig, anzi, salva Ludwig. A fine spettacolo, Ludwig e Kainz partono per la Svizzera.\n1883: Wagner muore e a consolarlo arriva Hornig, al quale per la prima volta, Ludwig si dichiara, e sinceramente gli dice che lo ama.\n1886: Ludwig improvvisamente licenzia Hornig, il quale posto verr\u00e0 preso da Karl Hesselschwert, ma per premiarlo dei molti anni di servizio gli d\u00e0 una villa a Feldafing. Intanto i ministri notano che Ludwig per costruire i suoi castelli ha incontrando molti debiti; chiamano il dottor Gudden per studiare lo stato mentale del re, che viene dichiarato pazzo. Ludwig viene arrestato a Neuschwanstein; Hornig sapendo del pericolo si precipita al castello per salvarlo, ma arriva in ritardo. Il re \u00e8 portato a Berg. Hornig viene chiamato da Sissi, che con l'aiuto di Maria e di altri, si cerca di salvare il re. Siamo il 13 giugno: Ludwig prova a scappare, Hornig, da una barca, si tuffa per raggiungere il re. I due si abbracciano, e Ludwig dice a Hornig che lui sar\u00e0 sempre vicino all'amato. All'improvviso appare il fantasma di Lohengrin che far\u00e0 annegare Gudden e Ludwig. Hornig si salva e sar\u00e0 lui che racconta a Sissi come \u00e8 morto veramente Ludwig."}
{"id": "3888384", "revid": "436907", "url": "https://it.wikipedia.org/wiki?curid=3888384", "title": "You Should Be Jesto", "text": "You Should Be Jesto \u00e8 la prima raccolta del rapper italiano Jesto, pubblicata il 15 luglio 2010 dalla Honiro Label e dalla ALTOent.\nDescrizione.\nIl progetto contiene freestyle, inediti, singoli e remix di varie tracce incise tra il 2009 e il 2010. Come collaborazioni troviamo il fratello Hyst, Cane Secco, Gemitaiz, Jimmy, Lord Madness e J-Joe. Le strumentali sono principalmente statunitensi anche se sono presenti alcune eccezioni, come la traccia \"Alla goccia\", prodotta da Mixer-T.\nPer la promozione della raccolta \u00e8 stato realizzato il videoclip del brano \"Non sai che stress\", remix di Birthday Sex del cantante R&amp;B Jeremih."}
{"id": "3888386", "revid": "24443", "url": "https://it.wikipedia.org/wiki?curid=3888386", "title": "Picozza", "text": ""}
{"id": "3888396", "revid": "36426", "url": "https://it.wikipedia.org/wiki?curid=3888396", "title": "Stoai", "text": ""}
{"id": "3888398", "revid": "114738959", "url": "https://it.wikipedia.org/wiki?curid=3888398", "title": "Arrephorion", "text": "L'Arrephorion (\u0391\u03c1\u03c1\u03b7\u03c6\u03cc\u03c1\u03b9\u03bf\u03bd) o Arreforio o Casa delle arrefore era un piccolo edificio situato nella parte settentrionale dell'Acropoli di Atene, a fianco del muro di Pericle. La sua costruzione \u00e8 datata al 470 a.C. Venne identificato nel 1920 dall'architetto tedesco Wilhelm D\u00f6rpfeld.\nL'edificio forniva gli alloggi per le \"arrefore\" (\"arrephorae\"), quattro fanciulle, tra i sette e gli undici anni, ogni anno scelte tra le famiglie pi\u00f9 distinte dall'Arconte Re. Delle quattro fanciulle, due lavoravano per un intero anno appena sotto l'acropoli per tessere il nuovo peplo per le processioni panatenaiche. Questi abiti erano portati in processione alla statua di Atena nel tempio antico, e in seguito alla distruzione di questo nell'Eretteo. Le altre due arrefore avevano il compito di portare i misteriosi vasi sacri della dea. Le Arreforie erano festivit\u00e0 che si tenevano ad Atene nel mese di Sciroforione (giugno-luglio).\nA pianta quadrata di 12 m per lato, l'Arrephorion era costituito da un unico vano di 8,50 x 4,50 metri, con un portico di 4 m di lunghezza, un cortile con una uscita posteriore da una scala che lo collegava con il tempio di Afrodite nella parte inferiore della rocca dell'Acropoli attraverso alcuni passaggi sotterranei. Al centro del suo lato lungo dava accesso su una sto\u00e0 di 4 m di larghezza."}
{"id": "3888401", "revid": "228587", "url": "https://it.wikipedia.org/wiki?curid=3888401", "title": "Chrysopogon zizanioides", "text": "Chrysopogon zizanioides , comunemente noto come vetiver (in italiano pronunciato \"vetiv\u00e8r\" dal tamil: \u0bb5\u0bc6\u0b9f\u0bcd\u0b9f\u0bbf\u0bb5\u0bc7\u0bb0\u0bcd), \u00e8 una pianta erbacea perenne della famiglia Poaceae, originaria dell'India. In India occidentale e settentrionale, \u00e8 popolarmente noto come Khus.\nDescrizione.\nIl vetiver pu\u00f2 crescere fino a 1,5 metri di altezza. Gli steli sono alti e le foglie sono lunghe, sottili, e piuttosto rigide mentre i fiori sono di colore viola-marrone. Diversamente dalla maggior parte delle graminacee, che sviluppano radici orizzontalmente, le radici del vetiver crescono verso il basso, sino a 2-4 metri di profondit\u00e0. .\nAnche se \u00e8 originario dell'India, il vetiver \u00e8 ampiamente coltivato nelle regioni tropicali del mondo. . \u00c8 stato inoltre naturalizzato in altre regioni, in particolare negli Stati Uniti.\nUtilizzi.\nQuesta specie colonizza rapidamente i terreni, ed \u00e8 spesso impiegata in ingegneria naturalistica proprio per evitare l'erosione del suolo. Questo impiego della pianta \u00e8 conosciuto proprio come \"sistema vetiver\".\nSi estrae da questa pianta un olio essenziale molto odoroso, ampiamente utilizzato in profumeria.\nLa medicina ayurvedica considera la radice di vetiver rinfrescante e astringente e la consiglia per la sensazione di bruciore, le febbri biliari, sudorazione, stranguria, ulcere e malattie del sangue."}
{"id": "3888402", "revid": "287204", "url": "https://it.wikipedia.org/wiki?curid=3888402", "title": "Luis Fernando Fuentes", "text": "Caratteristiche tecniche.\nIl suo ruolo naturale \u00e8 quello di difensore centrale, ma nel corso della carriera \u00e8 stato impiegato soprattutto come terzino sinistro e poi come esterno di centrocampo in coppia sulla fascia con Efra\u00edn Velarde. Sa rendersi pericoloso di testa su calcio d'angolo o calcio di punizione.\nCarriera.\nMuove i primi passi nella squadra della sua citt\u00e0, i Tigrillos de Chetumal. Dopo un passaggio in Segunda divisi\u00f3n nell'Inter Playa del Carmen e nell'Estudiantes de Altamira, viene acquistato dai Pumas nel 2007.\nDopo essere stato schierato per un paio di stagioni con le squadre riserve dell\"'equipo universitario\", debutta in prima squadra il 24 settembre 2008, nell'incontro di Concachampions vinto 3-0 contro il Luis Angel Firpo, quando entra all'84\u00ba minuto al posto di Orlando Pineda. Ha modo di esordire in prima squadra da titolare nell'incontro di ritorno contro il Luis Angel Firpo, e successivamente gioca tutti gli incontri nella competizione, in cui i Pumas sono eliminati negli ottavi di finale dal Cruz Azul.\nIn campionato arriva il suo debutto invece nel clausura 2009, alla nona giornata contro il San Luis, subentrando a Fernando Morales al minuto 82. Nel corso della stagione successiva \u00e8 nuovamente un elemento fisso della prima squadra in Concachampions, dove segna il suo primo goal con la maglia \"auriazul\" nella partita contro il Comunicaciones, rete che d\u00e0 la vittoria alla sua squadra. Gioca tutti gli altri match della competizione, in cui i Pumas arrivano alle semifinali battuti nuovamente dal Cruz Azul, totalizzando 10 presenze.\nIn campionato gioca alla prima giornata subentrando a Jehu Chiapas, e si alterna tra la squadra riserve e la prima squadra. Scende in campo per la prima volta dal primo minuto contro l'Atlante, poi, a partire dalla 13\u00aa giornata, gioca da titolare tutte le restanti sei partite di campionato, ma i Pumas non si qualificano per la fase finale. Anche nel clausura non parte da titolare, raccogliendo qualche scampolo di presenza contro Tigres, Estudiantes, Gallos Blancos, Puebla e Jaguares, ma a partire dalla dodicesima giornata contro il San Luis ritorna stabilmente nell'11 di partenza, nel quale rimane fine a fine torneo, giocando anche i quarti di Liguilla persi contro il Santos Laguna, per un totale di 13 partite giocate.\nNell'estate del 2010 gioca la SuperLiga nordamericana, disputando per intero le partite contro New England Revolution, Morelia e Chicago Fire. Nella prima giornata dell'apertura 2010 segna un altro goal decisivo contro il Toluca nell'incontro terminato 2-1 per i Pumas e fornisce un assist per la rete di Dante L\u00f3pez nell'incontro col Puebla alla 5\u00aa giornata. Dopo aver saltato tre partite per un lieve infortunio, ritorna in campo contro il Pachuca, ma nelle seguenti partite viene lasciato fuori per scelta tecnica, giocando solo i quarti di Liguilla contro il Cruz Azul e il ritorno delle semifinali contro il . Nel clausura parte ancora come rimpiazzo, pur giocando da titolare 3 partite di fila contro Monterrey, Puebla e Chivas, poi riottiene il posto da titolare a partire dalla 13\u00aa giornata contro i Tigres, e vive un momento di gloria nel ritorno dei quarti di Liguilla contro il Monterrey, quando dopo aver rilevato Israel Castro al 61\u00ba minuto, segna di testa il goal del 2-0 definitivo, che permette ai Pumas di ribaltare il 3-1 dell'andata ed accedere alle semifinali. Qui la squadra \"felina\" supera i Chivas, ed in finale ha ragione del Morelia, vincendo cos\u00ec il torneo. In totale sono 17 le sue presenze, con un goal.\nContinua ad essere titolare indiscusso nel torneo di apertura 2011, dove totalizza 15 presenze, non riuscendo i Pumas ad accedere alla Liguilla. Il 31 luglio 2011 mette a segno un altro goal decisivo nella vittoria esterna 0-1 contro il Morelia, ancora di testa, e successivamente d\u00e0 la vittoria alla sua squadra anche nel confronto con l'Am\u00e9rica all'11\u00aa giornata; nella sfida con il Toluca, inoltre, serve un assist per David Izazola, che realizza il 4-1 definitivo. Alla 7\u00aa giornata riceve la prima espulsione in campionato per un fallo su Javier Aquino del Cruz Azul, ed \u00e8 espulso un'altra volta, per doppia ammonizione, nella partita contro i Tigres alla 12\u00aa giornata. Nel clausura alla giornata 11 una palla da lui persa causa il vantaggio dell'Am\u00e9rica, che poi va a vincere per 2-1.\nStatistiche.\nPresenze e reti nei club.\n\"Statistiche aggiornate al 7 febbraio 2011.\""}
{"id": "3888411", "revid": "1305772", "url": "https://it.wikipedia.org/wiki?curid=3888411", "title": "Hoffmeister", "text": "Hoffmeister \u00e8 un cognome tedesco (varianti: Hofmeister, Hofmester, Hovemester, Hovemeister, Havemeister, Havemester) originario della Svizzera."}
{"id": "3888415", "revid": "125089663", "url": "https://it.wikipedia.org/wiki?curid=3888415", "title": "Discografia di Alexandra Stan", "text": ""}
{"id": "3888420", "revid": "481666", "url": "https://it.wikipedia.org/wiki?curid=3888420", "title": "Joseph Farnham", "text": "\u00c8 stato uno dei 36 membri fondatori dell'Academy of Motion Picture Arts and Sciences (AMPAS) che nasce nel 1927, un'organizzazione per il miglioramento e la promozione mondiale del cinema. L'accademia, nel 1929, cre\u00f2 il Premio Oscar.\nBiografia.\nNato nel Connecticut a New Haven, Joseph White Farnham lavor\u00f2 nel cinema come sceneggiatore e montatore: si avvicin\u00f2 ai film tramite Gustave e Daniel Frohman, gli impresari teatrali cui apparteneva The Frohman Amusement Corp. Probabilmente il suo lavoro pi\u00f9 famoso fu \"The Big Parade\", che venne adattato per lo schermo nel film di King Vidor."}
{"id": "3888424", "revid": "47073683", "url": "https://it.wikipedia.org/wiki?curid=3888424", "title": "Edward Michael Grylls", "text": ""}
{"id": "3888431", "revid": "767487", "url": "https://it.wikipedia.org/wiki?curid=3888431", "title": "Scuola di Pergamo", "text": "La Scuola di Pergamo fu una corrente artistica dell'et\u00e0 ellenistica, assieme a quella alessandrina e quella rodia. Si svilupp\u00f2 nel Regno di Pergamo, dominato dalla dinastia degli Attalidi dal 263 a.C. e controllante una larga fetta dell'Egeo, oltre all'area circostante in Asia Minore. Per l'energia delle rappresentazioni, il senso teatrale del movimento e il suo virtuosismo, la scuola di Pergamo \u00e8 stata definita come \"barocca\".\nContesto storico.\nCitata gi\u00e0 dal 400 a.C. circa e dotata di un'acropoli e di un rinomato santuario di Esculapio, Pergamo acquist\u00f2 notevole importanza in et\u00e0 ellenistica, quando Lisimaco, uno dei Diadochi di Alessandro Magno, dopo la battaglia di Ipso (301 a.C.) scelse e fortific\u00f2 l'acropoli come sede del suo tesoro (di oltre 9000 talenti) e ne diede la custodia a Filetero, figlio di Attalo. Quando Lisimaco fu sconfitto da Seleuco I, Filetero ne approfitt\u00f2 per consolidare la sua posizione e rendere definitiva la sua supremazia sulla citt\u00e0, divenendo il capostipite della dinastia degli Attalidi. Con Attalo I (241-197 a.C.) la citt\u00e0 esercit\u00f2 la sua egemonia su gran parte dell'Asia Minore occidentale. Il sovrano rifiut\u00f2 di pagare il tributo ai Galati, popolazione celta stanziatasi nell'odierna Turchia dove aveva fondato il regno di Galazia; i Galati mossero guerra ai pergameni, ma furono sconfitti nel 240 a.C. presso le fonti del Caic\u00f3, assieme alle truppe del loro alleato Antioco III. Pergamo riusc\u00ec quindi ad annettersi molti territori seleucidi dell'Asia Minore e nel 232 a.C., con la vittoria sui Tolistoboi (trib\u00f9 celtica della Galazia), la citt\u00e0 si liber\u00f2 dalle incursioni celtiche. Questi avvenimenti diedero ad Attalo I la possibilit\u00e0 di paragonare le proprie vittorie a quelle degli ateniesi che avevano guidato i Greci e sconfitto i Persiani, rivaleggiando con Atene nella magnificenza delle commissioni per la citt\u00e0 e per le opere votive dedicate a Delfi e a Delo.\nEumene II (197-159 a.C.) successe ad Attalo I e sotto di lui il regno ebbe un'ulteriore espansione. Il re protesse le arti e la cultura, fondando la biblioteca di Pergamo ed erigendo il famoso Altare di Zeus. Seguirono altre guerre con i Seleucidi, con alterne fortune. Venne stipulata una alleanza con i Romani, di cui rimasero alleati dinastici e la citt\u00e0 conobbe una notevole fioritura artistica.\nCon Attalo II (159-138 a.C.), il regno raggiunse la sua massima espansione; egli consolid\u00f2 l'alleanza con i Romani combattendo contro altri dinasti ellenistici. Infine Attalo III (138-133) fu l'ultimo dinasta indipendente, poich\u00e9 alla sua morte lasci\u00f2 il regno in eredit\u00e0 a Roma, e il suo territorio venne a costituire la provincia romana d'Asia.\nI resti della capitale furono scavati a partire dal 1873 dalla scuola archeologica tedesca: in base agli accordi con l'Impero ottomano molti dei reperti vennero acquistati e portati a Berlino, dove si trovano, ad esempio, tutte le sculture dell'Altare di Zeus.\nArchitettura e urbanistica.\nL'impianto della citt\u00e0 era estremamente scenografico, articolato su grandi terrazze sulle pendici di un monte. Edifici pubblici come ginnasi, agor\u00e0, \"stoai\" e santuari si susseguivano su diversi livelli fino al culmine dell'acropoli vera e propria, dove si trovavano le architetture pi\u00f9 importanti: il tempio di Athena, l'Altare di Zeus e i palazzi reali, su terrazze disposte a ventaglio intorno al teatro. La stretta relazione tra paesaggio e complessi architettonici non fu conseguenza di un progetto originario, ma di una sistemazione progressiva che giunse a completamento con i lavori di Eumene II e che ebbe inizio, come sembra, con il tempio di Atena Polias, fatto erigere da Filetero all'inizio del III secolo a.C. Il programma edilizio degli Attalidi si struttur\u00f2 nel corso del tempo tenendo fermo il rapporto tra la sistemazione a terrazze e le diverse funzioni dell'acropoli (religiosa, militare e residenziale) e organizzando ogni terrazza come spazio aperto circondato da colonnati e portici.\nIl monumento simbolo della scuola di pergamo \u00e8 l'Altare di Zeus \"Soth\u00e8r\", cio\u00e8 \"salvatore\". Eretto probabilmente sotto Eumene II (re dal 197 al 159 a.C.), consisteva in una possente base eretta su cinque gradini da terra e contornata da un alto fregio ininterrotto (120 metri), sormontato da un colonnato ionico e con una grande scalinata centrale che portava all'ara vera e propria. Su quest'ultima un recinto circondante l'altare era decorato dal \"piccolo fregio\", con leggende legate a Telefo, mitico fondatore della citt\u00e0.\nInfluenze dell'architettura di Pergamo si ebbero anche ad Atene, come nel grandioso doppio portico della Sto\u00e0 di Attalo fatto erigere da Attalo II (met\u00e0 del II secolo a.C. circa).\nScultura.\nAl servizio della politica culturale di Filetero si posero subito due ateniesi, Nicerato e Firomaco, entrambi bronzisti di scuola lisippea. Con Eumene I giungono a Pergamo altre personalit\u00e0 di primo livello come Stratonico di Cizico e soprattutto Antigono di Caristo. Al tempo di Attalo I la vittoria sui Galati venne celebrata in un grande donario, posto su una base cilindrica e sostenente una serie di statue probabilmente bronzee, opera del caposcuola Epigonos. Tali opere sono andate perdute, ma alcune copie in marmo sono state riconosciute, permettendo di farsi un'idea del gruppo scultoreo. Tra queste il \"Galata morente\" e il \"Galata suicida\", in cui i guerrieri sono attentamente caratterizzati dal punto di vista etnico, con gli zigomi alti, le lunghe ciocche della capigliatura, i baffi e la collana al collo. Si tratta di dettagli che testimoniano l'occhio analitico degli artisti di Pergamo. I vinti sono rappresentati con accenti patetici, che ne esaltano la grandezza e la dignit\u00e0 e quindi, di riflesso, la portata dell'impresa. Tra le altre opere commissionate da Attalo I si ricordano un secondo \"Donario\" per commemorare le vittorie sulle trib\u00f9 dei celti e la sto\u00e0 di Delfi, decorata da rilievi e sarcofagi e affiancata da un pilastro con la statua del dedicante.\nIl fregio maggiore dell'altare di Pergamo, conteneva una grandiosa \"Gigantomachia\" con figure di dimensione superiore al reale (h del fregio 228\u00a0cm, diviso in lastre di marmo locale di 70\u2013100\u00a0cm l'una) e scolpita seguendo un complesso programma erudito, alla cui compilazione dovettero partecipare i filologi della locale Biblioteca, e che ricollega il monumento al fregio ovest del Partenone. Oltre a dei e giganti compaiono infatti numerose divinit\u00e0 minori: a est i giganti lottano contro le divinit\u00e0 olimpiche, a nord contro quelle notturne, a sud contro quelle della luce e a ovest contro quelle marine e Dioniso.Alcune iscrizioni ricordano l'attivit\u00e0 di molti artisti, provenienti oltre che da Pergamo anche da Atene e Rodi, sebbene un unico maestro dovette sicuramente sovrintendere ai lavori con una visione unitaria. I nudi possenti di Fidia o gli accenti drammatici di Skopas offrirono l'ispirazione per sviluppare qualcosa di nuovo, accentuando le pose dinamiche e aumentando il chiaroscuro tramite l'uso frequente del trapano. Il repertorio orientale \u00e8 presente nella commistione tra il mondo animale e il mondo degli umani, laddove il primo sembra aggredire il secondo, dando luogo ad un bestiario fantasioso di matrice asiatica. Il patetismo, inaugurato nella fase precedente della scuola, appare accentuato fino a diventare teatrale, amplificando forme e passioni tanto da aver fatto parlare di arte \"barocca\". Le direttrici oblique prevalgono ed esasperano il movimento dei personaggi la cui struttura corporea si articola, invade lo spazio, anche dall'interno con ossa e muscoli prominenti, aumentando la partecipazione emotiva dello spettatore. L'esaltazione della dinastia degli Attalidi si ripropone nel fregio minore dove le avventure di Telefo stabiliscono la discendenza divina di Eumene II.\nCon Attalo II si entra nella fase del tardo ellenismo; il classicismo nella scultura pergamena assume una connotazione di continuit\u00e0 rispetto alle proprie origini, ma nella seconda met\u00e0 del II secolo a.C. diviene anche indice di una perdita rispetto alla creativit\u00e0 formale originatasi ai tempi di Filetero e Attalo I. Gli spunti vengono cercati non solo in Atene, ma anche a Rodi. Appartiene a questo periodo l'\"Apoteosi di Omero\", un rilievo dedicato a Pergamo in onore di Cratete di Mallo, opera di Archelao di Priene, che elabora stile e iconografia delle \"Muse\" di Filisco di Rodi. Dopo la morte di Cratete i soggetti della rappresentazione subiscono un ripiegamento nell'accentuarsi dei valori e delle dimensioni umane secondo un atteggiamento consono all'alessandrinismo introdotto a Pergamo da Apollodoro di Atene, ne \u00e8 un esempio il \"Piccolo donario\" fatto erigere sull'acropoli di Atene.\nGli studi di B. Andreae sembrano ricondurre all'ambito pergameno anche il celebre \"Gruppo del Laocoonte\", in particolare in un'ipotetica prima redazione bronzea, offerta a Roma in segno di alleanza tra le due citt\u00e0 che nei miti di fondazione condividevano analoghi legami con la saga troiana. La consumata abilit\u00e0 nella resa del nudo, la violenza dello slancio, l'espressione intensamente drammatica, il ritmo serrato e carico di tensione, sono tutte caratteristiche che rimandano al \"barocco\" pergameno.\nTra le altre opere attribuite alla scuola di Pergamo, il \"Torso Gaddi\", frammento di un gruppo scultoreo con un centauro giovane, libero, e uno anziano con le mani legate dietro la schiena (a cui si riferisce il torso) e tormentato da un amorino che lo cavalca; \"Giove sulla quadriga che fulmina i Giganti\", realizzato dall'incisore Atenione, e conservato al Museo archeologico nazionale di Napoli.\nParticolare importanza riveste nella produzione pergamena la scultura decorativa, dotata di grande inventiva, alla quale si devono le cataste d'armi e altri nuovi motivi vegetali e figurati."}
{"id": "3888434", "revid": "36426", "url": "https://it.wikipedia.org/wiki?curid=3888434", "title": "Epigonos", "text": ""}
{"id": "3888440", "revid": "339392", "url": "https://it.wikipedia.org/wiki?curid=3888440", "title": "Asta al centesimo", "text": ""}
{"id": "3888442", "revid": "47767", "url": "https://it.wikipedia.org/wiki?curid=3888442", "title": "Rhoda (nome)", "text": "Origine e diffusione.\nDeriva dal greco \u2018\u03c1\u03bf\u03b4\u03bf\u03bd (\"rhodon\"), che significa \"rosa\"; ha quindi lo stesso significato dei nomi Rosa e Triantafyllos.\n\u00c8 portato, nel Nuovo Testamento, da una fanciulla che era nella casa di Maria, madre di Giovanni Marco (At ), il cui nome \u00e8 reso in italiano con \"Rode\"; entr\u00f2 nell'uso comune in inglese nel XVII secolo. \u00c8 inoltre presente nella mitologia greca, portato dal personaggio di Rodo, una nereide figlia di Poseidone dalla quale prende il nome l'isola di Rodi.\nOnomastico.\nIl nome non \u00e8 portato da alcuna santa, quindi \u00e8 adespota, e l'onomastico ricae il 1\u00ba novembre, giorno di Ognissanti. Dato il significato, pu\u00f2 essere anche festeggiato lo stesso giorno del nome Rosa."}
{"id": "3888446", "revid": "1543377", "url": "https://it.wikipedia.org/wiki?curid=3888446", "title": "Giacomo Martina", "text": "Biografia.\nMembro della Compagnia di Ges\u00f9 dalla fine del 1939, come storico della Chiesa ha insegnato per oltre trent'anni a Roma, presso la Pontificia Universit\u00e0 Gregoriana. Ha dedicato la sua attivit\u00e0 di ricercatore alla figura di papa Pio IX, ma anche alle vicende della Compagnia di Ges\u00f9 in Italia. Tra le sue opere di maggior successo, il manuale \"Storia della Chiesa da Lutero ai nostri giorni\" strutturato in quattro volumi nei quali si affronta il tempo della Riforma, dell'assolutismo, del liberalismo ed infine l'et\u00e0 contemporanea fino ai fatti successivi al Concilio Vaticano II.\nHa collaborato a diverse riviste e pubblicazioni, fra le quali l'Enciclopedia dei Papi, edita dall'Istituto dell'Enciclopedia italiana Treccani."}
{"id": "3888453", "revid": "36426", "url": "https://it.wikipedia.org/wiki?curid=3888453", "title": "Tempio di Athena (Pergamo)", "text": ""}
{"id": "3888460", "revid": "124794533", "url": "https://it.wikipedia.org/wiki?curid=3888460", "title": "Giorgio De Stefano", "text": "Storia.\nCapobastone della 'Ndrina dei De Stefano, \u00e8 stato protagonista della Prima guerra di 'ndrangheta al fianco dei Piromalli di Gioia Tauro e contro la vecchia 'Ndrangheta di Don Antonio Macr\u00ec e di Don Mico Tripodo, quest'ultimo era il capo della 'ndrina cui facevano parte anche i De Stefano che capeggiati da Giorgio riuscirono a staccarsi e ad assumere il predominio criminale a Reggio Calabria dopo l'uccisione di Mico Tripodo (ucciso in carcere a Napoli nel 1976 dalla Camorra di Cutolo su richiesta dei De Stefano).\nDurante la Prima guerra di 'Ndrangheta subisce un attentato (nel 1974), da parte di esponenti del clan Tripodo, all'interno del bar \"Roof Garden\" di Reggio Calabria ma rimane solamente ferito, muore invece il fratello Giovanni De Stefano.\nLa vittoria e l'uccisione.\nGiorgio De Stefano esce vittorioso dalla Prima guerra di 'Ndrangheta (che caus\u00f2 oltre 200 morti), dando il via assieme ad altre 'ndrine di Reggio Calabria e della provincia alla nuova stagione della criminalit\u00e0 organizzata calabrese fatta di nuovi \"affari\" pi\u00f9 remunerativi (traffico di droga in primis) e collegamenti con il mondo politico-istituzionale (vedi creazione della Santa), che porter\u00e0 la 'Ndrangheta ad entrare nei grandi appalti pubblici.\nDopo la guerra il boss era diventato troppo potente (aveva contatti con Cosa Nostra, il mondo della politica, il mondo del terrorismo nero), tendeva ad espandersi sempre pi\u00f9 e le altre 'ndrine temevano per i loro affari ecco perch\u00e9 decisero di ucciderlo, venne attirato in una trappola con il pretesto di un summit di 'ndrangheta a Santo Stefano in Aspromonte il 7 novembre 1977, ad assassinarlo fu un semplice affiliato Giuseppe Suraci e la sua testa venne portata letteralmente su un piatto d'argento al fratello Paolo De Stefano nuovo boss per placare le sue ire."}
{"id": "3888461", "revid": "36426", "url": "https://it.wikipedia.org/wiki?curid=3888461", "title": "Arte alessandrina", "text": ""}
{"id": "3888463", "revid": "767487", "url": "https://it.wikipedia.org/wiki?curid=3888463", "title": "Psephochelys polyosteoderma", "text": "La psefochelide (Psephochelys polyosteoderma) \u00e8 un rettile marino estinto, appartenente ai placodonti. Visse nel Triassico superiore (Carnico, circa 225 milioni di anni fa). I suoi resti fossili sono stati ritrovati in Cina.\nDescrizione.\nQuesto animale \u00e8 conosciuto per uno scheletro parziale, comprendente un cranio e un carapace tondeggiante. In generale, il corpo doveva essere simile a quello di una tartaruga, e la lunghezza era di circa un metro. Il cranio possedeva un rostro lungo e stretto, con l'estremit\u00e0 priva di denti; sul palato e lungo le mascelle erano presenti denti arrotondati e bulbosi. La parte posteriore del cranio era abbastanza larga e possedeva un margine posteriore molto concavo.\nIl carapace era formato da numerosi elementi ossei pentagonali ed esagonali (osteodermi) connessi fra loro tramite suture. La regione centrale del carapace era costituita da osteodermi fusi insieme e non distinguibili, mentre nella parte esterna i singoli elementi erano ben visibili. Rispetto ad altri placodonti cinesi (come \"Sinocyamodus\" e \"Glyphoderma\"), gli osteodermi possedevano una superficie pi\u00f9 liscia. Nella parte anteriore del carapace erano presenti due tubercoli ingranditi, fusi alla parte restante della corazza. La parte inferiore della corazza non era costituita da un piastrone come quello delle tartarughe o di altri placodonti (come \"Placochelys\"), ma erano presenti tre file di osteodermi marginali che affiancavano le costole ventrali (gastralia).\nClassificazione.\n\"Psephochelys\" \u00e8 stato descritto per la prima volta nel 2002, sulla base di resti fossili ritrovati nella formazione Falang (provincia di Guizhou). \u00c8 stato attribuito ai ciamodontoidi (Cyamodontoidea), un gruppo di rettili placodonti dal corpo simile a quello delle tartarughe. All'interno del gruppo, \"Psephochelys\" \u00e8 stato accostato ad altre forme del Triassico europeo, in particolare \"Psephoderma\" e \"Placochelys\", e per alcune caratteristiche del cranio sembrerebbe una forma intermedia fra i due generi precedenti. Altre peculiarit\u00e0 (ad esempio la forma del postfrontale) richiamano invece il pi\u00f9 primitivo \"Placodus\", al di fuori del gruppo dei ciamodontoidi.\nIl nome generico, \"Psephochelys\", \u00e8 infatti stato scelto per sottolineare la combinazione di caratteristiche condivise con le forme europee. La parte inferiore della corazza, costituita da elementi ossei sparsi e da costole ventrali, non assomiglia a quella di alcun ciamodontoide noto.\nPaleoecologia.\n\"Psephochelys\" nuotava lentamente lungo le coste dell'oceano Tetide, schiacciando molluschi grazie alla dentatura robusta. Nello stesso giacimento sono stati rinvenuti i resti di numerosi altri rettili marini, tra cui altri placodonti (\"Sinocyamodus\") e i predatori \"Xinpusaurus\", \"Anshunsaurus\", \"Qianichthyosaurus\" e \"Guizhouichthyosaurus\"."}
{"id": "3888465", "revid": "12290", "url": "https://it.wikipedia.org/wiki?curid=3888465", "title": "Awkward.", "text": ""}
{"id": "3888472", "revid": "1543377", "url": "https://it.wikipedia.org/wiki?curid=3888472", "title": "I'll Still Kill", "text": "I'll Still Kill (ribattezzato I Still Will per evitare un titolo violento) \u00e8 un brano musicale del rapper statunitense 50 Cent, estratto come quinto singolo dal suo terzo album studio \"Curtis\" il 6 novembre 2007 e prodotto dal produttore statunitense DJ Khalil. Al brano collabora il cantante senegalese Akon. Il video musicale del brano \u00e8 stato diretto da The Jessy Terrero, ed \u00e8 stato presentato il 2 novembre 2007."}
{"id": "3888478", "revid": "22356", "url": "https://it.wikipedia.org/wiki?curid=3888478", "title": "Psephochelys", "text": ""}
{"id": "3888480", "revid": "599013", "url": "https://it.wikipedia.org/wiki?curid=3888480", "title": "Suore missionarie del Santo Nome di Maria", "text": "Le Suore Missionarie del Santo Nome di Maria (in tedesco \"Kongregation der Missionsschwestern vom heiligen Namen Mariens\") sono un istituto religioso femminile di diritto pontificio.\nStoria.\nDopo lo scoppio della prima guerra mondiale, le giovani tedesche che si trovavano a Lione come postulanti e novizie del Terz'ordine regolare di Maria furono costrette ad abbandonare la Francia e a tornare in patria: concentratesi a Meppen, nel 1918 ottennero dal superiore generale della Societ\u00e0 di Maria il permesso di riunirsi in una congregazione religiosa alle dipendenze del vescovo di Osnabr\u00fcck.\nOttenuto il \"nihil obstat\" della congregazione per i Religiosi, il 25 marzo 1920 il vescovo Hermann Wilhelm Berning (1877-1955) firm\u00f2 il decreto di fondazione ed erezione canonica dell'istituto: inizialmente la casa madre fu stabilita a Meppen, ma nel 1941 la Gestapo costrinse le suore ad abbandonarla; la sede fu trasferita a Kloster Nette, presso Osnabr\u00fcck.\nAttivit\u00e0 e diffusione.\nLe suore si dedicano all'istruzione della giovent\u00f9, all'assistenza ai malati, alla pastorale parrocchiale; sono attive anche in terra di missione.\nOltre che in Germania, sono presenti in Brasile, in Paraguay e in Svezia; la sede generalizia \u00e8 a Osnabr\u00fcck-Haste.\nAlla fine del 2008 la congregazione contava 304 religiose in 56 case."}
{"id": "3888481", "revid": "223320", "url": "https://it.wikipedia.org/wiki?curid=3888481", "title": "Still Will", "text": ""}
{"id": "3888486", "revid": "125939239", "url": "https://it.wikipedia.org/wiki?curid=3888486", "title": "Battaglia navale di Tripoli", "text": "La battaglia navale di Tripoli fu un'azione mossa dalla Marina del Regno di Sardegna in risposta alla mancata firma del capitolato tra il Regno di Sardegna e il Bey di Tripoli nel 1825.\nAntefatto.\nNel 1816 il Regno di Sardegna aveva ottenuto, per intermediazione britannica, un capitolato che sospendeva le azioni di pirateria nei confronti della marina mercantile sarda perpetrate dalla reggenza di Tripoli.\nIl regno di Sardegna aveva ottenuto da Algeri, nel 1824, e dal Marocco, nel 1825, le firme dei capitolati che di fatto sancivano la fine dell'azione dei corsari barbareschi, provenienti da quelle aree, nei confronti dei territori e dei navigli soggetti alla monarchia sabauda. \nCon la sostituzione del console sabaudo a Tripoli, nel febbraio del 1825, il Bey considerava decaduto il precedente accordo e pretendeva un tributo per il rinnovo. Non arrivando in tempo il pagamento richiesto, il Bey dichiarava guerra al Regno di Sardegna il 7 agosto dello stesso anno, causando l'invio di una squadra navale sarda per Tripoli con l'intento di giungere a un accordo.\nIl tentato accordo.\nIl 24 settembre la squadra navale, comandata da Francesco Sivori, arriv\u00f2 a Tripoli e, chiesta la mediazione del console inglese, si cerc\u00f2 di giungere a una soluzione pacifica della questione.\nLa battaglia.\nVista l'impossibilit\u00e0 di giungere a un accordo, si decise di passare all'azione il giorno 26 di settembre. Poich\u00e9 spirava vento di tramontana, Sivori ritenne inopportuno cercare di avvicinare le navi alla costa ed equipaggi\u00f2 invece dieci scialuppe con una carronata, un cannoncino e 260 uomini, al comando di Giorgio Mameli, padre di Goffredo, allo scopo di assalire di sorpresa e di bruciare il naviglio nemico ormeggiato in porto, qualora non fosse stato possibile catturarlo.\nLe principali imbarcazioni berbere stanziate nel porto erano un brigantino e due golette, che, si decise, dovevano essere assalite per prime. Giunta la notte, le piccole imbarcazioni vennero trainate dal brigantino Nereide verso il loro obiettivo, dove si divisero in tre squadre: la prima, al comando di Mameli stesso, assalt\u00f2 il brigantino, la seconda, al comando di Emilio Pelletta, assalt\u00f2 una goletta, la terza, al comando di Carlo Corradino Chigi, l'altra goletta. Al comando di una delle scialuppe vi era anche il futuro contrammiraglio Giovanni Battista Millelire.\nVista l'impossibilit\u00e0 di portar via le imbarcazioni dal porto a causa del forte vento contrario, si decise di incendiarle tutte e di ritirarsi, dopo aver avvertito dell'azione una nave da guerra olandese l\u00e0 ormeggiata.\nLe perdite per la parte sarda erano state: un morto, colpito durante l'assalto al brigantino, e sei feriti.\nConclusione.\nIl mattino dopo, Sivori fece avvicinare le navi al porto per bombardarlo, ma il Bey, spaventato dall'impresa della notte precedente, chiese al console inglese di intermediare per lui con i sardi. Si rinnov\u00f2 quindi la sospensiva delle azioni di pirateria, senza che avvenisse il pagamento di alcun tributo da parte sarda.\nSeppellito con gli onori il caduto, la squadra salp\u00f2; uno dei feriti spir\u00f2 poco dopo.\nI protagonisti della battaglia, da Sivori, Mameli, Chigi ai nostromi e i timonieri, vennero decorati con onorificenze al loro ritorno in patria. A Carlo Pellion di Persano, che pure aveva partecipato all'assalto del brigantino berbero in qualit\u00e0 di guardiamarina, venne negata la decorazione in quanto ritenuto ancora troppo giovane."}
{"id": "3888489", "revid": "767487", "url": "https://it.wikipedia.org/wiki?curid=3888489", "title": "Il ritorno dei pomodori assassini", "text": "Il ritorno dei pomodori assassini (\"Return of the Killer Tomatoes!\") \u00e8 un film del 1988, diretto dal regista John De Bello. \u00c8 il sequel di \"Pomodori assassini\" (1978). Il film \u00e8 stato reso disponibile sul sito VVVVID.\nTrama.\nIl film \u00e8 ambientato 25 anni dopo gli eventi di \"Pomodori assassini\" (denominato la Grande Guerra del Pomodoro nel film). Questi ortaggi sono stati completamente banditi e molti sono ancora terrorizzati dall'esperienza. Uno scienziato pazzo, il Prof. Cancrena (che si scoprir\u00e0 essere l'artefice dei pomodori del primo film) \u00e8 intenzionato a conquistare il mondo mediante una speciale macchina in grado di mutare i pomodori in esseri umani. Tra le creazioni vi \u00e8 Tara, volendone fare sua amante. Ma la donna fugge assieme a FT, un pomodoro peloso frutto di un errore genetico e maltrattato dal professore. Tara s'innamorer\u00e0 di Chad, un ragazzo che consegna pizze e ignaro delle origini della donna, ma il Prof. far\u00e0 di tutto per riaverla accanto e attuare il suo piano malvagio.\nIl film \u00e8 pi\u00f9 caratterizzato da toni demenziali, abbandonando di molto la poca atmosfera orrorifica del film precedente. Seguiranno altri due sequel, \"Killer Tomatoes Strike Back!\" (1990) e \"Killer Tomatoes Eat France!\" (1991), inediti in Italia.\nIl manifesto.\nOriginariamente il manifesto del film era stato progettato con un motivo ricordante la Campbell Soup Company e con il volto dell'attore John Astin al centro. L'idea venne scartata per non violare il copyright del marchio dell'azienda."}
{"id": "3888490", "revid": "1924342", "url": "https://it.wikipedia.org/wiki?curid=3888490", "title": "Do You Think About Me", "text": "Do You Think About Me \u00e8 un brano musicale del rapper statunitense 50 Cent, estratto come secondo singolo dal suo quarto album studio \"Before I Self Destruct\", il 16 gennaio 2010 negli Stati Uniti ed il 22 marzo 2010 nel Regno Unito. Il singolo \u00e8 prodotto da Rockwilder e figura la collaborazione non accreditata dal cantante R&amp;B Governor."}
{"id": "3888496", "revid": "287204", "url": "https://it.wikipedia.org/wiki?curid=3888496", "title": "Memoria di transito", "text": ""}
{"id": "3888497", "revid": "287204", "url": "https://it.wikipedia.org/wiki?curid=3888497", "title": "Memoria intermediaria", "text": ""}
{"id": "3888499", "revid": "436907", "url": "https://it.wikipedia.org/wiki?curid=3888499", "title": "Aspettando l'album", "text": "Aspettando l'album \u00e8 il secondo EP del rapper italiano Jesto, pubblicato nel 2008 dalla ALTOent.\nDescrizione.\nComposto da cinque brani, l'EP \u00e8 nato come anticipazione al secondo album in studio \"Estremo\", uscito nel corso dello stesso anno."}
{"id": "3888501", "revid": "112906946", "url": "https://it.wikipedia.org/wiki?curid=3888501", "title": "Pandroseion", "text": "Il Pandroseion (\u03a0\u03b1\u03bd\u03b4\u03c1\u03cc\u03c3\u03b5\u03b9\u03bf\u03bd) o santuario di Pandroso era un santuario dell'Acropoli di Atene dedicato a Pandroso, una delle figlie di Cecrope, il mitico primo re dell'Attica. Occupava lo spazio adiacente all'Eretteo e all'antico tempio di Atena Poli\u00e0s.\nDescrizione.\nIl santuario era un cortile murato trapezoidale contenente l'altare di Zeus Herkeios (protettore del focolare, del cortile) sotto l'olivo sacro piantato da Atena. A ovest vi era una sto\u00e0 di ingresso dai Propilei. Nell'angolo nord-est vi era un elaborato ingresso per il portico nord e per l'intero complesso dell'Eretteo. Lo stile delle colonne era di ordine ionico.\nA est vi era inoltre una piccola apertura attraverso la quale si poteva vedere la Talassa di Poseidone. Il sud-est dava accesso a ci\u00f2 che alcuni ritenevano la tomba di Cecrope.\nIl santuario conteneva anche l'olivo sacro che era stato presentato da Atena alla citt\u00e0, dopo la sua vittoria su Poseidone nella contesa per la terra dell'Attica.\nIl precedente edificio venne distrutto nel 480 a.C. dai persiani e di esso non si conosce la forma.\nEsiste tuttora un albero di olivo presso il monumento piantato agli inizi del XX secolo."}
{"id": "3888502", "revid": "1573940", "url": "https://it.wikipedia.org/wiki?curid=3888502", "title": "Yubiwa", "text": " \u00e8 un brano musicale di Maaya Sakamoto, pubblicato come singolo il 21 giugno 2000 dalla Victor Entertainment. Il brano \u00e8 stato utilizzato come sigla di chiusura del film d'animazione giapponese \"Escaflowne - The Movie\". Il testo del brano \u00e8 scritto da Yuho Iwasato, mentre la musica \u00e8 stata composta da Y\u014dko Kanno. L'immagine presente sulla copertina del singolo, che rappresenta il personaggio di Hitomi Kanzaki, protagonista del film, \u00e8 stata realizzata da Nobuteru Y\u016bki.\nTracce.\nDurata totale: 18:05"}
{"id": "3888507", "revid": "729019", "url": "https://it.wikipedia.org/wiki?curid=3888507", "title": "Loranca (metropolitana di Madrid)", "text": "Loranca \u00e8 una stazione della linea 12 della metropolitana di Madrid. Si trova nell'omonimo quartiere del comune di Fuenlabrada.\nStoria.\nLa stazione \u00e8 stata inaugurata l'11 aprile 2003, nell'ambito del progetto di ampliamento che comprende Metrosur.\nA seguito di lavori, nel 2015, la stazione rimase chiusa. La ragione di questi lavori \u00e8 stata la sostituzione delle rotaie e della massicciata. I miglioramenti, che hanno avuto un costo di 12,5 milione di euro, hanno permesso ai treni di circolare a pi\u00f9 di 70 chilometri all'ora rispetto ai 30 chilometri con cui circolavano prima dei lavori."}
{"id": "3888508", "revid": "22475", "url": "https://it.wikipedia.org/wiki?curid=3888508", "title": "Shippo no Uta", "text": " \u00e8 un brano musicale della cantante giapponese Maaya Sakamoto, pubblicato come singolo il 23 agosto 2000. Il brano \u00e8 stato utilizzato come sigla d'apertura del videogioco \"Napple Tale\".\nTracce.\nDurata totale: 18:05"}
{"id": "3888509", "revid": "729019", "url": "https://it.wikipedia.org/wiki?curid=3888509", "title": "Hospital de Fuenlabrada (metropolitana di Madrid)", "text": "Hospital de Fuenlabrada \u00e8 una stazione della linea 12 della metropolitana di Madrid. Si trova sotto presso l'Hospital de Fuenlabrada e il campus della Universidad Rey Juan Carlos nel comune di Fuenlabrada.\nStoria.\nLa stazione \u00e8 stata inaugurata l'11 aprile 2003, nell'ambito del progetto di ampliamento che comprende Metrosur."}
{"id": "3888511", "revid": "729019", "url": "https://it.wikipedia.org/wiki?curid=3888511", "title": "Parque Europa (metropolitana di Madrid)", "text": "Parque Europa \u00e8 una stazione della linea 12 della metropolitana di Madrid. Si trova sotto alla Calle Francia, nel comune di Fuenlabrada.\nStoria.\nLa stazione \u00e8 stata inaugurata l'11 aprile 2003, nell'ambito del progetto di ampliamento che comprende Metrosur."}
{"id": "3888516", "revid": "287204", "url": "https://it.wikipedia.org/wiki?curid=3888516", "title": "Leuchtenburg", "text": ""}
{"id": "3888522", "revid": "1418004", "url": "https://it.wikipedia.org/wiki?curid=3888522", "title": "Cronwell Jara", "text": "\u00c8 autore di importanti libri di racconti e novelle tra cui: Bab\u00e0 Osa\u00ecm, Las huellas del puma, Pat\u00ecbolo para un caballo. \u00c8 stato tradotto in inglese, tedesco, francese, svedese e russo. Ha vinto premi importanti tra cui il Primo Premio Jos\u00e8 Maria Arguedas, il Primo Premio Enrad Per\u00f9 e il Primo Premio Cope. In Italia ha pubblicato il libro Le rane ambasciatrici della pioggia per la casa editrice Ad est dell'equatore.\nNel 1955 si trasfer\u00ec con la sua famiglia a Lima. Si laure\u00f2 in Letteratura alla Universidad Nacional Mayor de San Marcos, con la tesi \"Propuesta metodol\u00f3gica para la escritura de cuentos para ni\u00f1os. Manual y m\u00e9todo\", e gli fu dato il compito all'inizio del 1983 di rappresentare il Per\u00f9 alla riunione dei Giovani Artisti latino-americani, organizzata da La Casa de las Americas a L'Avana.\nDal 1983 al 1985 ha scritto sceneggiature (Asalto al tren m\u00e1s alto del mundo, Petizos; y Froyl\u00e1n Alama). Corresse anche i dialoghi per il film \"El mundo de los Chapis\" (\"diretto da Juan Carlos Torrico e scritto da Mar\u00eda Ruiz\") e \"La boca del lobo\" (\"produzione de Stefan Kaspar\").\nNel 1987 si rec\u00f2 in Brasile per specializzarsi nella stesura di sceneggiature per soap opera.\nNel 1991 vinse il prestigioso Premio Casa de las Am\u00e9ricas nella sezione romanzo.\nNel 1994 ha partecipato al Simposium Literatura Peruana Hoy, in Germania, dove ha presentato dal titolo \"Visi\u00f3n de la violencia en dos novelas peruanas\"\nDal 1995 al 1997 \u00e8 stato membro del direttivo nazionale dell'Associazione peruviana di Letteratura per bambini e ragazzi e ha diretto il laboratorio di narrativa dell'Universidad de Lima.\nI suoi racconti sono stati tradotti in inglese, italiano, francese, tedesco e svedese, ed integrano le antologie in lingua.\nHa percorso il Per\u00f9 per dirigendo \"Taller Itinerante de Narrativa Breve\", invitato da varie universit\u00e0 e istituzioni culturali."}
{"id": "3888527", "revid": "375960", "url": "https://it.wikipedia.org/wiki?curid=3888527", "title": "Maglia metallica", "text": ""}
{"id": "3888531", "revid": "729019", "url": "https://it.wikipedia.org/wiki?curid=3888531", "title": "Armatura da giostra", "text": "Armatura da giostra \u00e8 il nome con cui si sogliono indicare quegli esemplari di armatura a piastre del tipo \"gotico\" appositamente disegnate per l'uso nella giostra, inadatte cio\u00e8 allo scontro campale, tra il XV ed il XVI secolo. Si tratta della tipologia di armature pi\u00f9 solide e mono-funzionali mai realizzate nell'ambito della storia delle tecnologie militari europee; una tipologia di manufatti che non trova eguali in altra parte del mondo.\nStoria.\nL'esercizio ludico, propedeutico alla pratica militare, del torneo medievale aveva sviluppato, nel corso del Basso Medioevo, una variegata tipologia di applicazioni, genericamente indicate con il nome di \"Hastiludi\" (lett. \"giochi d'asta\", ove per \"asta\" s'intendeva la lancia). Divenuto sempre pi\u00f9 uno sport nel corso del XIV secolo, quando cio\u00e8 la carica alla lancia aveva sistematicamente perso la sua iniziale importanza ai fini della determinazione dell'esito dello scontro, il torneo aveva sempre pi\u00f9 specializzato le sue prestazioni e gli equipaggiamenti necessari a praticarle (basti considerare, a titolo di esempio, il percorso che aveva portato dalla lancia da cavalleria alto-medievale, in buona sostanza una lancia da cinghiale, alla pesante ed altamente specializzata lancia da giostra del 1400).\nNel corso del XV secolo si codificarono, in via definitiva, gli \"hastiludi\" prevedenti contatto \"pieno\" tra cavalieri che sarebbero rimasti in voga sino al XVI secolo: il \"Rennen\" e lo \"Stechen\". Un ruolo fondamentale, in questo processo di sviluppo, venne giocato dalla corte dell'imperatore Massimiliano I d'Asburgo, grande appassionato di tornei e giostre, brillante innovatore dell'arte bellica ed appassionato collezionista di armature. Grande mecenate degli armorari germanici, Massimiliano, nel corso degli anni '90 del Quattrocento, spinse in favore della definizione di due apposite tipologie di armatura per gli specifici giochi: la \"Rennzeug\" e la \"Stechzeug\".\nParallelamente agli \"hastiludi\", anche altre tipologie di combattimento a contatto pieno si svilupparono nei decenni finali del XV secolo. Una particolare tipologia di scontro era il \"Kolbenturnier\", nel quale i contendenti miravano a delibitarsi l'un altro colpendosi alla testa con una clava o una mazza ferrata. Forma di lotta ancora propedeutica alla pratica bellica, in una realt\u00e0 tecnologica ove la testa dell'avversario restava, gioco-forza, uno dei pochi, veri punti vulnerabili, il \"torneo della clava\" (italianizzazione di \"Kolbenturnier\") godette di un certo successo presso le alte classi sociali del Sacro Romano Impero Germanico e si merit\u00f2 la codifica di un'apposita tipologia di armatura da giostra.\nLa produzione di armature da giostra rest\u00f2 in voga durante tutto il XVI secolo, portando alla realizzazione di esemplari non solo \"funzionali\" quali quelli prodotti dalla corte massimilianea ma anche sontuosamente decorati, in linea con il principio della \"seconda pelle\" in metallo per il gentiluomo che caratterizzava, nel secolo del Manierismo, il fine ultimo degli armorari. Fine ultimo della giostra, ormai vero e proprio evento mondano, era infatti ormai l'ostentazione del potere e del lusso della corte. In quegli anni, l'armatura da giostra godette anche di un notevole successo artistico. Spesso, infatti, il gentiluomo privo degli alti titoli di comando che avrebbero autorizzato un suo ritratto in armatura da parata ma ci\u00f2 nonostante intenzionato a farsi ritrarra \"in armi\" richiedeva l'armatura da giostra quale ornamento nella raffigurazione dello spazio circostante alla sua persona (valga su tutti l'esempio de \"Il Cavaliere dal Piede Ferito\" di Giovanni Battista Moroni - 1554-1558).\nL'armatura da giostra scomparve, insieme alla giostra stessa, al principio del XVII secolo, quando il pi\u00f9 longevo degli \"hastiludi\" venne definitivamente sostituito con il carosello, oggi noto appunto come \"giostra\". Grande promotore di questo mutamento fu Enrico IV di Francia, organizzatore del grande carosello di Parigi del 1605.\nI numerosi esemplari di armature da giostra realizzati nell'arco di due secoli per le corti europee riempirono collezioni private in palazzi e castelli. Furono poi proprio queste armature, pesanti, poco funzionali ed unilateralmente sviluppate in funzione della \"carica alla lancia in resta\", a creare il diffuso stereotipo che vuole il cavaliere medievale inscatolato come un granchio nella corazza, inabile a rialzarsi una volta abbattuto.\nCostruzione.\nRispetto all'armatura a piastre utilizzata sui campi di battaglia, l'armatura da giostra presentava componenti aggiuntive e/o marcatamente diverse:\nL'armatura da giostra variava poi significativamente nella forma a seconda della tipologia di giostra in cui doveva essere utilizzata:"}
{"id": "3888532", "revid": "599013", "url": "https://it.wikipedia.org/wiki?curid=3888532", "title": "Mohaisen Al-Jam'an", "text": ""}
{"id": "3888535", "revid": "1494169", "url": "https://it.wikipedia.org/wiki?curid=3888535", "title": "Martin Schmitt (disambigua)", "text": ""}
{"id": "3888536", "revid": "198277", "url": "https://it.wikipedia.org/wiki?curid=3888536", "title": "Convenscion", "text": "Convenscion \u00e8 un programma televisivo italiano di genere comico condotto da Enrico Bertolino e Natasha Stefanenko, trasmesso da Rai 2 dal 1999 al 2002. \nIl programma.\nIl programma, ideato da Gregorio Paolini, con autori Stefano Disegni, Beppe Tosco, Andrea Zalone, Stefano Sarcinelli e Luciano Fruttaldo, e con la regia di Celeste Laudisio, era strutturato intorno ai monologhi di Enrico Bertolino e agli interventi di altri comici. Nel 2001 \u00e8 stato riproposto con il titolo \"Superconvenscion\", poi mutato nuovamente nel 2002 in \"Convenscion a colori\" e infine, nella successiva estate, in \"Convenscion Express\". Nell'edizione 2001, Bertolino e Stefanenko erano affiancati da Nina Mori\u0107, mentre l'anno successivo da Gessica Gusi ed \u00c9va Henger come \"showgirl\", le quali prendevano anche parte ad alcuni \"sketch\" comici.\nNel \"cast\" figuravano comici e altri personaggi del mondo dello spettacolo. Tra i volti pi\u00f9 noti: Sergio Friscia (interpretava personaggi quali l'Uomo Racchio, il \"reporter\" Salvo Spesso e l'inventore Brighelli, e parodiava Piero Pel\u00f9, \"Il commissario Montalbano\" e il sergente Garcia), Sarcinelli, Max Tortora (nei panni di Alberto Sordi e Luciano Rispoli), Tullio Solenghi (parodiava Giampiero Mughini, Zden\u011bk Zeman e impersonava \"Zovvo\", uno Zorro gay), Francesca Reggiani (nei panni di Sabrina Ferilli e Donatella Versace), Massimo Giuliani, Massimo Olcese e Neri Marcor\u00e8 (nei panni, tra gli altri, di Alberto Angela e Alessandro Del Piero), affiancati da Rocco Barbaro, Simone Schettino, Antonella Stefanucci e un giovane Ubaldo Pantani.\nParticolare successo riscossero tre invenzioni di Disegni: le avventure dei \"Pooh-Zombies\", sketch satirici sui Pooh impersonati da Tortora, Disegni, Fruttaldo e Sarcinelli, il personaggio di \"Tottig\u00f2\", episodi comici su Francesco Totti impersonato da Giuliani, e \"Zovvo\", avventure di uno Zorro gay interpretato da Solenghi."}
{"id": "3888537", "revid": "1226973", "url": "https://it.wikipedia.org/wiki?curid=3888537", "title": "Abdullah Al-Garni", "text": ""}
{"id": "3888538", "revid": "1543377", "url": "https://it.wikipedia.org/wiki?curid=3888538", "title": "Vuosi vaihtuu", "text": "Vuosi vaihtuu (in finlandese \"L'anno cambia\") \u00e8 il terzo singolo estratto dal quinto album di studio, \"Sonmoro senjoro\", del duo finlandese Lord Est. Il brano, che prevede la partecipazione del rapper Mikael Gabriel, \u00e8 entrato nella classifica dei singoli pi\u00f9 venduti verso la fine del 2011, raggiungendo la vetta ad inizio 2012 e vi rimase per cinque settimane."}
{"id": "3888539", "revid": "599013", "url": "https://it.wikipedia.org/wiki?curid=3888539", "title": "Khalid Al-Rashaid", "text": ""}
{"id": "3888545", "revid": "767487", "url": "https://it.wikipedia.org/wiki?curid=3888545", "title": "Exit Smiling", "text": "Exit Smiling \u00e8 un film muto del 1926 diretto da Sam Taylor.\nProduzione.\nIl film fu prodotto dalla Metro-Goldwyn-Mayer (MGM) (controlled by Loew's Incorporated)\nDistribuzione.\nDistribuito dalla Metro-Goldwyn-Mayer (MGM) (controlled by Loew's Incorporated), il film usc\u00ec nelle sale cinematografiche USA il 14 novembre 1926."}
{"id": "3888550", "revid": "124670888", "url": "https://it.wikipedia.org/wiki?curid=3888550", "title": "Carlos G\u00f3mez (attore)", "text": "Biografia.\nDi famiglia cubano-americana, G\u00f3mez \u00e8 un attore versatile che ha recitato sia in film cinematografici sia in film televisivi dalla fine degli anni ottanta. La sua prima parte in un film \u00e8 arrivata nel 1989 in \"Dance to Win\". Una delle sue interpretazioni consioderate migliori \u00e8 in \"E.R. - Medici in prima linea\", dove dal 1995 al 1996 ha interpretato il paramedico gay Raul Melendez.\nHa poi recitato come guest star nella serie televisiva \"Streghe\" nel ruolo di un demone sotto copertura, l'ispettore Rodriguez del dipartimento affari interni del San Francisco Police Department; la sua prima apparizione \u00e8 nel ventesimo episodio della prima stagione, \"Il fantasma assassino\", mentre la sua ultima partecipazione alla serie televisiva accade in \"D\u00e9j\u00e0 vu\" il ventiduesimo episodio del finale di stagione. Carlos in televisione ha anche preso parte a \"Shark\", dove interpreta il sindaco Manny Delgado, accanto a James Woods e Jeri Ryan. Tra le altre partecipazioni, \u00e8 apparso nella terza stagione della sitcom \"Friends\", nella terza stagione della serie televisiva \"24\", ed ha anche interpretato il ruolo dell'ufficiale Navarro nell'episodio \"Machismo\" della serie televisiva \"Criminal Minds\". Dal 2010 al 2013 \u00e8 stato tra i protagonisti della serie televisiva \"The Glades\".\nAl cinema ha recitato accanto a Salma Hayek in due film: \"Desperado\" dove interpreta la mano destra del narco-trafficante Bucho, e in \"Mela e Tequila - Una pazza storia d'amore con sorpresa\", dove interpreta Chuy, l'ex fidanzato di Salma. \u00c8 inoltre apparso a Broadway nel 2008 nel musical \"In the Heights\" nel ruolo di Kevin.\nDoppiatori italiani.\nNelle versioni in italiano dei suoi film, Carlos G\u00f3mez \u00e8 stato doppiato da:"}
{"id": "3888552", "revid": "606039", "url": "https://it.wikipedia.org/wiki?curid=3888552", "title": "Achroea grisella", "text": ""}
{"id": "3888553", "revid": "84184", "url": "https://it.wikipedia.org/wiki?curid=3888553", "title": "Thanhouser Film Corporation", "text": "La Thanhouser Company che, in seguito, prese il nome di Thanhouser Film Corporation, fu uno dei primi studi cinematografici, fondato nel 1909 da Edwin Thanhouser insieme a sua moglie Gertrude Thanhouser e a suo cognato Lloyd Lonergan.\nChiusura dell'azienda.\nIl 1917 fu un momento difficile per l'industria cinematografica, con licenziamenti, chiusure di sale, diminuzione dei film prodotti. Edwin Thanhouser comper\u00f2 alcuni terreni a Long Island dove progettava di costruire la casa dei suoi sogni. Gradualmente, abbandon\u00f2 la Thanhouser che chiuse i battenti alla fine dell'estate di quell'anno senza per\u00f2 subire alcuna perdita finanziaria. Un grave colpo per la casa di produzione era stato l'incidente automobilistico accaduto in agosto a Florence La Badie, la star della compagnia. L'attrice rimase gravemente ferita, morendo due mesi dopo, nell'ottobre 1917. Prima di subire contraccolpi troppo duri, Thanhouser si ritir\u00f2. La situazione economica era ancora in attivo e gli studios vennero affittati alla Clara Kimball Young Film Corporation. La compagnia semplicemente cess\u00f2 di esistere, lasciando in eredit\u00e0 oltre un migliaio di pellicole."}
{"id": "3888554", "revid": "606039", "url": "https://it.wikipedia.org/wiki?curid=3888554", "title": "Achroia alvearia", "text": ""}
{"id": "3888555", "revid": "606039", "url": "https://it.wikipedia.org/wiki?curid=3888555", "title": "Achroia griseella", "text": ""}
{"id": "3888556", "revid": "606039", "url": "https://it.wikipedia.org/wiki?curid=3888556", "title": "Achroia grisella infranella", "text": ""}
{"id": "3888557", "revid": "606039", "url": "https://it.wikipedia.org/wiki?curid=3888557", "title": "Achroia major", "text": ""}
{"id": "3888558", "revid": "606039", "url": "https://it.wikipedia.org/wiki?curid=3888558", "title": "Achroia obscurevittella", "text": ""}
{"id": "3888559", "revid": "606039", "url": "https://it.wikipedia.org/wiki?curid=3888559", "title": "Acroia grisella", "text": ""}
{"id": "3888560", "revid": "606039", "url": "https://it.wikipedia.org/wiki?curid=3888560", "title": "Bombyx cinereola", "text": ""}
{"id": "3888561", "revid": "606039", "url": "https://it.wikipedia.org/wiki?curid=3888561", "title": "Galleria aluearia", "text": ""}
{"id": "3888562", "revid": "606039", "url": "https://it.wikipedia.org/wiki?curid=3888562", "title": "Galleria alvearia", "text": ""}
{"id": "3888563", "revid": "606039", "url": "https://it.wikipedia.org/wiki?curid=3888563", "title": "Galleria alvea", "text": ""}
{"id": "3888564", "revid": "606039", "url": "https://it.wikipedia.org/wiki?curid=3888564", "title": "Meliphora alveariella", "text": ""}
{"id": "3888565", "revid": "606039", "url": "https://it.wikipedia.org/wiki?curid=3888565", "title": "Meliphora grisella", "text": ""}
{"id": "3888566", "revid": "606039", "url": "https://it.wikipedia.org/wiki?curid=3888566", "title": "Tinea anticella", "text": ""}
{"id": "3888567", "revid": "606039", "url": "https://it.wikipedia.org/wiki?curid=3888567", "title": "Tinea grisella", "text": ""}
{"id": "3888568", "revid": "481666", "url": "https://it.wikipedia.org/wiki?curid=3888568", "title": "Thanhouser Company", "text": ""}
{"id": "3888569", "revid": "109843275", "url": "https://it.wikipedia.org/wiki?curid=3888569", "title": "Shake (programma televisivo)", "text": "Shake era un rotocalco televisivo italiano andato in onda su Rai 2 nel 2004 con cadenza settimanale, con la conduzione di Nina Mori\u0107 e la partecipazione del comico Andrea Pucci in veste di inviato speciale. Scritto da Aldo Dalla Vecchia e Anna Gori Prodotto da Claudio Cavalli, Regia Claudio Bozzatello \nEra un misto di stili, mode, spettacoli e tendenze. Inoltre erano programmate interviste, filmati e alcuni servizi speciali sui miti del passato."}
{"id": "3888572", "revid": "123309016", "url": "https://it.wikipedia.org/wiki?curid=3888572", "title": "Lorem Ipsum (programma televisivo)", "text": "Lorem Ipsum \u00e8 un programma televisivo andato in onda su Deejay TV dal 2011 al 2014.\nStoria.\nIl programma \u00e8 nato nel 2011 da un'idea di Matteo Curti che, durante esso, commenta una carrellata di video presi da internet: infatti, ogni puntata ha un tema ben definito e la sequenza di video segue una logica precisa. La squadra autoriale, di cui lo stesso Curti fa parte, si \u00e8 avvalsa per la prima edizione della collaborazione de Il Post.\nIl titolo del programma deriva dall'omonima espressione che indica un paragrafo standard usato da graphic designer, programmatori e tipografi per riempire gli spazi riservati al testo quando le pagine web sono ancora in costruzione. \u00c8 stato scelto perch\u00e9 \u00e8 l'unico vero comun denominatore di ogni pagina presente online (\"c'\u00e8 un Lorem ipsum nella fase iniziale di ogni sito\").\nMatteo Curti sul suo blog spiega com'\u00e8 nata l'idea:\n\"Una domenica di molto tempo fa stavo guardando uno di quei programmi sereni in cui il conduttore passeggia in mezzo ai frutteti e scopre le abitudini dei paesi attraverso una sovrabbondanza di cibo preparato in strada. A differenza di altre puntate, in cui la devozione vanitosa delle comari dimenticava ogni dignit\u00e0 di fronte alle telecamere, in questo paese, credo marchigiano, le cuoche di piazza erano belle in un modo rotondo e alt\u00e8ro, e non si piegavano all'irriverenza di chi aveva il microfono dalla parte del manico. Il servizio andava avanti dando per scontato il nome del paese ospite finch\u00e9, in un tripudio di trattori e bandiere, hanno tutti salutato restituendo la linea allo studio. Curioso di sapere dove si trovassero ho provato a cercare online, ma Youtube non conservava traccia di quella diretta, ed in pi\u00f9 era anche reticente quando gli si chiedeva qualcosa che avesse a che fare con le trasmissioni televisive dedicate ai paesi e alle prelibatezze locali. I video che pi\u00f9 si avvicinavano a quelle chiavi di ricerca riguardavano il lancio di forme di parmigiano mediante l'uso di corda, e anche i suggerimenti erano meravigliosamente dello stesso tenore: la gara paesana a chi mangia pi\u00f9 hamburger o quelli che mettono in bocca cinque savoiardi prima di fischiettare Azzurro di Adriano Celentano, sempre davanti a questo o quel municipio. Il risultato di quelle ricerche rivelava in effetti una doppia notizia. La prima \u00e8 che non avrei mai saputo dove ritrovare il paese visto in televisione, l'altra \u00e8 che il punto di vista del web \u00e8 senza dubbio notevole qualunque sia l'argomento. Anche quando lo spunto deriva da un pigro palinsesto domenicale, pronto ad essere riscattato nel giro di pochi clic. Lorem Ipsum nasce proprio dalla volont\u00e0 di esaltare quello spazio espressivo brulicante, vitale, spiazzante e sincero, ma quello in tv \u00e8 solo un passaggio: le puntate poi tornano online, nel loro ambiente, e solo cos\u00ec il cerchio si chiude\".\nNel dicembre del 2014 \u00e8 andata in onda la nona stagione: in tutto sono state realizzate 260 puntate."}
{"id": "3888577", "revid": "767487", "url": "https://it.wikipedia.org/wiki?curid=3888577", "title": "Jos\u00e9 Antonio Garc\u00eda Fern\u00e1ndez", "text": "Caratteristiche tecniche.\nPur non essendo molto alto, occupa prevalentemente il ruolo di difensore centrale sia in una difesa a 2 che a 3 uomini. Nel corso della stagione 2011-2012 \u00e8 stato impiegato anche da esterno di centrocampo.\nCarriera.\nEntrato sin da piccolo nelle giovanili dei Pumas, viene impiegato con la squadra giovanile under 20 e occasionalmente con la squadra riserve. Il 16 settembre 2009 ha modo di esordire con la prima squadra nell'incontro di Concachampions contro il W Connection pareggiato in trasferta per 2-2, in cui gioca da titolare. Successivamente viene schierato dal primo minuto in tutte le restanti 3 partite del girone, che i Pumas vincono, ed anche nel quarto di finale di andata contro il Marath\u00f3n, nel quale rimedia un cartellino giallo.\nIl 24 maggio 2010 viene squalificato per sei mesi in quanto trovato positivo ad un test antidoping dopo la semifinale del torneo giovanile di clausura contro il , saltando di fatto tutto il campionato di apertura 2010. La spiegazione data dal giocatore e dalla dirigenza della squadra \u00e8 che la sostanza dopante in questione fosse in realt\u00e0 un farmaco prescritto a Garc\u00eda dal suo psichiatra, che il ragazzo prendeva sin dai 13 anni. La societ\u00e0 decide comunque di non presentare ricorso contro la sentenza.\nScontata la squalifica, il 21 agosto 2011 esordisce in campionato da titolare alla sesta giornata dell'apertura, sfruttando l'assenza di Marco Antonio Palacios, espulso nella partita precedente contro il Santos Laguna. Gioca tutti i 90 minuti dell'incontro perso per 2-1 contro il Puebla, e trova spazio anche nelle due seguenti partite contro Cruz Azul (sconfitta per 1-2) e Gallos Blancos. Sotto di due reti all'intervallo, il tecnico Memo V\u00e1zquez decide di sostituire Garc\u00eda con il pi\u00f9 offensivo Orrantia, senza per\u00f2 sortire effetti, dato che la partita termina 4-0. Non colleziona altre presenze nel corso del torneo. Trova il primo goal in campionato della sua carriera alla 9\u00aa del clausura, siglando di testa su corner la rete del definitivo 0-2 con cui i Pumas battono il Toluca. Due giornate dopo, per contro, si rende protagonista di una prestazione negativa contro l'Am\u00e9rica, causando il rigore con cui i padroni di casa aprono le marcature e venendo poi espulso nel finale, dando il la alla vittoria americanista.\nStatistiche.\nPresenze e reti nei club.\n\"Aggiornate all'8 febbraio 2011.\"\nPalmar\u00e8s.\nClausura 2011."}
{"id": "3888581", "revid": "599013", "url": "https://it.wikipedia.org/wiki?curid=3888581", "title": "Sciopero nei servizi pubblici essenziali", "text": "Lo sciopero nei servizi pubblici essenziali, secondo la legge italiana, fa riferimento all'esercizio del diritto di sciopero, in settori che offrono servizi indispensabili per garantire ai cittadini il godimento di diritti della persona costituzionalmente tutelati.\nStoria.\nDopo l'entrata in vigore della costituzione della Repubblica Italiana, per pi\u00f9 di 40 anni il legislatore si \u00e8 astenuto dal dettare una disciplina organica in materia, lasciando che supplissero le norme penali e l'interpretazione giurisprudenziale, ma ha solo avvertito il bisogno di stabilire una disciplina specifica dello sciopero in settori di eccezionale delicatezza quali gli impianti nucleari (artt. 49 e 129 del D.P.R. 13 febbraio 1964 n. 185), il controllo del traffico aereo (art. 4 della legge 23 maggio 1980 n. 242).\nSolo con la legge 12 giugno 1990, n. 146 \u00e8 stata emanata una specifica disciplina, tuttora in vigore, con le modifiche apportate con la legge 11 aprile 2000, n. 83. Successivamente con specifici interventi normativi venne esteso il diritto di sciopero, seppur con alcune limitazioni, per gli appartenenti ad alcune forze di polizia italiane come ad esempio la Polizia di Stato, mentre \u00e8 attualmente precluso per gli apartenenti alle forze armate italiane.\nDisciplina normativa.\nIl fondamento costituzionale.\nL'articolo 40 della Costituzione della Repubblica Italiana del 1948 dispone che \"il diritto di sciopero si esercita nell'ambito delle leggi che lo regolano\". Nell'ambito quindi di un generale riconoscimento del diritto di sciopero, la legge italiana, mantiene per\u00f2 in vigore e richiamate dal testo costituzionale alcune norme del codice penale del 1930, gli articoli 330 e 333 del codice penale, che prevedevano i reati di abbandono - rispettivamente collettivo e individuale - di un pubblico servizio.\nTali norme tuttavia, come altre che vietavano lo sciopero sanzionandolo pesantemente, furono negli anni successivi riplasmate dalla giurisprudenza della corte costituzionale, che le armonizz\u00f2 al nuovo ordinamento costituzionale democratico.\nLa legge 12 giugno 1990, n. 146.\nPrima di esplicitare l'intento di bilanciare il diritto di sciopero con \"i diritti della persona, costituzionalmente tutelati, alla vita, alla salute, alla libert\u00e0 ed alla sicurezza, alla libert\u00e0 di circolazione, all'assistenza e previdenza sociale, all'istruzione ed alla libert\u00e0 di comunicazione\", la legge qualifica come servizi pubblici essenziali quei servizi che sono volti al godimento di tali diritti, a prescindere dalla natura giuridica del rapporto di lavoro (pubblica o privata, dipendente o autonoma).\nIl primo articolo continua con un lungo elenco esemplificativo di attivit\u00e0 nelle quali, in caso di sciopero, deve essere assicurata l'erogazione delle prestazioni qualificate come indispensabili dai contratti collettivi nazionali o, nei casi di lavoratori autonomi, professionisti e piccoli imprenditori, dai codici di autoregolamentazione di categoria. Un'apposita Commissione di garanzia valuta l'idoneit\u00e0 degli accordi e pu\u00f2 in caso negativo stabilire una regolamentazione medio tempore da mantenersi fino al raggiungimento di un accordo idoneo. Gli stessi contratti collettivi devono prevedere procedure di conciliazione e raffreddamento obbligatorie prima della proclamazione dello sciopero (art. 2.2), per il quale deve essere dato preavviso di almeno 10 giorni e del quale devono essere indicate durata, modalit\u00e0 e motivazione (art. 2.1 e 2.5). \nLe imprese erogatrici sono tenute a dare comunicazione agli utenti almeno 5 giorni prima dello sciopero, ma sfruttare \"l'effetto annuncio\" e revocare lo sciopero dopo tale comunicazione costituisce forma sleale di azione sindacale da parte delle organizzazioni sindacali.\nLe sanzioni per i lavoratori sono di natura disciplinare o pecuniaria; le organizzazioni sindacali e i responsabili delle imprese erogatrici sono invece soggetti a sanzioni pecuniarie amministrative.\nLa precettazione speciale.\nLa disciplina del diritto di sciopero nei servizi pubblici essenziali si vale di un altro strumento, la precettazione, che trovava fino al 1990 la sua fonte nell'articolo 20 testo unico della legge comunale e provinciale n. 383/1934, che attribuisce tuttora al prefetto il potere di emettere ordinanze di carattere contingibile e urgente in materia di edilizia, polizia locale e igiene, per motivi di sanit\u00e0 o di sicurezza pubblica. La contravvenzione a tali ordinanze costituisce reato.\nLa legge del 1990 ha dettato una disciplina specifica di precettazione speciale per il caso in cui \"sussista il fondato pericolo di un pregiudizio grave e imminente ai diritti della persona costituzionalmente tutelati\" (articolo 8.11).\nLa precettazione consiste in un'ordinanza del presidente del consiglio (per il caso di conflitto di rilevanza nazionale o interregionale) ovvero del prefetto, con la quale, dopo aver invitato le parti a desistere e aver tentato una conciliazione, si dispone il differimento dello sciopero ad altra data, ovvero se ne riduce la durata, ovvero si impone di osservare le misure idonee ad assicurare livelli di funzionamento compatibili con la salvaguardia dei diritti costituzionalmente tutelati (articolo 8.2). L'ordinanza di precettazione pu\u00f2 essere impugnata davanti al TAR."}
{"id": "3888583", "revid": "92723", "url": "https://it.wikipedia.org/wiki?curid=3888583", "title": "Mauro Sarti", "text": "Biografia.\nNacque a Villa Fontana da Domenico Sarti e Tommasa Gambarini. Entr\u00f2 nella Congregazione dei camaldolesi a Ravenna nel 1728; fu mandato successivamente nel monastero camaldolese di San Gregorio al Celio dove si dedic\u00f2 allo studio del greco, del diritto civile e si perfezion\u00f2 fra l'altro nell'epigrafia, nella diplomatica e nella numismatica.\nTerminati gli studi, divenne lettore di Filosofia dapprima nel monastero di San Biagio a Fabriano e successivamente al Monastero di S. Croce all'Avellana. Durante la permanenza all'Avellana inizi\u00f2 un impegnativo studio riguardante la storia della diocesi di Gubbio e la cronotassi dei vescovi eugubini che sar\u00e0 pubblicata nel 1755; nel 1748 pubblic\u00f2 inoltre una vita di San Giovanni da Lodi, un eremita eletto vescovo di Gubbio nel 1104. Nel frattempo, nel 1745 era divenuto lettore di Filosofia nel monastero di Classe a Ravenna e l'anno successivo era passato al monastero di Massaccio. Qui, in base a un'iscrizione innalzata dai Cuprensi Montani a T. Elio Adriano Antonino identific\u00f2 l'antica Cupra Montana, che alcuni ritenevano essere Loreto e altri Ripatransone, con Massaccio. L'ipotesi, espressa nell'opera \"De antiqua Picentum civitate Cupra Montana\" (1748), fu contestata dal giovane Stefano Borgia a cui Sarti rispose nel 1752 con una \"Lettera del padre d. Mauro Sarti monaco camaldolese al signore Stefano Borgia\".\nNel 1753 Sarti venne eletto cancelliere dei Camaldolesi e inviato nella sede di Faenza. L'incarico non imped\u00ec la ricerca erudita; nello stesso anno pubblic\u00f2 \"De Veteri Capsula Dipiycha\", opera nella quale fra l'altro mise ordine nella cronotassi dei vescovi di Verona. Nel 1755 fu infine eletto abate di San Gregorio al Celio e trasferito a Roma. La fama di studioso acquistata dal Sarti spinse papa Benedetto XIV, bolognese, a commissionargli l'ambizioso studio degli antichi documenti riguardanti l'Universit\u00e0 di Bologna; il Sarti si rec\u00f2 pertanto a Bologna per raccogliere i documenti necessari a quella sar\u00e0 l'opera per la quale \u00e8 ancora ricordato: \"De claris Archigymnasii Bononiensis professoribus a saeculo XI usque ad saeculum XIV\". Dopo la morte di Benedetto XIV (1758), l'attivit\u00e0 del Sarti fu sostenuta anche dal nuovo papa papa Clemente XIII. Il primo volume dell'opera venne pubblicato postumo, per la morte improvvisa dell'autore per ictus, presso l'editore Petronio Dalla Volpe), 1769. L'opera fu continuata dal padre camaldolese Mauro Fattorini, il quale cur\u00f2 il secondo tomo, pubblicato nel 1772."}
{"id": "3888584", "revid": "278830", "url": "https://it.wikipedia.org/wiki?curid=3888584", "title": "Space Godzilla", "text": " \u00e8 un \"kaij\u016b\" (\"mostro misterioso\") del cinema giapponese nemico di Godzilla che fece il suo debutto come antagonista nel film \"Gojira VS Space Gojira\", raffigurato da Ry\u014d Haritani. L'idea d'un \"Godzilla spaziale\" ebbe origine nel 1978, e il personaggio fu modellato come omaggio a Biollante, il suo progenitore suggerito, avendo zanne sporgenti e un ruggito sibilante simile a quelli di quest'ultimo.\nL'artista Shinji Nishikawa inizialmente visualizzava Space Godzilla come una creatura simile ad un drago, con enormi pinne dorsali simili ad ali. Altri abbozzi per il proposto \"Astro Godzilla\" includevano un personaggio quadrupede e un mostro molto simile a Biollante affiancato da un'orda di libellule cosmiche. Il disegno finale era molto pi\u00f9 simile alla forma finale assunta da Godzilla nel videogioco \"Super Godzilla\", anch'esso concepito da Nishikawa. Il direttore degli effetti speciali Koichi Kawakita decise di incorporare sul mostro un corno ornamentale per accennare al suo potere e suggerire che avesse la capacit\u00e0 d'usare il radar.\nStoria.\nNel suo film di debutto viene spiegato che Space Godzilla \u00e8 nato in seguito all'assimilazione di una cellula di Godzilla da parte di una forma di vita aliena che si \u00e8 poi fusa con un cristallo. Come questa cellula fosse entrata nello spazio rimane ambiguo, ma viene suggerito che potesse essere stato parte d'una spora di Biollante uscita dall'atmosfera o trasportata nello spazio da Mothra. Space Godzilla attacca un paio di basi spaziali per poi confrontarsi con M.O.G.U.E.R.A..\nArrivato sulla Terra, sconfigge Godzilla in un primo scontro imprigionando poi Godzilla Junior in una gabbia di cristallo. Una volta giunto a Fukuoka, il mostro fa crescere cristalli e affronta di nuovo M.O.G.U.E.R.A. riuscendo ad infilzarlo con l'arpione sulla coda. Affronta di nuovo Godzilla, contro cui combatte ad armi pari, ma M.O.G.U.E.R.A. distrugge i cristalli sulla schiena di Space Godzilla, permettendo cos\u00ec a Godzilla di eliminarlo."}
{"id": "3888585", "revid": "1543377", "url": "https://it.wikipedia.org/wiki?curid=3888585", "title": "Destoroyah", "text": " \u00e8 un \"kaij\u016b\", un mostro misterioso, del cinema giapponese nemico di Godzilla.\nVenne considerato tra i nemici di Godzilla pi\u00f9 crudeli, responsabile per la brutale morte di Godzilla Junior. La rivista \"Complex\" lo pose al 3\u00ba posto nella sua lista dei 15 mostri giapponese pi\u00f9 forti, mentre WatchMojo lo pose al terzo posto del suo elenco dei 10 miglior nemici di Godzilla. Al contrario, Steve Ryfle, autore e storico di Godzilla, descrisse Destoroyah come un mostro ridicolo, un misto tra Predator e SpaceGodzilla, paragonabile a Megalon e Gigan.\nStoria cinematografica.\nNel concepire il nemico finale di Godzilla, lo sceneggiatore Kazuki \u014cmori propose una storia in cui il Godzilla corrente fosse nelle condizioni di lottare contro il Godzilla del 1954, ma questa idea fu scartata, in quanto Godzilla si era gi\u00e0 scontrato con ben tre doppelg\u00e4nger\u02d0 Biollante, Mechagodzilla e SpaceGodzilla. Venne per\u00f2 deciso di mantenere il collegamento con il film originale nel ri-introdurre il distruttore di ossigeno, l'arma che sconfisse il primo Godzilla.\nIl personaggio fu prima battezzato, \"Barubaroi,\" ma fu presto cambiato, siccome suonava troppo come Berbero, perci\u00f2 potenzialmente offensivo. I disegni di Barubaroi, nel look finale, erano pi\u00f9 simili ad un calamaro, ma condividevano il tratto di Destoroyah nel superare Godzilla in altezza.\nTutte le forme assunte da Destoroyah vennero disegnate da Minoru Yoshida, al quale fu richiesto di concepirlo alla pari di un crostaceo. Il suo disegno finale fu dato all'illustratore Noriyoshi Ohrai, che lo incorpor\u00f2 nel manifesto del film. Il disegno di Ohrai fu dopo usato come templato per il modello in 3D, utilizzato per fabbricare il costume del mostro.\nIl compositore Akira Ifukube inizialmente intendeva applicare ad ogni forma di Destoroyah uno specifico tema musicale, ma alla fine decisero realizzarne uno solo. Scelse di non usare la sigla del distruttore di ossigeno presente nel film del 1954, siccome quel tema era illustrativo della tragedia del suo creatore, e quindi inappropriato per un mostro.\nBiografia del personaggio.\nDestoroyah ha origine da una colonia di crostacei microscopici risalente all'era Precambriana, risvegliati e potenziati quando venne detonato il distruttore di ossigeno nella baia di Tokyo allo scopo di uccidere, nel 1954, il primo Godzilla. Nel 1996, i Destoroyah si trasformarono in creature di statura umana, respingendo un assalto da parte delle Forze di autodifesa giapponesi. I Destoroyah si evolveranno nella forma di una creatura volante che si scontra con Godzilla Junior. Temporaneamente sconfitto, si trasforma poi in una forma che supera Godzilla in grandezza. La creatura uccide Junior e s'imbatte in Godzilla all'aeroporto di Haneda, dove incontra la sua fine attraverso gli sforzi uniti di Godzilla e dell'esercito giapponese."}
{"id": "3888587", "revid": "86599", "url": "https://it.wikipedia.org/wiki?curid=3888587", "title": "Mark Abraham", "text": "Il Minor Planet Center gli accredita la scoperta di tre asteroidi, tutte effettuate nel 1999 in collaborazione con la collega ed al tempo moglie Gina Fedon dall'osservatorio Everstar che gestivano in proprio a Olathe nel Kansas."}
{"id": "3888588", "revid": "86599", "url": "https://it.wikipedia.org/wiki?curid=3888588", "title": "15924 Axelmartin", "text": "15924 Axelmartin \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,4033331\u00a0UA e da un'eccentricit\u00e0 di 0,2017850, inclinata di 3,05743\u00b0 rispetto all'eclittica.\nL'asteroide \u00e8 dedicato all'astronomo tedesco Axel Martin, fondatore dell'osservatorio Turtle Star a M\u00fclheim an der Ruhr in Germania."}
{"id": "3888591", "revid": "3115", "url": "https://it.wikipedia.org/wiki?curid=3888591", "title": "Chiesa di Sant'Andrea (Faido)", "text": "La chiesa di Sant'Andrea \u00e8 un luogo di culto cattolico che sorge a Faido.\nStoria.\nSebbene il suo aspetto odierno risalga alla modifica apportata fra il 1829 e il 1838, quando fu abbattuta e ricostruita in due fasi, la prima menzione della chiesa risale al XIII secolo. Nel 1579 l'edificio divent\u00f2 sede di una parrocchia autonoma. Il mosaico in facciata, una \"Pesca miracolosa\" opera di Aurelio Gonzato, risale al 1959.\nDescrizione.\nOrgano a canne.\nSulla cantoria in controfacciata, si trova l'organo a canne Mascioni \"opus 312\", costruito nel 1912 e revisionato ed ampliato dalla stessa ditta nel 1980.\nLo strumento, a trasmissione pneumatica, ha due tastiere di 58 note ciascuna ed una pedaliera di 27, e dispone di 17 registri."}
{"id": "3888593", "revid": "574302", "url": "https://it.wikipedia.org/wiki?curid=3888593", "title": "Prix du Public", "text": "Il Prix du Public UBS \u00e8 un premio premio assegnato dal pubblico del Festival internazionale del film di Locarno."}
{"id": "3888594", "revid": "287204", "url": "https://it.wikipedia.org/wiki?curid=3888594", "title": "Cimacio", "text": ""}
{"id": "3888595", "revid": "574302", "url": "https://it.wikipedia.org/wiki?curid=3888595", "title": "Pardo d'argento per la miglior regia", "text": "Il Pardo d'argento per la miglior regia \u00e8 un premio cinematografico assegnato della citt\u00e0 e della regione di Locarno assegnato al regista dal 2006, al Festival internazionale del film di Locarno. "}
{"id": "3888606", "revid": "149485", "url": "https://it.wikipedia.org/wiki?curid=3888606", "title": "Lou Yun", "text": "Biografia.\nAtleta dal fisico minuto (\u00e8 alto solo 158\u00a0cm), oltre alle cinque medaglie olimpiche, in carriera vanta anche otto medaglie ai Campionati mondiali di ginnastica artistica."}
{"id": "3888608", "revid": "121458992", "url": "https://it.wikipedia.org/wiki?curid=3888608", "title": "Zuppa di fagioli", "text": "La zuppa di fagioli \u00e8 una tipica ricetta povera tradizionale italiana a base di fagioli. Esistono diverse varianti di questo piatto, che variano di regione in regione. Per esempio la zuppa di farro e fagioli \u00e8 un piatto tipico toscano, mentre la zuppa di fagioli con cotiche fa parte della cucina tradizionale romana. La zuppa di fagioli neri, spesso accompagnata dalle tortillas, \u00e8 una pietanza cucinata nel Centro America e soprattutto in Messico.\nStoria.\nIl mondo greco e romano era grande consumatore di legumi, ma tra i fagioli conosceva solo quelli chiamati comunemente \"fagioli dall'occhio\" o le \"vigne\". Solo con la scoperta dell'America vennero massicciamente introdotte le variet\u00e0 ora coltivate. La loro diffusione in Europa fu rapidissima. Gi\u00e0 nei primi anni del Cinquecento \u00e8 attestata nel Veneto, in Francia, in Germania e in Ungheria. Annibale Carracci nel 1585, per fare un quadro \"di genere\" scelse il tema del \"mangiafagioli\", gi\u00e0 allora uno dei piatti popolari pi\u00f9 diffusi.\nLa zuppa di fagioli nasce come piatto povero contadino, veniva preparato al mattino prima di uscire di casa per il lavoro nei campi, mettendo sul fuoco, in una pentola di terracotta, i fagioli con acqua piovana e lasciati a cuocere a fuoco lento senza la necessit\u00e0 di controlli durante la cottura \nUn'abbondante mangiata di zuppa di pasta e fagioli ordinata dalla coppia Alberto Sordi a Anna Longhi in un elegante ristorante, venne usata come espediente umoristico in contrasto col menu gastronomico sofisticato, nell'episodio \"Vacanze intelligenti\" del film \"Dove vai in vacanza?\"."}
{"id": "3888611", "revid": "1318658", "url": "https://it.wikipedia.org/wiki?curid=3888611", "title": "Al'bert Azarjan", "text": "Biografia.\nPortabandiera per l'Armenia ai Giochi olimpici di ."}
{"id": "3888613", "revid": "1543377", "url": "https://it.wikipedia.org/wiki?curid=3888613", "title": "B' Kat\u012bgoria 2003-2004", "text": "L'edizione 2003-2004 della B' Kat\u012bgoria vide la vittoria finale dell'Nea Salamis.\nFormula.\nLe 14 squadre partecipanti hanno disputato il campionato incontrandosi in due gironi di andata e ritorno, per un totale di 26 giornate. Erano previste tre retrocessioni e tre promozioni."}
{"id": "3888625", "revid": "1573940", "url": "https://it.wikipedia.org/wiki?curid=3888625", "title": "Mameshiba", "text": " \u00e8 un brano musicale della cantante giapponese Maaya Sakamoto, pubblicato come singolo il 16 dicembre 2000. Il testo di \"Mameshiba\" \u00e8 stato scritto dalla stessa Maaya Sakamoto, mentre il testo di \"Kuuki to Hoshi\", lato B del singolo, \u00e8 stato scritto da Y\u016bho Iwasato. La musica per entrambi i brani \u00e8 stata composta da Y\u014dko Kanno.\nIl brano \u00e8 stato utilizzato come sigla di chiusura dell'anime \"Arjuna - La ragazza terra\", ed \u00e8 stato incluso, oltre che nelle colonne sonore dell'anime, anche nell'album \"Lucy\", terzo album studio della Sakamoto.\nTracce.\nDurata totale: 17:54"}
{"id": "3888632", "revid": "21880", "url": "https://it.wikipedia.org/wiki?curid=3888632", "title": "Irian Jaya Occidentale", "text": ""}
{"id": "3888635", "revid": "1543377", "url": "https://it.wikipedia.org/wiki?curid=3888635", "title": "Charles Wilfred Griggs", "text": "Biografia.\nGriggs studi\u00f2 presso la BYU e la Stanford University, conseguendo poi il dottorato presso l'universit\u00e0 della California, Berkeley.\nOltre ad essere uno studioso dei primi cristiani e della storia della Chiesa di Ges\u00f9 Cristo dei santi degli ultimi giorni, \u00e8 anche un archeologo. Nel 1975-1976 fece parte di una squadra che oper\u00f2 uno scavo presso il sito di Nag Hammadi in Egitto per conto della Universit\u00e0 della California, Berkeley. Nel gennaio-marzo 1981 fu a capo del team della BYU e della UCB a Seila, Fayum, in Egitto, e coordina gli scavi della BYU a Fayum fin dal 1982. Nel 1994 fu invitato dal governo della Repubblica Autonoma della Crimea a partecipare agli scavi degli antichi siti archeologici greci in Crimea.\nGriggs \u00e8 socio fondatore della Association of Ancient Historians e della International Association for Coptic Studies.\nTra i libri che ha scritto c'\u00e8 \"Early Egyptian Christianity: From Its Origins to 451 C.E.\" (Brill, 2000). Ha partecipato anche a \"Operation Sethos: High Tech in the Tomb of the Pharaoh\", una miniserie televisiva.\nAlla BYU Griggs fu direttore degli studi antichi per il Religious Studies Center. Ha scritto anche numerosi opere sulla Chiesa dei primi cristiani, pubblicati soprattutto in riviste legate alla Chiesa di Ges\u00f9 Cristo dei santi degli ultimi giorni. Tra le altre cose sostenne che san Paolo fosse sposato. Questa opinione fu contestata da Deirdre Good, il quale pensava che fosse nata assegnando a Paolo parole mai dette. In ogni caso, Good non considera il fatto che Griggs non aggiunge nulla alle parole di Paolo, ma accetta le alterazioni apportate da Joseph Smith nella sua traduzione della Bibbia.\nNel 1982 l'articolo di Griggs intitolato \"The Book of Mormon as an Ancient Book\" fu pubblicato in \"BYU Studies\". HA pubblicato anche in \"Coptic Studies\" ed in \"Archaeological Textiles Newsletter\". Alcune delle sue opere riguardano l'analisi del DNA nello studio delle mummie, e sono state scritte in cooperazione con Scott Woodward.\nGriggs \u00e8 un seguace della Chiesa di Ges\u00f9 Cristo dei santi degli ultimi giorni. Tra le altre cose ha fatto parte dell'alto consiglio e ne \u00e8 stato vescovo."}
{"id": "3888638", "revid": "1573940", "url": "https://it.wikipedia.org/wiki?curid=3888638", "title": "Hemisphere", "text": " \u00e8 un brano musicale della cantante giapponese Maaya Sakamoto, pubblicato come singolo il 21 febbraio 2002. Il testo di \"Hemisphere\" \u00e8 stato scritto da Y\u016bho Iwasato, mentre La musica \u00e8 stata composta da Y\u014dko Kanno.\nIl brano \u00e8 stato utilizzato come sigla di apertura dell'anime \"Rahxephon\", ed \u00e8 stato incluso nelle colonne sonore \"RahXephon O.S.T. 1\" e \"Super Robot Wars MX OST\", oltre che nell'album della Sakamoto \"Single Collection+ Nikopachi\".\nTracce.\nDurata totale: 13:21"}
{"id": "3888641", "revid": "486946", "url": "https://it.wikipedia.org/wiki?curid=3888641", "title": "Chalkanoras Idaliou", "text": ""}
{"id": "3888643", "revid": "1543377", "url": "https://it.wikipedia.org/wiki?curid=3888643", "title": "Qatar Total Open 2012", "text": "Il Qatar Total Open 2012 \u00e8 stato un torneo di tennis giocato sul cemento. \u00c8 stata la 10\u00aa edizione del Qatar Ladies Open che fa parte della categoria Premier nell'ambito del WTA Tour 2012. Si \u00e8 giocato nel Khalifa International Tennis Complex di Doha, in Qatar tra il 13 e il 19 febbraio 2012.\nPartecipanti.\nAltre Partecipanti.\nGiocatrici che hanno ricevuto una wild card per il tabellone principale:\nGiocatrici passate dalle qualificazioni:\nCampionesse.\nSingolare.\n Viktoryja Azaranka ha battuto in finale Samantha Stosur per 6-1, 6-2.\nDoppio.\n Liezel Huber / Lisa Raymond hanno battuto Raquel Kops-Jones / Abigail Spears per 6-3, 6-1."}
{"id": "3888644", "revid": "69794", "url": "https://it.wikipedia.org/wiki?curid=3888644", "title": "Scherma ai Giochi della II Olimpiade - Spada per maestri maschile", "text": "La gara di spada per maestri di scherma dei Giochi della II Olimpiade si tenne dall'11 al 14 giugno 1900 a Parigi.\nRisultati.\nPrimo turno.\nNel primo turno erano previsti 9 pool con sistema Round-robin in cui i primi due di ogni pool avanzavano alle semifinali.\nPool A\nPool B\nPool C\nPool D\nPool E\nPool F\nPool G\nPool H\nPool I\nSemifinali.\nNelle tre semifinali era previsto il sistema round-robin in cui i primi tre si qualificarono per il girone finale.\nSemifinale A\nSemifinale B\nSemifinale C"}
{"id": "3888646", "revid": "1573940", "url": "https://it.wikipedia.org/wiki?curid=3888646", "title": "Gravity (Maaya Sakamoto)", "text": "Gravity \u00e8 un brano musicale della cantante giapponese Maaya Sakamoto, pubblicato come singolo il 21 febbraio 2003. Il testo \u00e8 stato scritto da Troy, mentre la musica \u00e8 stata composta da Y\u014dko Kanno.\nIl brano \u00e8 stato utilizzato come sigla di chiusura dell'anime \"Wolf's Rain\", ed \u00e8 stato incluso oltre che nella colonna sonora dell'anime, anche nell'album della Sakamoto \"Single Collection+ Nikopachi\".\nTracce.\nDurata totale: 10:01"}
{"id": "3888652", "revid": "1543377", "url": "https://it.wikipedia.org/wiki?curid=3888652", "title": "B' Kat\u012bgoria 2002-2003", "text": "L'edizione 2002-2003 della B' Kat\u012bgoria vide la vittoria finale dell'Anagennisi Deryneia.\nFormula.\nLe 14 squadre partecipanti hanno disputato il campionato incontrandosi in due gironi di andata e ritorno, per un totale di 26 giornate. Erano previste tre retrocessioni e tre promozioni."}
{"id": "3888662", "revid": "1543377", "url": "https://it.wikipedia.org/wiki?curid=3888662", "title": "Corpo incorrotto", "text": " \nSecondo le Chiese cristiane cattolica e ortodossa, l'incorruttibilit\u00e0 \u00e8 il fenomeno di origine divina che impedisce ad alcune salme (specialmente di santi) di andare incontro ai naturali processi di decomposizione. Quando vengono riportati casi in cui una riesumazione mostra una salma poco o per nulla decomposta, la Chiesa pu\u00f2 interpretarli come casi di corpo incorrotto.\nIn certi casi, per spiegare questo fenomeno viene ipotizzata un'imbalsamazione, compiuta prima della sepoltura.\nChiesa cattolica.\nPer la Chiesa cattolica il corpo incorrotto viene generalmente interpretato come un segno di santit\u00e0; tuttavia non ci si aspetta che tutti i santi presentino questa caratteristica. Sebbene l'incorruttibilit\u00e0 sia vista come un fenomeno soprannaturale, non \u00e8 pi\u00f9 accettata come uno dei miracoli necessari al riconoscimento di un santo.&lt;br&gt;\nL'incorruttibilit\u00e0 viene considerata un fenomeno differente dalla semplice buona conservazione di un corpo (dovuta ad esempio a mummificazione naturale, corificazione, ecc.); inoltre un corpo che abbia subito un'imbalsamazione artificiale non viene considerato incorrotto. Spesso si dice che i corpi incorrotti abbiano il cosiddetto \"odore di santit\u00e0\", cio\u00e8 emanino un profumo dolce e/o floreale.\nIn diversi casi, l'incorruttibilit\u00e0 dei corpi santi riguarda soltanto parti od organi della salma, come per esempio il cuore.\nChiesa ortodossa.\nLa Chiesa ortodossa ritiene il fenomeno dell'incorruttibilit\u00e0 ancora molto importante per il processo di canonizzazione. Al pari della Chiesa cattolica, questo fenomeno \u00e8 considerato nettamente separato da quelli di mummificazione naturale."}
{"id": "3888666", "revid": "1149807", "url": "https://it.wikipedia.org/wiki?curid=3888666", "title": "Nobuteru Y\u016bki", "text": "Biografia.\nHa iniziato la sua carriera come autore di doujinshi utilizzando gli pseudonimi L'uomo nel castello alto (\u9ad8\u3044\u57ce\u306e\u7537 \"Takai Shiro no Otoko\") e Yubic (\u30e6\u30fc\u30d3\u30c3\u30af \"Y\u016bbikku\"), entrambi riferimenti all'opera dello scrittore di fantascienza statunitense Philip K. Dick. Nel corso della sua carriera ha realizzato il character design per numerosi anime e videogiochi ed ha frequentemente collaborato con il regista Kazuki Akane, incluso nel suo lavoro pi\u00f9 celebre \"I cieli di Escaflowne\".\nHa inoltre preso parte a numerosi festival di animazione internazionali come ospite d'onore, incluso l'Anime Expo e l'Otakon."}
{"id": "3888668", "revid": "80339", "url": "https://it.wikipedia.org/wiki?curid=3888668", "title": "Suddivisione amministrativa del Zhejiang", "text": ""}
{"id": "3888669", "revid": "287204", "url": "https://it.wikipedia.org/wiki?curid=3888669", "title": "Nobuteru Yuki", "text": ""}
{"id": "3888677", "revid": "1776051", "url": "https://it.wikipedia.org/wiki?curid=3888677", "title": "Waldo di Reichenau", "text": "Biografia.\nWaldo di Reichenau apparteneva ad una dinastia franca di elevato lignaggio. Entrato nell'Ordine benedettino, nel 782 divenne abate di San Gallo, ove cre\u00f2 una biblioteca. Dal 786 all'806 fu abate di Reichenau sull'omonima isola nel lago di Costanza, ove cre\u00f2 anche qui una biblioteca ed una scuola abbaziale. Egli concesse ad Egino di Verona di erigere all'interno del territorio abbaziale (sull'isola) il convento dei Santi Pietro e Paolo con relativa chiesa conventuale dei Santi Pietro e Paolo. L'Abbazia di Reichenau, sotto la sua direzione, divenne un importante centro di cultura carolingia.\nNel 791 Carlo Magno lo nomin\u00f2 vescovo di Basilea e nel 795 amministratore apostolico di Pavia. A Pavia fu impegnato con la formazione del figlio di Carlo Magno, Pipino d'Italia.\nNell'805 divenne abate dell'Abbazia Imperiale di Saint-Denis a Parigi."}
{"id": "3888679", "revid": "106456", "url": "https://it.wikipedia.org/wiki?curid=3888679", "title": "Valdo di Reichenau", "text": ""}
{"id": "3888680", "revid": "287204", "url": "https://it.wikipedia.org/wiki?curid=3888680", "title": "Stradario di Palmi", "text": "Lo stradario di Palmi \u00e8 un elenco delle principali strade, piazze, viali, lungomari e belvederi della citt\u00e0 di Palmi. L'elenco, in ordine alfabetico, comprende la zona in cui \u00e8 ubicata la strada ed una eventuale breve descrizione della stessa.\nPiazze.\nLe principali piazze cittadine sono le seguenti:\nPiazza Giovanni Amendola (\"gi\u00e0 \"piazza Maria Cristina\", \"piazza De Nava\" e \"piazza Benito Mussolini\"\")\nPiazza Cavour (\"gi\u00e0 \"piazza Strongoli\"\")\nPiazza del Carmine\nPiazzetta dell'Annunziata\nPiazza della Libert\u00e0 (\"gi\u00e0 \"piazza Carlo Tito\", \"piazza Guglielmo\" e \"piazza Rocco Gerocarni\"\")\nPiazzetta del Soccorso\nPiazza Duomo\nPiazza Lo Sardo (\"gi\u00e0 \"piazza Canali\"\")\nPiazza Giacomo Matteotti (\"gi\u00e0 \"piazza XX Settembre\" e \"piazza Minasi\")\nPiazza Municipio\nPiazza I Maggio (\"gi\u00e0 denominata \"piazza del Mercato\", \"piazza San Ferdinando\" e \"piazza Vittorio Emanuele II\"\")\nPiazza San Rocco\nDi seguito viene proposto l'elenco delle restanti piazze e piazzali della citt\u00e0:\nCorsi.\nCorso Giuseppe Garibaldi (\"gi\u00e0 \"Stradone San Ferdinando\" e \"corso Vittorio Emanuele\"\")\nCorso Tenente Aldo Barbaro (\"gi\u00e0 \"Corso Carolino\" e \"corso Umberto I\"\")\nLungomari.\nLungomare Costa Viola\nLungomare Donna Canfora\nVie.\nVia Acqualive\nViale Bruno Buozzi (\"gi\u00e0 \"via del Prato\" e \"via Michele Bianchi\"\")\nVia Croce Rossa\nVia Vito Nunziante (\"gi\u00e0 \"via Nuova\"\")\nVia Palmara\nVia Portello\nVia Porto Oreste\nVia Rocco Pugliese\nViale delle Rimebranze\nVia Roma (\"gi\u00e0 \"via dei Tribunali\"\")\nVia San Giorgio\nVico della Sottoprefettura\nVia del Vescovado\nAutostrade.\n Autostrada A3 Napoli-Reggio Calabria\nSvincoli.\nGli svincoli dell'Autostrada A3 Napoli-Reggio Calabria, aventi toponomastica riconducibile alla citt\u00e0 di Palmi, sono due:\nGallerie.\nLe gallerie dell'Autostrada A3 Napoli-Reggio Calabria, che ricadono nel comune di Palmi e che sono state ricostruite o costruite ex novo, all'interno dei lavori del 5\u00b0 macrolotto, sono le seguenti:\nGalleria artificiale Iropo\nGalleria San Filippo\nGalleria Santa Lucia\nViadotti.\nI viadotti dell'Autostrada A3 Napoli-Reggio Calabria, che ricadono nel comune di Palmi e che sono stati ricostruiti all'interno dei lavori del 5\u00b0 macrolotto, sono i seguenti:\nViadotto Petrace\nViadotto Pantano\nViadotto Iropo\nViadotto La Pignara\nViadotto Granatore\nViadotto Palmi\nViadotto Scuola Agraria\nStrade statali.\n Strada statale 18 Tirrena Inferiore"}
{"id": "3888682", "revid": "1782831", "url": "https://it.wikipedia.org/wiki?curid=3888682", "title": "Girls' Generation (album 2007)", "text": "Girls' Generation () \u00e8 l'album di debutto del gruppo musicale sudcoreano Girls' Generation, pubblicato dalla SM Entertainment il 1\u00ba novembre 2007. L'album \u00e8 stato ripubblicato il 17 marzo 2008 con il nuovo titolo Baby Baby La promozione dell'album \u00e8 terminata il 13 aprile 2008 ."}
{"id": "3888686", "revid": "110157", "url": "https://it.wikipedia.org/wiki?curid=3888686", "title": "Gee (EP Girls' Generation)", "text": "Gee \u00e8 il primo EP del gruppo di idol sudcoreano Girls' Generation, pubblicato il 7 gennaio 2009 dalla SM Entertainment."}
{"id": "3888689", "revid": "290023", "url": "https://it.wikipedia.org/wiki?curid=3888689", "title": "Dormitori del M.I.T.", "text": ""}
{"id": "3888701", "revid": "463686", "url": "https://it.wikipedia.org/wiki?curid=3888701", "title": "CRANEC", "text": ""}
{"id": "3888702", "revid": "767487", "url": "https://it.wikipedia.org/wiki?curid=3888702", "title": "Meir Nakar", "text": "Figlio di un modesto ciabattino, all'et\u00e0 di 12 anni lasci\u00f2 gli studi per contribuire a sostenere la sua famiglia in difficolt\u00e0 economica. A 17 anni, modific\u00f2 la data di nascita sul suo certificato per potersi unire all'esercito britannico e combattere contro la Germania nazista. Nel 1946, dopo la seconda guerra mondiale, entr\u00f2 a far parte dell'Irgun, prima nell'unit\u00e0 di propaganda e poi come un combattente effettivo.\nIl 4 maggio 1947, l'Irgun mise in atto un attacco alla cittadella di San Giovanni D'Acri, divenuta con l'occupazione britannica prigione di massima sicurezza, in cui erano detenuti e mandati a morte numerosi ebrei. San Giovanni D'Acri era una cittadella crociata considerata inespugnabile perfino da Napoleone. L'Irgun riusc\u00ec a liberare 20 dei suoi membri e sette combattenti del gruppo Lehi. Nonostante il pesante tributo in vite umane, l'azione fu descritta da giornalisti stranieri come \"la pi\u00f9 grande evasione della storia\", mentre nei circoli militari di tutto il mondo fu considerato un \"capolavoro di strategia\".\nIn tale operazione, Meir Nakar venne assegnato all'unit\u00e0 di copertura, insieme a Yaakov Weiss e Avshalom Haviv. I tre giovani combattenti furono catturati dai soldati britannici. Il processo ebbe inizio il 28 maggio e la condanna a morte fu pronunciata il 16 giugno.\nAl processo, Nakar lanci\u00f2 un coraggioso atto di sfida ai giudici della potenza straniera occupante: \"La fiamma della rivolta si sta diffondendo in tutto il Paese e fuori ... Che ruolo sta giocando la Gran Bretagna in questa generazione, ora che l'assassino di ebrei berlinese \u00e8 stato sconfitto? Non rimane solo la Gran Bretagna l'unico paese al mondo che, come Stato, sta uccidendo degli ebrei? Non \u00e8 la sola Gran Bretagna a detenere decine di migliaia di ebrei nei campi di concentramento? Viva la nazione di Israele! Viva la patria ebraica! Viva la libert\u00e0! \"\nQuando la madre di Meir Nakar giunse in visita alla prigione, lui le indic\u00f2 il suo amico Yaakov Weiss che aveva bisogno di conforto pi\u00f9 di lui, avendo perduto l'intera famiglia nei lager nazisti. Perci\u00f2 la preg\u00f2 di condividere un po' del suo tempo anche con lui.\nIntanto l'Irgun, presi in ostaggio due sergenti britannici a Netanya, minacciava di ucciderli se Nakar e i suoi compagni fossero stati mandati a morte. Gli Inglesi senza piet\u00e0 dei loro propri soldati impiccarono il 29 luglio i tre combattenti ebrei. Tutti e tre montarono sul patibolo con dignit\u00e0 cantando l'Hatikvah, quello che l'anno dopo sarebbe divenuto l'inno del rinato Stato di Israele.\nIn seguito all'esecuzione di Nakar Weiss e Haviv, l'Irgun impicc\u00f2 i due sergenti britannici in una foresta. Questo episodio scaten\u00f2 lo sdegno in tutta la Gran Bretagna, verso un Governo incapace di proteggere i propri soldati, e a gran voce fu chiesto il ritiro dell'occupazione del Mandato di Palestina.\nIn seguito, il Sunday Times di Londra scrisse: \"Se c'\u00e8 un evento che ci ha costretti a lasciare Israele, permettendo agli Ebrei di creare uno Stato ebraico, \u00e8 stata la resistenza ribelle di questi giovani ebrei condotti al patibolo. Si pu\u00f2 dire che, dopo duemila anni, lo Stato ebraico \u00e8 risorto sul collo rotto di chi voleva mandarlo al patibolo \""}
{"id": "3888703", "revid": "149466", "url": "https://it.wikipedia.org/wiki?curid=3888703", "title": "San Vigilio di Trento", "text": ""}
{"id": "3888704", "revid": "149466", "url": "https://it.wikipedia.org/wiki?curid=3888704", "title": "Sant'Erberto di Conza", "text": ""}
{"id": "3888707", "revid": "1543377", "url": "https://it.wikipedia.org/wiki?curid=3888707", "title": "Tell Me Your Wish (Genie)", "text": "Tell Me Your Wish (Genie) (\uc18c\uc6d0\uc744 \ub9d0\ud574\ubd10 (Genie)) \u00e8 il secondo EP del gruppo di idol sudcoreane Girls' Generation, pubblicato il 29 giugno 2009 dalla SM Entertainment. Tuttavia l'uscita ufficiale dell'album \u00e8 stata posticipata di quattro giorni, per modificare alcuni elementi della copertina ritraenti alcuni simboli del nazismo e che avevano causato alcune polemiche. I compositori Yoo Young-jin, Kenzie, Hwang Seong-Je, Kim Jin-Hwan, hanno collaborato alla produzione del disco."}
{"id": "3888708", "revid": "69794", "url": "https://it.wikipedia.org/wiki?curid=3888708", "title": "Coppa Italia Lega Nazionale Pallacanestro 2002", "text": ""}
{"id": "3888715", "revid": "1762097", "url": "https://it.wikipedia.org/wiki?curid=3888715", "title": "Transcrime", "text": "Transcrime \u00e8 un centro di ricerca interuniversitario costituito dall\u2019Universit\u00e0 Cattolica del Sacro Cuore, Alma Mater Studiorum Universit\u00e0 di Bologna e dell\u2019Universit\u00e0 degli Studi di Perugia. Diretto da Ernesto Ugo Savona, professore di criminologia presso l\u2019Universit\u00e0 Cattolica del Sacro Cuore di Milano, ha sede a Milano e ha uno staff composto da ricercatori accademici, ricercatori a contratto, dottorandi, intern e personale amministrativo. \nStoria.\nTranscrime nasce nel novembre 1994 come \"Gruppo di ricerca sulla criminalit\u00e0 transnazionale\" del Dipartimento di Scienze Giuridiche dell'Universit\u00e0 degli Studi di Trento. Alle attivit\u00e0 del Centro collaborarono inizialmente quattro laureandi della Facolt\u00e0 di Giurisprudenza in qualit\u00e0 di assistenti alla ricerca.\nNel gennaio del 2000 il Centro diventa \"Centro Interdipartimentale di ricerca sulla criminalit\u00e0 transnazionale\" dell'Universit\u00e0 degli Studi di Trento. Al Centro afferiscono, oltre al Dipartimento di Scienze Giuridiche, quelli di Sociologia e Ricerca Sociale, Economia e Scienze Umane e Sociali potenziando cos\u00ec l'integrazione tra criminologia, diritto, economia, statistica, sociologia e psicologia.\nDal gennaio 2004 Transcrime diviene \"Centro interuniversitario di ricerca sulla criminalit\u00e0 transnazionale\" dell'Universit\u00e0 degli Studi di Trento e dell'Universit\u00e0 Cattolica del Sacro Cuore di Milano, beneficiando cos\u00ec dell'apporto scientifico delle due Universit\u00e0.\nDal gennaio 2010 le Universit\u00e0 consorziate concordano di trasferire la sede amministrativa del Centro dall'Universit\u00e0 degli Studi di Trento all'Universit\u00e0 Cattolica del Sacro Cuore di Milano.\nNella primavera del 2015, per potenziare la fase di sviluppo applicativo dei suoi progetti di ricerca, Universit\u00e0 Cattolica di Milano e Transcrime hanno dato vita allo spin-off Crime&amp;tech, al fine di tradurre le ricerche del Centro in modelli, strumenti e applicativi per imprese ed enti pubblici.\nNel 2016 Transcrime diventa centro di ricerca interuniversitario di Universit\u00e0 Cattolica del Sacro Cuore, Alma Mater Studiorum Universit\u00e0 di Bologna e Universit\u00e0 degli Studi di Perugia.\nAttivit\u00e0.\nNel corso degli anni il centro si \u00e8 occupato di analisi dei fenomeni criminali, valutazione di politiche per la prevenzione del crimine, analisi e identificazione delle opportunit\u00e0 criminogene nella legislazione. Il centro fornisce supporto e sviluppo alle attivit\u00e0 didattiche dell'Universit\u00e0 Cattolica del Sacro Cuore di Milano, in particolare con il coordinamento del percorso di Politiche per la Sicurezza (PoliSi) all'interno della Laurea Magistrale in Politiche Pubbliche e del Dottorato Internazionale di Criminologia. Inoltre, Transcrime conduce anche attivit\u00e0 di formazione su vari temi destinati a utenti del settore pubblico."}
{"id": "3888719", "revid": "149466", "url": "https://it.wikipedia.org/wiki?curid=3888719", "title": "Sant'Apollinare di Ravenna", "text": ""}
{"id": "3888720", "revid": "149466", "url": "https://it.wikipedia.org/wiki?curid=3888720", "title": "Santa Edvige di Andechs", "text": ""}
{"id": "3888721", "revid": "149466", "url": "https://it.wikipedia.org/wiki?curid=3888721", "title": "San Davide di Menevia", "text": ""}
{"id": "3888727", "revid": "339392", "url": "https://it.wikipedia.org/wiki?curid=3888727", "title": "San Maurizio d'Agauno", "text": ""}
{"id": "3888728", "revid": "47767", "url": "https://it.wikipedia.org/wiki?curid=3888728", "title": "San Bonifacio vescovo", "text": ""}
{"id": "3888731", "revid": "547034", "url": "https://it.wikipedia.org/wiki?curid=3888731", "title": "Zolt\u00e1n Magyar", "text": "Biografia.\nOltre ai due titoli olimpici si \u00e8 aggiudicato anche tre titoli mondiali ed altrettanti europei."}
{"id": "3888735", "revid": "287204", "url": "https://it.wikipedia.org/wiki?curid=3888735", "title": "Zoltan Magyar", "text": ""}
{"id": "3888745", "revid": "547034", "url": "https://it.wikipedia.org/wiki?curid=3888745", "title": "Miroslav Cerar", "text": "Assieme al russo Boris Anfijanovi\u010d \u0160achlin ed all'ungherese Zolt\u00e1n Magyar, \u00e8 tra i tre atleti della storia ad essersi aggiudicato due volte il titolo olimpico nel cavallo con maniglie.\nBiografia.\nOltre ai due titoli olimpici si \u00e8 aggiudicato anche quattro titoli mondiali e dieci europei."}
{"id": "3888746", "revid": "124500024", "url": "https://it.wikipedia.org/wiki?curid=3888746", "title": "Diego Marani (atleta)", "text": "\u00c8 il detentore del quinto tempo italiano di sempre sui 200 metri piani (20\"36), specialit\u00e0 in cui pu\u00f2 vantare due finali europee (7\u00ba a e 5\u00ba a ) e una medaglia di bronzo agli Europei juniores di Novi Sad 2009.\nDal 2011 fa parte del gruppo sportivo Fiamme Gialle ed \u00e8 allenato dall'ex velocista azzurro Giovanni Grazioli.\nBiografia.\nNativo di Asola, in provincia di Mantova, \u00e8 un atleta italiano, specializzato nella velocit\u00e0 e vincitore di diversi titoli italiani, in particolare sui 200 m.\nGli inizi.\nSi avvicina all'atletica quasi per caso (la sua grande passione \u00e8 il calcio, spinto anche dal padre che \u00e8 un osservatore del Chievo Verona), scoperto a scuola dalla propria insegnante di educazione fisica: la ex ostacolista azzurra Simona Parmiggiani.\nIn principio corre soltanto una gara senza allenarsi sui 200 m nell'estate 2006 e qualche gara sui 60 m alle gare indoor 2007, inizia a frequentare sporadicamente la pista sotto la guida di Giovanni Grazioli (marito della Parmiggiani), ma vista la grande passione per il calcio in principio non dedica molto tempo all'atletica, ma i primi risultati sui 100m e soprattutto sui 200m dell'estate 2007 lo portano ad allenarsi pi\u00f9 frequentemente approfittando anche della pausa estiva del calcio.\nRisultati che culminano con un inaspettato titolo italiano allievi a Cesenatico nell'ottobre 2007, dove vince i 200m in 21,78 in rimonta sui pi\u00f9 quotati Valerio Rosichini e Mensah Boampong, infatti l'uscita dalla curva lo vede tra gli ultimi, ma una rimonta magistrale lo porta davanti a tutti sul traguardo.\n2008.\nL'inatteso risultato convince il ragazzo a lasciare il calcio per l'atletica, e dall'autunno del 2007 prova ad allenarsi costantemente con l'obbiettivo di partecipare ai Mondiali juniores di Bydgoszcz.\nI risultati non tardano ad arrivare, corre costantemente i 200 metri in tutta la stagione tra i 21\"20 e i 21\"30 (abbassando quel 21\"78 corso l'anno precedente di circa 6 decimi dopo nemmeno un anno di allenamenti) e si riconferma ancora il pi\u00f9 forte della categoria (stavolta junior) vincendo il titolo italiano: battendo atleti del calibro di Daniele Greco, Davide Manenti e Michael Tumi.\nImpresa non facile visto che ben 6 atleti in questa stagione riescono a conquistare il minimo di accesso ai Mondiali juniores.\nNella manifestazione di Bydgoszcz il ragazzo arriva inaspettatamente ad un passo dalla finale, con il personale di 21,18 corso in semifinale (primo escluso dalla finale), La finale verr\u00e0 vinta da un ancora sconosciuto Christophe Lemaitre in 20\"83.\nEsce ancora in semifinale con i compagni di staffetta della 4x100 in 40\"41.\nLa stagione si chiude con un ottimo terzo posto ai campionati assoluti con il tempo di 21\"19, dietro ai ben pi\u00f9 esperti Matteo Galvan in 20\"97 e Alessandro Guazzi in 21\"08.\n2009.\nNel 2009 passa alla societ\u00e0 milanese Atletica Riccardi e nelle gare indoor coglie un buon 5\u00ba posto ai campionati italiani junior e vince con la nuova societ\u00e0 il titolo italiano assoluto 4x200m.\nAll'aperto si conferma ancora il pi\u00f9 forte della categoria, vincendo il titolo nazionale junior sui 200m in 20,98 a Rieti, e portando il personale sui 100m in 10\"49.\n Ai campionati Europei Junior di Novi Sad conquista una medaglia di bronzo, corre la finale in 21\"03 battuto soltanto da l'azero Ramil Guliyev: 20\"33 in finale ma detentore del record Europeo Junior con 20,04 corso proprio nel 2009 e da Robert Herring 20\"83.\nAi campionati assoluti di Milano Marani non riesce a difendere il terzo posto dell'anno precedente, infatti termina la gara in quarta posizione in 21\"17, terzo Mario Bassani in 21\"13, secondo Simone Collio in 20\"88 e il vincitore Roberto Donati in 20\"86.\n2010-2011.\nIl 2010 parte con i migliori auspici, infatti l'atleta porta il personale sui 200m a 20\"91 ad inizio stagione, in un palcoscenico importante come quello del Golden Gala con atleti del calibro di Walter Dix, Wallace Spearmon e l'ex campione olimpico Shawn Crawford, ma un infortunio ne comprometter\u00e0 il prosieguo della stagione.\nNel 2011 diventa un atleta professionista venendo ingaggiato dal centro sportivo delle Fiamme Gialle, ma continua il suo momento negativo. Si classifica soltanto 3\u00ba ai campionati italiani under 23 e viene eliminato nei turni di qualificazione dei campionati europei di categoria.\nLa stagione si chiude con un modesto 21\"16 sui 200m e 10\"76 sui 100m.\n2012.\nDopo un 2011 deludente, Marani prepara l'anno olimpico al meglio.\nI risultati non tardano ad arrivare: vince i 200m in Portogallo in 20\"76 (+2,4) portando punti preziosi alle Fiamme Gialle per la conquista della Coppa Europa per club. Ma il minimo di partecipazione ai Campionati europei di atletica leggera di Helsinki (20\"80) arriva nell'ultima gara utile: 20\"77 \u00e8 il tempo con cui vince i campionati italiani promesse.\nA Helsinki Marani va oltre ogni previsione, correndo sempre ai massimi livelli (20\"89 in batteria e 20\"83 in semifinale): conquista un'inattesa finale europea.\nIn finale conquista il 7\u00ba posto in 21\"26: vince Churandy Martina in 20\"42, secondo l'altro olandese Patrik Van Luijk in 20\"87 e il bronzo va al britannico Daniel Talbot 20\"95.\nMarani non viene schierato nelle batterie della staffetta 4x100, dove corrono Fabio Cerutti, Jacques Riparelli, Emanuele Di Gregorio e Simone Collio, ma un errore sull'ultimo cambio squalifica la squadra azzurra che non potr\u00e0 difendere l'argento conquistato nel 2010.\nAi campionati italiani assoluti di Bressanone conquista un secondo posto (20\"92) dietro ad Andrew Howe (20\"76) e davanti a Davide Manenti (20\"94).\nQuesti risultati convincono il Direttore tecnico Francesco Uguagliati a convocare Marani nella squadra della staffetta olimpica (4x100), dove per\u00f2 l'atleta non correr\u00e0: infatti il quartetto formato da Simone Collio, Jacques Riparelli, Davide Manenti e Fabio Cerutti concluder\u00e0 la propria batteria al settimo posto in 38\"58.\n2013.\nNel 2013 si conferma sui tempi dell'anno precedente, ai giochi del Mediterraneo a Mersin si classifica 4\u00ba in 20\"78, dietro allo spagnolo Sergio Ruiz Serrano 20\"74, secondo Ramil Guliyev in 20\"46, dietro al vincitore: il greco Lykourgos-Stefanos Tsakonas in 20\"45, ma poi alle Universiadi a Kazan' esce ai quarti di finale con un deludente 21\"15.\nIl 28 luglio 2013 all'Arena Civica di Milano, conquista il suo primo titolo italiano assoluto nei 200m con il tempo di 20\"77, 2\u00ba Davide Manenti in 20\"91 (che aveva un tempo di accredito di 20\"60), e 3\u00ba Enrico Demonte in 21\"03 (tempo di accredito di 20\"45, e correr\u00e0 la prova individuale ai Campionati del mondo di atletica leggera 2013 che si svolgeranno a Mosca), mentre Marani \u00e8 convocato ai Mondiali come componente della staffetta azzurra, dove come terzo frazionista, contribuisce al miglior tempo stagionale della squadra italiana, in 38\"49 con Michael Tumi, Matteo Galvan e Delmas Obou.\nIl 12 settembre a fine stagione, corre a Rieti al memorial Pietro Mennea, un 300m in 32,85. sesta prestazione italiana di sempre.\n2014.\nIl 2014 inizia in modo scoppiettante per Marani che a Rovereto corre alla prima uscita in 20\"43 ma con vento oltre i limiti, dopo poche settimane si classifica 2\u00ba nei 200m in Coppa Campioni per Club a Villareal dietro al campione Europeo e Mondiale Indoor dei 400m Pavel Masl\u00e1k ma stavolta controvento (20\"63 Maslak e 20\"84 Marani).\nIl minimo per gli Europei di Zurigo arriva alla terza uscita stagionale ad Orvieto, dove si impone in 20\"65 -0,5 (nuovo personale).\nMa la vera consacrazione arriva ai Campionati Italiani di Bressanone, dove prima vince l'oro con la staffetta in 39\"29 e poi si riconferma campione Italiano nei 200m in 20\"47 (9\u00ba italiano di sempre).\nAi Campionati europei a Zurigo corre un solido 20\"65 nelle batterie, e in semifinale con un fantastico 20\"36 (terzo italiano di sempre dietro soltanto a Pietro Mennea ed Andrew Howe, migliorando di ben 41 centesimi il personale corso l'anno precedente), conquista la sua seconda finale Europea consecutiva.\nIn finale con vento contrario -1.6 conquista un eccezionale 5\u00ba posto in 20\"43 (soltanto in 3 edizioni sulle 22 disputate non \u00e8 bastato questo tempo per una medaglia), dietro al quarto Churandy Martina 20\"37, terzo Serhiy Smelyk in 20\"30, secondo Christophe Lemaitre 20\"15 e il vincitore Adam Gemili 19\"98.\nNelle ultime 9 edizioni dei Campionati Europei nessun atleta italiano ha ottenuto un piazzamento migliore sui 200m, per trovare un piazzamento migliore bisogna risalire agli Europei del 1978, dove Pietro Mennea conquist\u00f2 l'oro a Praga in 20\"16.\nMarani insieme ai compagni di staffetta 4x100, interamente composta da atleti del centro sportivo Fiamme Gialle: Fabio Cerutti, Fausto Desalu e Delmas Obou, conquista un posto per la finale (38\"71 in batteria), ma un errore durante l'ultimo cambio (proprio tra Marani e Obou, partito leggermente in anticipo), squalifica la squadra azzurra, in quel momento quarta.\nLa vittoria va alla Gran Bretagna in 37\"93, argento per la Germania in 38\"09 e completa il podio la Francia in 38\"47."}
{"id": "3888747", "revid": "209263", "url": "https://it.wikipedia.org/wiki?curid=3888747", "title": "L'anticristo", "text": ""}
{"id": "3888752", "revid": "767487", "url": "https://it.wikipedia.org/wiki?curid=3888752", "title": "Calonimo", "text": "La principale fonte che ci parla di lui \u00e8 Procopio.\nBiografia.\nCalonimo era probabilmente nativo di Alessandria d'Egitto, capitale della diocesi d'Egitto. Nel 533 fu assegnato al comando della marina bizantina nel corso della guerra vandalica. La missione era quella di trasportare le truppe di Belisario fino al regno vandalo del Nordafrica. Procopio cita in dettaglio la forza navale che governava: \"E per l'intera forza furono necessarie 500 navi, nessuna delle quali era in grado di trasportare pi\u00f9 di 50\u00a0000 medimni, e nessuna meno di 3000. Ed in tutto sulle navi vi erano 30\u00a0000 marinai, soprattutto egizi e Ioni, e Cilici, ed un comandante fu nominato alla guida di tutte le navi, \"Calonimo di Alessandria\". Ed avevano anche navi da guerra pronte per le battaglie navali, in numero di novantadue, ed erano coperte da ponti, in modo che gli uomini che vi si trovavano potevano non essere esposti ai colpi del nemico. Queste navi erano chiamate \"dromones\" da coloro che vissero in quel periodo; erano in grado di raggiungere grandi velocit\u00e0. In queste navigavano 2000 uomini di Bisanzio, tutti vogatori e combattenti; per cui non esisteva un solo uomo superfluo tra loro\".\nAnche se questa descrizione non gli fornisce un titolo specifico, in seguito viene chiamato navarch (\"capo delle navi\", ammiraglio). Il passaggio citato recita: \"Procedendo da qui era impossibile distinguere le navi. Le alte rocce che si estendevano in mare costringevano i marinai a fare lunghi giri, e c'era un lungo promontorio, nel quale si trovava la citt\u00e0 di Hermes. Belisario comunque ordin\u00f2 ad Archelao, il prefetto, ed a Calonimo, l'ammiraglio, di non andare a Cartagine, ma di restare circa a 200 stadi finch\u00e9 non li avesse chiamati. E partendo da Grasse giungemmo il quarto giorno a Decimum, a settanta stadi da Cartagine\".\nDurante la caduta di Cartagine, capitale del regno dei Vandali, si dice che Calonimo abbia saccheggiato le propriet\u00e0 dei mercanti locali, violando quindi un ordine di Belisario. Procopio dice che \"Belisario aveva impedito l'entrata [di soldati] per proteggersi dalle imboscate del nemico, ed anche per impedire ai soldati di dedicarsi al saccheggio, come avrebbero invece fatto occultati dalla notte. Quel giorno, dato che si sollev\u00f2 un vento da est, le navi raggiunsero il promontorio, ed i Cartaginesi, che gi\u00e0 avevano avvistato, rimossero le catene di ferro dal porto che chiamarono Mandracium, e permisero alla flotta di entrare. ... Qui giunsero al crepuscolo e si ancorarono, tranne il fatto che Calonimo ed alcuni dei suoi marinai, senza tener conto del generale e degli altri, sbarcarono segretamente a Mandracium, con nessuno che os\u00f2 impedirglielo, e saccheggiarono le case dei mercanti sul mare, sia stranieri che Cartaginesi\".\nCalonimo proclam\u00f2 la sua innocenza sotto giuramento, e fu liberato. Secondo Procopio Calonimo era colpevole, e tenne per s\u00e9 tutto quello che aveva rubato. Fece ritorno a Costantinopoli, dove mor\u00ec. Procopio dice: \"Nei giorni seguenti Belisario ordin\u00f2 di sbarcare a chi stava sulle navi, e dopo aver schierato l'intero esercito in formazione marci\u00f2 su Cartagine; temeva di incontrare gruppi di nemici. Qui ricord\u00f2 a lungo ai soldati la grande fortuna che gli sarebbe toccata per aver trattato bene i libici, e li esort\u00f2 a mantenere attentamente l'ordine a Cartagine. Questo era dovuto al fatto che i libici erano stati Romani in precedenza, ed erano caduti sotto il dominio dei Vandali contro la loro volont\u00e0, patendo sofferenze ed oltraggi per mano di questi barbari. Per questo motivo l'imperatore aveva dichiarato guerra ai Vandali, e non voleva provocare sofferenza a coloro la cui libert\u00e0 era stata la base della guerra ai Vandali. ... E Belisario obblig\u00f2 Calonimo con un giuramento a confessare i propri furti. E Calonimo, giurando il falso, al momento si prese il denaro che aveva saccheggiato, ma non molto dopo pag\u00f2 il giusto prezzo a Bisanzio. Colpito da apoplessia divenne pazzo e perse l'uso della propria lingua prima di morire. Ma questo accadde in seguito\"."}
{"id": "3888754", "revid": "599013", "url": "https://it.wikipedia.org/wiki?curid=3888754", "title": "Nicola Leonardi", "text": ""}
{"id": "3888755", "revid": "149466", "url": "https://it.wikipedia.org/wiki?curid=3888755", "title": "San Ruggero di Canne", "text": ""}
{"id": "3888756", "revid": "149466", "url": "https://it.wikipedia.org/wiki?curid=3888756", "title": "Santi Mauro, Sergio e Pantaleone", "text": ""}
{"id": "3888758", "revid": "110901119", "url": "https://it.wikipedia.org/wiki?curid=3888758", "title": "White-label product", "text": "Un prodotto o servizio white-label (alla lettera \"etichetta bianca\" o \"senza etichetta\") \u00e8 un prodotto o servizio realizzato da una societ\u00e0 (il produttore) che permette il rebranding da parte di altre aziende per farli apparire come se fossero stati fatti da loro. I prodotti white label possono essere di vario tipo in termini di grado di aderenza alle specifiche richieste dall'acquirente, ma il mercato pi\u00f9 importante \u00e8 sicuramente quello dei prodotti su commessa. Molte grandi aziende non producono direttamente ma acquistano i prodotti che vendono mediante un contratto di subfornitura con i loro fornitori di white labels, spesso questi fornitori lavorano in esclusiva per la grande azienda. Questa politica viene adottata perch\u00e9 in questo modo \u00e8 pi\u00f9 semplice concentrarsi sulle fasi pi\u00f9 importanti del ciclo, la progettazione, lo sviluppo ed il marketing del prodotto. Ovviamente i prodotti white label in questo caso devono essere strettamente conformi alle specifiche dell'acquirente. Spesso vengono coprogettati insieme dal fornitore e dall'acquirente. Un tipo particolare di white label \u00e8 il prodotto private label.\nAnche nell'ambito dei prodotti finanziari o assicurativi si possono trovare esempi di prodotti white label: basti pensare alle polizze assicurative o a fondi di investimento che utilizzano il brand dell'ente che li colloca quando in realt\u00e0 tali prodotti sono gestiti da case terze. In questi casi, tra il distributore che d\u00e0 il proprio brand al prodotto e il reale gestore del prodotto assicurativo o finanziario vengono stipulati appositi contratti di delega di \u201ctipo white label.\u201d\nStoria.\nIl nome deriva dalla immagine di un'etichetta bianca sulla confezione che pu\u00f2 essere riempita con l'immagine dell'azienda che distribuisce il prodotto. Le sue origini possono essere rintracciate nei dischi di vinile. Prima di essere distribuiti al pubblico, spesso prima che le immagini ufficiali fossero disegnate e stampate, delle copie promozionali venivano inviate ai DJ per invitarli a suonarli in radio e discoteca, al fine di valutare l'interesse del pubblico e, in ultima analisi, per meglio stimare i quantitativi di produzione. Questo cre\u00f2 una situazione in cui alcuni DJ di fama o con buone entrature avevano copie esclusive di materiale discografico. In altri casi white label si riferisce a dischi la cui etichetta era stata strappata o coperta con un'etichetta bianca dai DJ per nascondere i dischi che stavano usando.\nUso comune.\nAlcuni siti web utilizzano etichette bianche per consentire a un marchio di larga diffusione di offrire un servizio senza dover investire nella tecnologia e nell'infrastruttura necessaria. Ad esempio, i servizi di noleggio di DVD di Tesco sono gestiti da LoveFilm. Molte societ\u00e0 utilizzano le aziende white label per fornire servizi specialistici senza la necessit\u00e0 di assumere nuovo personale .\nLa maggior parte delle private label o dei marchi del supermercato sono forniti da aziende white label. Inoltre alcuni produttori utilizzano etichette generiche con il solo nome del prodotto (\"Cola\"). Richelieu Foods, per esempio, \u00e8 una private label produttrice di svariati alimenti del tipo: pizze surgelate, condimenti per insalata, salse, condimenti e insalate, delicatessen per le altre aziende, tra cui Hy-Vee, ALDI, Save-A-Lot, Sam Club, Hannaford Brothers Co., BJ's Wholesale Club (Earth's Pride brand) and Shaw's Supermarkets (Culinary Circle brand)."}
{"id": "3888762", "revid": "110157", "url": "https://it.wikipedia.org/wiki?curid=3888762", "title": "Chiesa di San Maurizio (Osco)", "text": "La chiesa parrocchiale di San Maurizio \u00e8 un edificio religioso che si trova ad Osco, frazione di Faido in Canton Ticino.\nStoria.\nLa costruzione viene citata per la prima volta in documenti storici risalenti al 1171, anche se l'aspetto attuale dell'edificio si deve ad un ampio rimaneggiamento con parziale ricostruzione operato nel 1673.\nDescrizione.\nLa chiesa si presenta con una pianta ad unica navata con copertura a capriate; nel fianco della navata si aprono alcune cappelle laterali, mentre nella parte terminale \u00e8 presente un coro poligonale."}
{"id": "3888764", "revid": "290275", "url": "https://it.wikipedia.org/wiki?curid=3888764", "title": "Dramma (disambigua)", "text": ""}
{"id": "3888770", "revid": "1305772", "url": "https://it.wikipedia.org/wiki?curid=3888770", "title": "Dracma (disambigua)", "text": ""}
{"id": "3888771", "revid": "212348", "url": "https://it.wikipedia.org/wiki?curid=3888771", "title": "National Football League (Fiji)", "text": ""}
{"id": "3888786", "revid": "1784425", "url": "https://it.wikipedia.org/wiki?curid=3888786", "title": "Georgios Karatzaferis", "text": "Giornalista radio-televisivo.\nMembro del Parlamento Ellenico dal 1993 con Nuova Democrazia da cui viene espulso nel 2000.\n\u00c8 fondatore e presidente del Raggruppamento Popolare Ortodosso, partito di destra fondato nel 2000, con cui torna in Parlamento fino al 2012.\nNel 2004 viene eletto al Parlamento europeo dove resta fino al 2007."}
{"id": "3888787", "revid": "3115", "url": "https://it.wikipedia.org/wiki?curid=3888787", "title": "Vitaliano Caruso", "text": "Biografia.\nDopo il diploma all'Istituto commerciale e i successivi studi in pianoforte, si trasferisce a Milano nel secondo dopoguerra, si iscrive alla Siae nel 1955 ed inizia a scrivere canzoni per artisti come Claudio Villa e Miriam Del Mare.\nNel 1960 fonda le case discografiche Caruso e Sci, (entrambe con sede in via Rasori 2 a Milano), e tra gli artisti che lancia sono da ricordare le cantanti Silva Silvi e An'Neris, il bolognese Dino Sarti e, per motivi extramusicali, Donato, pseudonimo di Umberto Bossi.\nDopo la chiusura di queste due etichette, fonda con Pippo La Rosa, Claudio Damiani, ed Eugenio Del Sarto la Dig-It.\nCome autore partecipa al Festival di Sanremo nel 1973 con \"Cara amica\", cantata da Bassano, nel 1975 con \"Quattro stagioni\", interpretata da La Quinta Faccia, e nel 1981 con \"Blue (Tutto \u00e8 blu)\", cantata da Sterling Saint-Jacques.\nHa partecipato come compositore ad alcune edizioni dello Zecchino d'Oro.\nNegli anni '90 si ritira a vita privata, ricoprendo per qualche tempo la carica di responsabile dell'Uncla (Unione Nazionale Compositori e Librettisti Autori di musica leggera) con sede in Galleria del Corso a Milano, dove scompare nel 2002.\nA Concesio gli viene intitolato il \"Festival della Canzone per Bambini\".\nAlla SIAE risulta autore di 722 canzoni."}
{"id": "3888788", "revid": "729019", "url": "https://it.wikipedia.org/wiki?curid=3888788", "title": "Parque de los Estados (metropolitana di Madrid)", "text": "Parque de los Estados \u00e8 una stazione della linea 12 della metropolitana di Madrid. Si trova sotto alla Avenida de los Estados, nel comune di Fuenlabrada.\nStoria.\nLa stazione \u00e8 stata inaugurata l'11 aprile 2003, nell'ambito del progetto di ampliamento che comprende Metrosur."}
{"id": "3888790", "revid": "547034", "url": "https://it.wikipedia.org/wiki?curid=3888790", "title": "Hiram (nome)", "text": "Varianti.\nAhiram\nOrigine e diffusione.\nNome di tradizione biblica (era portato da un re di Tiro e uno di Biblo nell'Antico Testamento), \u00e8 di probabile origine fenicia o ebraica, da \u05d7\u05b4\u05d9\u05e8\u05b8\u05dd (\"Hiram\"), probabile aferesi di \"Ahiram\", e significa \"fratello esaltato\" o \"fratello del nobile\".\nCominci\u00f2 ad essere usato occasionalmente in inglese dopo la Riforma Protestante, ma acquis\u00ec una certa diffusione solo negli Stati Uniti, dove venne portato proprio dai Puritani nel XVII secolo."}
{"id": "3888791", "revid": "1851848", "url": "https://it.wikipedia.org/wiki?curid=3888791", "title": "Mario Bonfiglio", "text": "Nella sua carriera ha totalizzato 95 presenze (e 15 reti) in Serie B.\nCarriera.\nGiocatore.\nNel Campionato Nazionale Dilettanti 1992-1993 gioc\u00f2 con il Vittoria segnando 15 reti e attirando le attenzioni del che la stagione seguente lo ingaggi\u00f2 impiegandolo in Serie B e confermandolo anche nella successiva stagione in Serie C1.\nNel 1995 passa al in Serie C2 dove rimane una stagione prima di tornare sui campi della terza serie con le maglie di (una stagione culminata nella promozione in Serie B dopo i play-off), (solo per un mese) e (per due anni).\nNel 1999 torna a giocare in Serie B nelle file della neopromossa Fermana, in cui segna una sola rete in 17 partite; al termine della stagione i marchigiani retrocedono.\nNel 2000 si trasferisce al Benevento in Serie C1 dove realizza la sua migliore performance stagionale (13 reti).\nLa stagione seguente passa all' dove contribuisce (con 4 reti in 15 incontri) alla vittoria del campionato con promozione dei bianconeri in Serie B; rimane nel club marchigiano anche nella successiva stagione, quando segna 7 reti (suo miglior bottino nel campionato cadetto) e pure nella prima parte della stagione seguente ancora in Serie B.\nNel gennaio 2004 si trasferisce al in Serie C1 dove rimane fino al settembre 2005, per trasferirsi al , dove disputa la sua ultima stagione in Serie B (3 gol in 27 incontri).\nDal 2006 passa alla dove milita per due stagioni in Serie C1.\nNel 2008 si trasferisce alla Pro Vasto in Serie D, dove contribuisce alla vittoria del campionato e alla contestuale promozione in Lega Pro Seconda Divisione, categoria nella quale milita l'anno seguente, il suo ultimo da professionista.\nNel dicembre 2010 passa ai dilettanti marchigiani dell'Atletico Azzurra Colli dove contribuisce alla salvezza della squadra che navigava in un periodo buio della stagione con la paura della retrocessione imminente per via della momentanea posizione in classifica tra le ultime della classe.\nNel campionato successivo rimane con l'Atletico Azzurra Colli, squadra della quale diventa capitano. Qui insieme al suo ex compagno di squadra Fabio Di Venanzio ai tempi dell', vince il campionato di seconda categoria marchigiana dove mette a segno 14 gol.\nNel campionato 2013-2014 passa all'A.P.D. AVIS Ripatransone, sempre nel girone D della Prima Categoria marchigiana. A met\u00e0 anno cambia squadra e va a giocare con l'A.S.D. Piane di Morro.\nAllenatore.\nAd Ascoli Piceno, citt\u00e0 dove attualmente risiede, ha aperto la scuola calcio \"Piccoli Diabolici\" insieme con il collega ed ex compagno nell' e nell'Atletico Azzurra Colli, Fabio Di Venanzio."}
{"id": "3888792", "revid": "729019", "url": "https://it.wikipedia.org/wiki?curid=3888792", "title": "Arroyo Culebro (metropolitana di Madrid)", "text": "Arroyo Culebro \u00e8 una stazione della linea 12 della metropolitana di Madrid, nel comune di Getafe.\nStoria.\nLa stazione della metropolitana fu inaugurata il 11 aprile 2003 insieme alle stazioni tra Colonia Jard\u00edn e la stazione Puerta del Sur sulla linea 10.\nA seguito di lavori, nel 2014, la stazione rimase chiusa. La ragione di questi lavori \u00e8 stata la sostituzione delle rotaie e della massicciata. I miglioramenti, che hanno avuto un costo di 12,5 milione di euro, hanno permesso ai treni di circolare a pi\u00f9 di 70 chilometri all'ora rispetto ai 30 chilometri con cui circolavano prima dei lavori."}
{"id": "3888796", "revid": "729019", "url": "https://it.wikipedia.org/wiki?curid=3888796", "title": "Conservatorio (metropolitana di Madrid)", "text": "Conservatorio \u00e8 una stazione della linea 12 della metropolitana di Madrid, nel comune di Getafe.\nStoria.\nLa stazione della metropolitana fu inaugurata il 11 aprile 2003.\nA seguito di lavori, nel 2014, la stazione rimase chiusa. La ragione di questi lavori \u00e8 stata la sostituzione delle rotaie e della massicciata. I miglioramenti, che hanno avuto un costo di 12,5 milione di euro, hanno permesso ai treni di circolare a pi\u00f9 di 70 chilometri all'ora rispetto ai 30 chilometri con cui circolavano prima dei lavori."}
{"id": "3888800", "revid": "729019", "url": "https://it.wikipedia.org/wiki?curid=3888800", "title": "Alonso de Mendoza (metropolitana di Madrid)", "text": "Alonso de Mendoza \u00e8 una stazione della linea 12 della metropolitana di Madrid. Si trova sotto alla Calle Alonso de Mendoza, nel comune di Getafe.\nStoria.\nLa stazione della metropolitana fu inaugurata il 11 aprile 2003.\nNel 2014, la stazione \u00e8 rimasta chiusa per lavori. In particolare gli interventi hanno riguardato la sostituzione delle rotaie e della massicciata, per un costo di 12,5 milioni di euro; tali miglioramenti hanno permesso ai treni di circolare a una velocit\u00e0 pi\u00f9 elevata (70 km/h rispetto ai 30 a cui circolavano prima dei lavori)."}
{"id": "3888802", "revid": "74173", "url": "https://it.wikipedia.org/wiki?curid=3888802", "title": "Casa della beata Osanna Andreasi", "text": "La Casa della beata Osanna Andreasi \u00e8 un palazzo storico di Mantova, sito in via Pietro Frattini 9.\nStoria e descrizione.\nLa famiglia Andreasi, ricchi proprietari terrieri a Carbonara di Po, si stabil\u00ec nella citt\u00e0 di Mantova nel 1475 acquistando l'edificio che diventer\u00e0 dimora della famiglia in Contrada del Cervo (ora Via Frattini) di fronte alla Chiesa di Sant'Egidio. La casa rimase di propriet\u00e0 degli Andreasi fino al 1780, quando giunse, per dote nuziale, alla famiglia dei conti Magnaguti. L'edificio, risalente ai primi del Quattrocento, fu ridisegnato da Luca Fancelli nella facciata, che presenta un basamento di mattoni a vista, un portale sormontato da un arco a tutto sesto e tre ordini di finestre.\n\u00c8 stata la dimora della beata Osanna Andreasi, beatificata il 24 novembre 1694."}
{"id": "3888807", "revid": "729019", "url": "https://it.wikipedia.org/wiki?curid=3888807", "title": "Juan de la Cierva (metropolitana di Madrid)", "text": "Juan de la Cierva \u00e8 una stazione della linea 12 della metropolitana di Madrid. Si trova sotto alla Avenida de Espa\u00f1a, nel comune di Getafe.\nLa stazione \u00e8 intitolata all'ingegnere Juan de la Cierva, inventore dell'autogiro.\nStoria.\nLa stazione della metropolitana fu inaugurata il 11 aprile 2003.\nA seguito di lavori, nel 2014, la stazione rimase chiusa. La ragione di questi lavori \u00e8 stata la sostituzione delle rotaie e della massicciata. I miglioramenti, che hanno avuto un costo di 12,5 milione di euro, hanno permesso ai treni di circolare a pi\u00f9 di 70 chilometri all'ora rispetto ai 30 chilometri con cui circolavano prima dei lavori."}
{"id": "3888808", "revid": "767487", "url": "https://it.wikipedia.org/wiki?curid=3888808", "title": "Decoys", "text": "Decoys \u00e8 un film del 2004 diretto da Matthew Hastings. \u00c8 stato girato ad Ottawa, Ontario ed \u00e8 stato originariamente trasmesso su Sci Fi Channel.\nTrama.\nUn atleta si intrufola nella casa della sua fidanzata con dei fiori per lei. All'interno della casa fa molto freddo e quando si avvicina alla stanza della sua ragazza trova un morto con la bocca spalancata. Poi il giovane individua altri due cadaveri.\nAltrove, Luke Callahan e Roger, due giovani matricole del college ancora vergini cercano disperatamente di fare sesso. Mentre fa il bucato dopo aver bevuto troppa birra, Luke incontra due ragazze seducenti di nome Lily e Constance. Quando Lily lascia deliberatamente a roll of quarters nel bucato, un inebriato e voglioso Luke va a restituirglieli. Trova la stanza della ragazza aperta e vi si intrufola al suo interno, scoprendo che dentro fa molto freddo. Quando le ragazze tornano improvvisamente, il ragazzo si nasconde dentro l'armadio e da l\u00ec osserva le due ragazze aprire le finestre e lasciare che l'aria fredda dell'inverno le circondi, apparentemente eccitandole e confortandole mentre si spogliano nude. Luke osserva poi con orrore e stupore dei tentacoli rettiliani fuoriuscire dai toraci delle due ragazze che si eccitano sessualmente mentre Constance spruzza addosso a Lilly dell'azoto liquido. Luke, inorridito ed incuriosito, decide di arrivare in fondo al mistero.\nNel frattempo, la polizia trova il corpo di uno studente del college di nome Bobby congelato dall'interno e con la bocca spalancata in un'espressione di terrore. Stranamente il ragazzo presenta anche un'erezione notevole. Gli scienziati forensi presumono che un \"tubo per bere dal barile\" gli sia stato ficcato in gola, non realizzando che in realt\u00e0 era Lily, che gli ha spinto il tentacolo alieno in gola mentre faceva sesso con lui. Luke, con la sua ragazza Alex, decide di provare a scoprire cosa sono questi alieni e, se necessario, sterminarli.\nGibby , un amico di Luke e Roger, vaga in un cimitero con la sua ragazza Natasha. Entrano in un mausoleo ed iniziano a fare sesso su una lastra di cemento. Mentre Gibby eiacula, Natasha rivela di essere un'aliena ed i suoi tentacoli emergono dal suo petto immobilizzando Gibby. Un tentacolo ovopositore si dispiega e gli viene spinto in gola come parte del processo di accoppiamento alieno. Dopo aver completato il processo di accoppiamento, Gibby si congela e muore, quindi non sopravvive al processo di accoppiamento, con grande disappunto di Natasha.\nNel tentativo di catturare gli alieni e dimostrare cos\u00ec la loro esistenza, Luke ed Alex escogitano un piano per filmarli. Luke installa una macchina fotografica nella sua camera da letto e riesce a convincere una Lily molto eccitata ad andare a letto con lui. Mentre Alex guarda da un'altra stanza, Luke e Lily si spogliano e si preparano a fare sesso. Mentre Lily lo monta, Luke nota uno strano organo verde tra i suoi seni. La telecamera improvvisamente smette di funzionare e Lily si rende conto di essere filmata. Arrabbiata, Lily si prepara a violentare Luke a morte e gli scatena contro i suoi tentacoli, ma accidentalmente colpisce una candela scatenando un incendio. Apparentemente vulnerabile al caldo, Lily urla e perde la sua forma umana, permettendo cos\u00ec a Luke di osservare quale sia il vero aspetto degli alieni: dei rettili umanoidi. Lily fugge, ma Luke e Alex non riescono ad avere alcuna prova del fatto che sia un alieno.\nConstance, nel frattempo, inizia a provare dei sentimenti per Roger e gli racconta che gli alieni sono venuti sulla Terra per fecondare gli uomini perch\u00e9 la loro razza si sta estinguendo. Essa spiega al ragazzo che il loro processo di \"accoppiamento\" prevede di attaccare i tentacoli alla gola del maschio ma che purtroppo la maggior parte degli uomini muore perch\u00e9 non pu\u00f2 sopravvivere alla temperatura fredda. Roger permette a Constance di \"accoppiarsi\" con lui dopo aver spiegato tutto come si \u00e8 innamorata di lui quando non avrebbe dovuto. Spiega che stanno semplicemente cercando di sopravvivere e che non vogliono che muoia nessuno. Acconsente a permetterle di impregnarlo, dando alla sua razza la possibilit\u00e0 di sopravvivere. Luke arriva appena in tempo per vedere un piccolo alieno strisciare fuori dalla bocca di Roger. Roger muore poco dopo, lasciando Constance inorridita perch\u00e9 non voleva che lui morisse.\nLuke ha scoperto che Gibby \u00e8 morto perch\u00e9 stato congelato da Natasha. Insieme alla detective Amanda (la sua ex fidanzata) e dopo aver realizzato un lanciafiamme fatto in casa, Luke affronta gli alieni ed uccide Natasha e Lily bruciandole, senza rendersi conto della verit\u00e0 della loro missione. Quindi insegue Constance e la affronta, ma il lanciafiamme esaurisce il propano. Vedendolo vulnerabile, Constance gli salta addosso facendolo cadere a terra. Lei lo cavalca e lo picchia, quindi gli scatena contro i suoi tentacoli, preparandosi a violentarlo. Tuttavia, poco prima che Luke sia impregnato, Amanda si presenta e spara a Constance. Usando un'ascia, Luke rompe i tubi ad alta pressione ed uccide Constance con il vapore. Luke ora ha una solida prova dell'esistenza degli alieni in quanto erano presenti dei testimoni che hanno visto la loro vera forma. Lascia Amanda ad occuparsi della cosa e va via con Alex.\nAlex porta Luke nel suo appartamento e i due si professano il loro amore reciproco, si spogliano e si preparano a fare sesso. Alex monta Luke e gli dice che pu\u00f2 finalmente farsi strada con lui. Assistiamo quindi ad un improvviso flashback all'inizio del film quando il fantino trova i morti. Il giovane alza lo sguardo e vede Alex che gli dice \"Sei in anticipo\". Luke si rende quindi conto che Alex \u00e8 un alieno ma ormai \u00e8 troppo tardi. Mentre il ragazzo urla disperato, Alex lo fissa e fa fuoriuscire dal torace i suoi tentacoli. La telecamera si allontana dalla stanza mentre le urla di Luke svaniscono mentre \u00e8 presumibilmente violentato ed impregnato.\nAccoglienza.\nIncassi.\nGirato con un budget stimato di 5.000.000 dollari, il film ha incassato negli Stati Uniti nel suo primo weekend ai cinema 84.733 dollari.\nSequel.\nIl film ha avuto un sequel nel 2007 intitolato \"\"."}
{"id": "3888809", "revid": "1243", "url": "https://it.wikipedia.org/wiki?curid=3888809", "title": "Pedrocca", "text": ""}
{"id": "3888810", "revid": "248115", "url": "https://it.wikipedia.org/wiki?curid=3888810", "title": "Polmonite atipica primaria", "text": ""}
{"id": "3888811", "revid": "2193901", "url": "https://it.wikipedia.org/wiki?curid=3888811", "title": "Honda RC213V", "text": "La Honda RC213V \u00e8 una moto da competizione sviluppata dalla Honda Racing Corporation per il motomondiale classe MotoGP dal 2012.\nCome da recente tradizione, il nome della moto \u00e8 una sigla composta dove \"RC\" sta per il prefisso sportivo di Honda, \"213\" indica la terza moto da mondiale del XXI secolo e \"V\" indica l'architettura a V del propulsore.\nDistinzione dal modello precedente.\nSostituisce la precedente RC212V dalla quale differisce per la cilindrata aumentata per regolamento a 1000 cm\u00b3. A differenza del modello RC211V utilizzato nelle competizioni dal 2002 al 2006 avente cilindrata di 990\u00a0cm\u00b3 e frazionamento a 5 cilindri, la RC213V mantiene il frazionamento a 4 cilindri come il modello immediatamente precedente.\nStoria.\nLa RC213V ha visto il suo debutto nei test tenutisi sul circuito ceco di Brno nell'agosto del 2011; successivamente, e nonostante il regolamento tecnico per la stagione MotoGp 2012 preveda, tra i nuovi accorgimenti, l'aumento del peso minimo a 157\u00a0kg, gi\u00e0 dopo le prime fasi di test pre-stagione nel circuito malese di Sepang, la moto si \u00e8 dimostrata subito rapida tanto da scendere gi\u00e0 sotto i tempi ottenuti nella stagione precedente.\nPer la stagione 2012 Honda schiera quattro moto: due del team ufficiale (guidate da Casey Stoner e Daniel Pedrosa) e due clienti (guidate da Stefan Bradl per il team LCR e da \u00c1lvaro Bautista per il team Gresini). L'8 aprile 2012 la moto esordisce in MotoGP con il secondo e terzo posto per Stoner e Pedrosa nel GP del Qatar. Nel Gran Premio successivo, Stoner conquista la prima vittoria con la RC213V nel GP di Spagna a Jerez. La stagione d'esordio termina con 12 vittorie e la conquista del titolo costruttori e squadre.\nNella stagione 2013 Honda conquista il titolo piloti grazie all'esordiente Marc M\u00e1rquez, con 6 successi stagionali e 16 podi totali, ed il titolo costruttori con 9 vittorie (a quelle di Marquez vanno aggiunti 3 successi ottenuti da Daniel Pedrosa). Al mondiale del 2013 si aggiungono anche quelli conquistati sempre da Marc M\u00e1rquez nel: 2014, 2016, 2017, 2018, 2019.\nSuccessi.\n6 Campionati Mondiali Piloti: \n7 Campionati Costruttori (2012, 2013, 2014, 2016, 2017, 2018, 2019)\n77 vittorie:"}
{"id": "3888813", "revid": "729019", "url": "https://it.wikipedia.org/wiki?curid=3888813", "title": "Gran Premio motociclistico d'Australia 1993", "text": "Il Gran Premio motociclistico d'Australia 1993 fu il Gran Premio inaugurale della stagione e si disput\u00f2 il 28 marzo 1993 sul circuito di Eastern Creek.\nNella classe 500 il vincitore fu Kevin Schwantz, partito dalla pole position, nella classe 250 la vittoria and\u00f2 a Tetsuya Harada, al primo successo nel motomondiale, mentre Dirk Raudies vinse la gara della classe 125."}
{"id": "3888825", "revid": "1428919", "url": "https://it.wikipedia.org/wiki?curid=3888825", "title": "Distretti elettorali della Namibia", "text": "I distretti elettorali della Namibia sono l'ambito di riferimento territoriale, interno a ciascuna delle 13 regioni, funzionale all'elezione dei consiglieri regionali; rappresentano altres\u00ec una suddivisione rilevante sotto il profilo geografico.\nCiascun distretto dispone di un singolo consigliere; il pi\u00f9 popoloso \u00e8 il Walvis Bay Urbano, mentre il meno abitato \u00e8 il Walvis Bay Rurale, entrambi nella regione degli Erongo.\nNel 1992 vennero creati 95 distretti, successivamente aumentati a causa dell'incremento della popolazione."}
{"id": "3888827", "revid": "8660", "url": "https://it.wikipedia.org/wiki?curid=3888827", "title": "Bruno Banducci", "text": "Carriera.\nInizia a giocare al college con la Stanford University. Nel 1943 viene scelto come numero 42 al Draft NFL dai Philadelphia Eagles. Successivamente gioca anche per i San Francisco 49ers.\nDopo il ritiro, ha insegnato matematica alla \"Marin Catholic High School\" di Kentfield in California e alla \"Sonoma Valley High School\" di Sonoma sempre in California."}
{"id": "3888829", "revid": "736476", "url": "https://it.wikipedia.org/wiki?curid=3888829", "title": "Jacques Breuer (attore)", "text": "Biografia.\n\u00c8 nato in una famiglia di attori. Hanno avuto una carriera nella recitazione: il nonno Siegfried Breuer (1906-1956), il padre Siegfried Breuer Jr. (1930-2004), lo zio Wolfgang Condrus ed il fratello Pascal Breuer.\n\u00c8 attivo in campo cinematografico e, soprattutto, televisivo e teatrale.\nTra cinema e televisione, ha partecipato, dall'inizio degli anni sessanta del XX secolo in poi, ovvero da quando era ancora un bambino, a circa una settantina di produzioni, recitando a fianco di attori quali Mario Adorf, Horst Buchholz, Hildegard Knef, ecc. \u00c8, tra l'altro, anche un volto noto al pubblico per essere apparso in vari episodi di serie televisive quali: \"L'ispettore Derrick\" (serie in cui compare in 10 episodi), \"Il commissario K\u00f6ster\" - \"Il commissario Kress\" - \"Il commissario Herzog\" (\"Der Alte\", serie in cui compare in 15 episodi), \"Tatort\", ecc.\nA teatro, ha recitato in opere di Bertolt Brecht, William Shakespeare, Arthur Schnitzler, ecc.\nCome doppiatore, ha prestato la voce ad attori quali: Vincenzo Amato, Hank Azaria, William Baldwin, Jonathan Breck, Vincent Cassel, James Caviezel, Alessandro Gassmann, Iain Glen, Frank Grillo, Tch\u00e9ky Karyo, Jean-Marie Lamour, Anthony LaPaglia, G\u00e9rald Laroche, Jet Li, Ron Livingston, Sergi L\u00f3pez, Josh Lucas, Michael Maloney, Julian McMahon, Mads Mikkelsen, Viggo Mortensen, Timothy Olyphant, Clive Owen, Bill Paxton, John C. Reilly, Sam Robards, Julian Sands, Rufus Sewell, Sunil Shetty, Stanley Tucci, Michael Wincott, Roschdy Zem, ecc.\nVita privata.\nJacques Breuer vive a Monaco di Baviera assieme alla moglie, l'attrice Viola Wedekind, con cui \u00e8 sposato dal 2008. In precedenza, era stato sposato per 11 anni con l'attrice austriaca Sissy H\u00f6fferer (la protagonista di \"Squadra Speciale Colonia\")."}
{"id": "3888830", "revid": "287204", "url": "https://it.wikipedia.org/wiki?curid=3888830", "title": "Jacques Breuer", "text": "Jacques Breuer pu\u00f2 riferirsi alle seguenti persone:"}
{"id": "3888834", "revid": "174925", "url": "https://it.wikipedia.org/wiki?curid=3888834", "title": "Locomotiva 245", "text": ""}
{"id": "3888837", "revid": "174925", "url": "https://it.wikipedia.org/wiki?curid=3888837", "title": "Locomotiva 235", "text": ""}
{"id": "3888839", "revid": "599013", "url": "https://it.wikipedia.org/wiki?curid=3888839", "title": "Yanmar Diesel Soccer Club 1991-1992", "text": "Questa voce raccoglie le informazioni riguardanti lo Yanmar Diesel Soccer Club nelle competizioni ufficiali della stagione 1991-1992\nStagione.\nImmediatamente eliminato dalle coppe e alla sua prima partecipazione in seconda divisione, lo Yanmar Diesel lott\u00f2 per le posizioni valide per la promozione avendo la peggio a causa della peggiore differenza reti nei confronti del Sumitomo Metal Industries. Al termine della stagione, in concomitanza con lo scioglimento della Japan Soccer League, lo Yanmar Diesel ottenne la qualificazione al primo raggruppamento della neocostituita Japan Football League."}
{"id": "3888840", "revid": "174925", "url": "https://it.wikipedia.org/wiki?curid=3888840", "title": "Locomotiva 234", "text": ""}
{"id": "3888849", "revid": "125108934", "url": "https://it.wikipedia.org/wiki?curid=3888849", "title": "Alluvione di Genova del 7 ottobre 1970", "text": "L'alluvione di Genova del 7 ottobre 1970, proseguita l'8 ottobre, si verific\u00f2 a seguito di fortissime precipitazioni. Ne scatur\u00ec l'esondazione dei torrenti Bisagno, Fereggiano e Leira e la piena dei torrenti Sturla, Polcevera, Chiaravagna e Cantarena. Piogge molto intense e localizzate che sono tipiche della costa ligure e del periodo autunnale, accumularono 948\u00a0mm d'acqua in 24 ore. La pi\u00f9 colpita fu Genova, ma gravissimi danni si ebbero anche in altri 20 comuni della provincia tra i quali il pi\u00f9 colpito fu Masone. Le vittime furono 43, di cui 35 morti, 8 dispersi. Gli sfollati furono oltre 2000. Il 4 novembre 2011 un evento similare colpir\u00e0 fondamentalmente la stessa zona e il 9 e 10 ottobre 2014 uno ancora pi\u00f9 violento.\nMolto colpiti furono i quartieri di Quezzi, Foce, Molassana, San Fruttuoso, Marassi, Brignole, Sestri Ponente e Voltri.\nFatti e cause.\nI fatti prevalentemente furono dovuti alle forti precipitazioni avvenute il 7 e l'8 ottobre. La sera del primo giorno a Voltri avviene la violenta esondazione del torrente Leira che coster\u00e0 13 vittime accertate. Le precipitazioni continuano, sino a causare nel pomeriggio la violenta esondazione dei torrenti Bisagno e Fereggiano; soprattutto l'esondazione del primo causer\u00e0 molte ed innumerevoli vittime, colpir\u00e0 Marassi e Quezzi (croll\u00f2 anche un'ala di uno degli edifici del Biscione), principalmente, ma anche i quartieri della Foce e di Brignole furono colpiti, con le piene amplificate da concomitanti mareggiate, che non consentivano il deflusso in mare delle acque. Numerosi furono gli sfollati e le interruzioni alle forniture di gas, luce e acqua.\nIl crollo del Ponte di Sant'Agata.\nA causa della piena distruttiva del Bisagno, l'antico Ponte di Sant'Agata, prospiciente il Borgo Incrociati, croll\u00f2 in parte rimanendo con le sole arcate centrali, isolato dalle due sponde del torrente. Costruito nel Medioevo, era stato sino ad allora utilizzato come passaggio pedonale.\nNella cultura di massa.\nIl cantautore genovese Fabrizio De Andr\u00e9 vi ambient\u00f2 uno dei suoi brani pi\u00f9 celebri, \"Dolcenera\" che usc\u00ec nel suo ultimo album \"Anime salve\" del 1996."}
{"id": "3888852", "revid": "484362", "url": "https://it.wikipedia.org/wiki?curid=3888852", "title": "Naso Aquilino", "text": "Biografia.\nNato durante il solstizio d'inverno e chiamato Sautie (\"pipistrello\") da ragazzo, adott\u00f2 in seguito il suo nome da guerriero, che gli americani rendevano di solito come Roman Nose, e cio\u00e8 Naso Aquilino.\nConsiderato invincibile in combattimento, si distinse in battaglia ad un livello tale da indurre l'esercito degli Stati Uniti a credere che si trattasse del capo dell'intera nazione Cheyenne. In seguito al massacro di Sand Creek nel Novembre 1864, Naso Aquilino divenne una figura di primo piano conducendo azioni di rappresaglia contro gli insediamenti Euro-Americani nelle regioni lungo la Platte Road e il Powder River nel Wyoming centro-meridionale e, pi\u00f9 tardi, nella valle del Platte nel Nebraska, nel Kansas occidentale e nei territori orientali del Colorado. Il medico e scrittore di origine sioux Charles A. Eastman (1858-1939) scrisse di lui: \u00abForse nessun altro guerriero ha attaccato pi\u00f9 emigranti di lui lungo la pista dell'Oregon tra il 1860 e il 1868.\u00bb\nA dispetto della credenza popolare, Naso Aquilino non fu mai capotrib\u00f9, n\u00e9 condottiero di alcuna delle sei societ\u00e0 militari Cheyenne. Noto a tutti gli Indiani delle pianure come un grande guerriero, la sua fama si diffuse presto tra i bianchi, i quali lo ritenevano responsabile della maggior parte delle ostilit\u00e0 tra i Cheyenne e l'esercito statunitense. Membro della Crooked Lance Warrior Society (Societ\u00e0 Guerriera della Lancia Ricurva), rifiut\u00f2 pi\u00f9 volte un posto fra i capi Cheyenne e non ricopr\u00ec mai una posizione di autorit\u00e0 all'interno della sua trib\u00f9.\nFisicamente imponente, esistono diverse testimonianze storiche del suo aspetto impressionante ed intimidatorio. Isaac Coates, medico del generale Winfield S. Hancock, assist\u00e9 ad uno scontro verbale tra Hancock e Naso Aquilino fuori da Fort Larned, nell'aprile 1867. Coates scrisse:\nNaso Aquilino si oppose ai trattati con il governo federale degli Stati Uniti, mentre gli altri leader chiedevano la pace. A seguito dell'applicazione del trattato del fiume Little Arkansas nel 1865, Naso Aquilino si spost\u00f2 a sud con l'intenzione di aiutare i suoi amici (Orso Toro, Barba Grigia e i Dog Soldiers Cheyenne) nella difesa degli antichi territori di caccia lungo il fiume Smoky Hill e nella valle del Republican. Fu ucciso da soldati americani durante la battaglia di Beecher Island il 17 settembre 1868, nel tentativo di assaltare un isolotto nel fiume Arikaree, dove si era asserragliato un gruppo di \"scout\" agli ordini del colonnello George Forsyth.\nIl leggendario copricapo.\nSecondo una storia ammantata di leggenda, Naso Aquilino possedeva un elaborato copricapo da guerra di penne d'aquila, che credeva gli conferisse poteri speciali. Il copricapo era stato realizzato da un uomo di medicina dei Cheyenne settentrionali, Ghiaccio \u2013 in seguito noto anche come Toro Bianco \u2013 il quale aveva assicurato Naso Aquilino che, indossandolo, sarebbe stato immune ai proiettili dell'uomo bianco, per\u00f2 a due condizioni: non avrebbe mai dovuto stringere la mano alla maniera dell'uomo bianco stesso e non avrebbe mai dovuto mangiare alcunch\u00e9 preparato o servito con utensili di ferro del medesimo uomo bianco. Ghiaccio mise in guardia il guerriero cheyenne che, ove avesse violato anche una sola delle due condizioni, sarebbe sicuramente stato ucciso in combattimento.\nAlcuni giorni prima della battaglia di Beecher Island, Naso Aquilino partecip\u00f2 ad una festa in un vicino accampamento sioux ed mangi\u00f2 tra l'altro del frybread, una pietanza indiana, senza sapere che una donna l'aveva manipolata impiegando anche una forchetta di ferro. Avvertito dell'accaduto proprio mentre stava andando in battaglia il 17 settembre del 1868, e non essendovi tempo per praticare cerimonie di purificazione, Naso Aquilino decise inizialmente di non prendere parte al combattimento e di restare a guardarlo da lontano. Quando per\u00f2 venne rimbrottato da un guerriero pi\u00f9 anziano per la sua apparente codardia, decise di prendere comunque parte alla battaglia pur nella convinzione che sarebbe stata l'ultima per lui. Indoss\u00f2 quindi le sue vesti da combattimento, compreso il copricapo, e guid\u00f2 i suoi guerrieri all'assalto di Beecher Island, venendo falciato dagli \"scout\" di Forsyth. Mor\u00ec quello stesso pomeriggio, verso il tramonto.\nLa perdita di Naso Aquilino ebbe un effetto devastante sugli sforzi dei Cheyenne di difendere le proprie terre, che terminarono con la sconfitta di Toro Alto e dei Dog Soldiers nella battaglia di Summit Springs, vicino Sterling in Colorado, l'11 luglio 1869."}
{"id": "3888857", "revid": "110157", "url": "https://it.wikipedia.org/wiki?curid=3888857", "title": "\u00c5sa", "text": "Origine e diffusione.\nContinua il nome norreno \"\u00c1sa\", ipocoristico di altri nomi femminili comincianti con l'elemento \"\u00e1ss\" (\"dio\"), come ad esempio Astrid, Aslaug e \u00c1sd\u00eds. Il significato \u00e8 quindi \"dea\", affine a quello dei nomi Diva, Tea e Bo\u017eena. Non va confuso con il nome ebraico maschile \"Asa\", a cui non \u00e8 correlato."}
{"id": "3888858", "revid": "767487", "url": "https://it.wikipedia.org/wiki?curid=3888858", "title": "Pinguini innamorati", "text": "Pinguini innamorati (\"Peculiar Penguins\") \u00e8 un film del 1934 diretto da Wilfred Jackson. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla United Artists il 1\u00ba settembre 1934. Al fine di ottenere movimenti pi\u00f9 realistici per i protagonisti, dei pinguini vivi furono portati in studio per l'osservazione e la messa in posa; sull'evento furono realizzati servizi fotografici pubblicati su \"The New York Times\" e \"Woman's Home Companion\".\nTrama.\nNel Mar Glaciale Artico \u00e8 presente un'isola abitata da una colonia di cinquanta milioni di pinguini. Qui un pinguino porta alla sua fidanzata un cono gelato di neve, subito dopo cerca di pescarle un pesce. Dopo alcune difficolt\u00e0 ci riesce, ma non si accorge che ha catturato un pesce palla. Cos\u00ec, dopo averlo mangiato, la povera pinguina si gonfia e sgonfia in continuazione finch\u00e9 il fidanzato non le fa espellere il pesce tirandole un calcio. Contrariata dal trattamento ricevuto, la pinguina lo schiaffeggia e se ne va. Poco dopo per\u00f2 viene attaccata da uno squalo, cos\u00ec il pinguino si precipita a salvarla e riesce a sconfiggere il pescecane facendogli ingoiare un grosso masso. La pinguina cos\u00ec perdona il suo fidanzato, e i due possono felicemente sposarsi.\nDistribuzione.\nEdizione italiana.\nIl film fu distribuito in Italia nel 1934 in lingua originale, venendo doppiato solo nel 1998 dal complesso vocale di Ermavilo in occasione dell'inclusione nella VHS \"Topolino &amp; Minni innamorati\".\nEdizioni home video.\nDVD.\nUna volta restaurato, il cortometraggio fu distribuito in DVD nel secondo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. In Italia fu incluso anche nel DVD \"Disney Cuori &amp; Amori\" (uscito il 10 febbraio 2004), mentre in America del Nord fu inserito in \"Holiday Celebration with Mickey and Pals\", uscito il 27 settembre 2005 come quarto volume della collana \"Classic Cartoon Favorites\"."}
{"id": "3888860", "revid": "174925", "url": "https://it.wikipedia.org/wiki?curid=3888860", "title": "Croix de guerre 1914\u20131918", "text": ""}
{"id": "3888866", "revid": "599013", "url": "https://it.wikipedia.org/wiki?curid=3888866", "title": "Aase", "text": ""}
{"id": "3888867", "revid": "212348", "url": "https://it.wikipedia.org/wiki?curid=3888867", "title": "\u00c5se", "text": ""}
{"id": "3888870", "revid": "729019", "url": "https://it.wikipedia.org/wiki?curid=3888870", "title": "San Nicasio (metropolitana di Madrid)", "text": "San Nicasio \u00e8 una stazione della linea 12 della metropolitana di Madrid, nel comune di Legan\u00e9s.\nStoria.\nLa stazione della metropolitana fu inaugurata il 11 aprile 2003."}
{"id": "3888872", "revid": "174925", "url": "https://it.wikipedia.org/wiki?curid=3888872", "title": "Presidente della Finlandia", "text": ""}
{"id": "3888875", "revid": "537927", "url": "https://it.wikipedia.org/wiki?curid=3888875", "title": "Luis Herrero Cort\u00e9s", "text": ""}
{"id": "3888878", "revid": "599013", "url": "https://it.wikipedia.org/wiki?curid=3888878", "title": "Enio Conti", "text": "Carriera.\nHa giocato con i Philadelphia Eagles in due occasioni (1941-1942) e (1944-1945). Nel 1943 gioc\u00f2 per i \"Phil-Pitt Combine\", una squadra che era il risultato di una fusione temporanea tra gli Philadelphia Eagles e Pittsburgh Steelers, a causa delle carenze di giocatori impiegati nella seconda guerra mondiale."}
{"id": "3888880", "revid": "767487", "url": "https://it.wikipedia.org/wiki?curid=3888880", "title": "\u00c1ngel De los Santos", "text": ""}
{"id": "3888881", "revid": "339392", "url": "https://it.wikipedia.org/wiki?curid=3888881", "title": "\u00c1ngel de Los Santos Cano", "text": ""}
{"id": "3888885", "revid": "436907", "url": "https://it.wikipedia.org/wiki?curid=3888885", "title": "Aerodynamic", "text": "Aerodynamic \u00e8 un singolo del gruppo musicale francese Daft Punk, il secondo estratto dal secondo album in studio \"Discovery\" e pubblicato il 28 marzo 2001."}
{"id": "3888886", "revid": "2149408", "url": "https://it.wikipedia.org/wiki?curid=3888886", "title": "Force India VJM05", "text": "La Force India VJM05 \u00e8 un'automobile monoposto sportiva di Formula 1 costruita dalla Force India per partecipare al Campionato mondiale di Formula 1 2012.\n\u00c8 stata presentata il 3 febbraio 2012 nel circuito di Silverstone in Inghilterra.\nLa vettura \u00e8 motorizzata Mercedes ed \u00e8 pilotata dal britannico Paul di Resta e dall'ex terzo pilota della scuderia, il tedesco Nico H\u00fclkenberg; il nuovo terzo pilota \u00e8 il francese Jules Bianchi, che arriva dalla Scuderia Ferrari.\nLivrea e Sponsor.\nLa livrea \u00e8 la stessa dell'anno precedente: verde, bianco e arancione. Sulla fiancata spicca la scritta del nuovo top sponsor \"Sahara\", da cui prende il nome la scuderia.\nSviluppo.\nLa monoposto, in linea con le modifiche regolamentari, presenta nella parte anteriore lo scalino sul musetto, che caratterizza anche vetture di altre scuderie, e ha subito interventi riguardanti gli scarichi, posti ad un'altezza maggiore. Rispetto al modello precedente, la presa d'aria sopra al di sopra dell'abitacolo \u00e8 formata da un'unica apertura, mentre l'anno prima era divisa in due parti. Nell'ambito della collaborazione della scuderia indiana con la McLaren, quest'ultima si occupa della fornitura della trasmissione, mentre il motore e il KERS della vettura sono della Mercedes.\nStagione 2012.\nCampionato.\nLa stagione per la scuderia anglo-indiana \u00e8 molto pi\u00f9 competitiva di quella scorsa, nella gara inaugurale in Australia come nel 2011 la Force India riesce ad andare a punti con Paul Di Resta che porta a casa 1 punto. Dopo questa gara la Force India va spesso nella zona punti sia con Di Resta che con H\u00fclkenberg, ci\u00f2 nonostante dopo 10 gare la differenza punti che divide i due piloti della scuderia in classifica \u00e8 di 8 punti a favore dello scozzese Di Resta.\nRispetto alla prima parte di stagione i due piloti Force India sembrano pi\u00f9 competitivi andando molto spesso a punti e sfiorando anche il podio in 2 occasioni: in Belgio con H\u00fclkenberg che giunge 4\u00ba a soli due secondi da Kimi R\u00e4ikk\u00f6nen giunto 3\u00ba e a Singapore con Di Resta che giunge 4\u00ba a quattro secondi da Fernando Alonso che inizialmente sembrava pi\u00f9 lento dello scozzese; proprio in questo Gran Premio H\u00fclkenberg effettua il 1\u00ba giro veloce in carriera nonch\u00e9 l'unico della sua stagione, ma non riuscir\u00e0 a marcare punti giungendo 14\u00ba,grazie a questo giro veloce la scuderia ritorna ad effettuarne 1 a distanza di 3 anni dall'ultima volta che risaliva al Gran Premio d'Italia 2009.\nLa scuderia anglo-indiana sfiorer\u00e0 in 1 occasione anche la vittoria ad Interlagos con H\u00fclkenberg che grazie ad un'ottima strategia fino al 54\u00ba giro si era trovato nei primi 3,ma proprio al 54\u00ba giro il tedesco cercando di superare Lewis Hamilton perde il controllo della sua vettura e fa ritirare il pilota della McLaren venendo penalizzato con il \"drive trough\" e tagliando il traguardo in 5\u00aa posizione. La scuderia anglo-indiana termina il campionato al 7\u00ba posto con 109 punti (40 in pi\u00f9 rispetto al 2011) conquistando 1 giro veloce mentre per quanto riguarda il campionato piloti Nico H\u00fclkenberg termina il campionato all'11\u00ba posto con 63 punti, invece Di Resta termina il campionato al 14\u00ba posto con 46 punti."}
{"id": "3888888", "revid": "1543377", "url": "https://it.wikipedia.org/wiki?curid=3888888", "title": "Matsushita Electric Football Club 1991-1992", "text": "Questa voce raccoglie le informazioni riguardanti il Matsushita Electric Football Club nelle competizioni ufficiali della stagione 1991-1992.\nStagione.\nNella sua ultima stagione da squadra dilettantistica il Matsushita Electric, guidato da Kunishige Kamamoto, conferm\u00f2 il rendimento della stagione precedente giungendo al quinto posto in campionato e uscendo nelle fasi intermedie delle coppe. Al termine della stagione la squadra accett\u00f2 l'iscrizione alla J. League, adottando un regime professionistico e cambiando il nome in Gamba Osaka."}
{"id": "3888897", "revid": "339392", "url": "https://it.wikipedia.org/wiki?curid=3888897", "title": "Nevbosh", "text": ""}
{"id": "3888898", "revid": "599013", "url": "https://it.wikipedia.org/wiki?curid=3888898", "title": "Andr\u00e9s Sabido", "text": ""}
{"id": "3888900", "revid": "339392", "url": "https://it.wikipedia.org/wiki?curid=3888900", "title": "Animalico", "text": ""}
{"id": "3888901", "revid": "287204", "url": "https://it.wikipedia.org/wiki?curid=3888901", "title": "Andres Sabido", "text": ""}
{"id": "3888903", "revid": "339392", "url": "https://it.wikipedia.org/wiki?curid=3888903", "title": "Ilkorin", "text": ""}
{"id": "3888904", "revid": "4252", "url": "https://it.wikipedia.org/wiki?curid=3888904", "title": "Chlamydophila pneumoniae", "text": "Chlamydophila pneumoniae (in passato denominata Chlamydia pneumoniae) \u00e8 un batterio gram-negativo, patogeno per l'uomo, intracellulare obbligato, responsabile di una forma di polmonite atipica a interessamento interstiziale, sia in comunit\u00e0 che nosocomiale.\nCiclo replicativo e patogenesi.\nDiffusa per via aerea, \"C. pneumoniae\" pu\u00f2 infettare, all'interno dell'albero respiratorio, sia macrofagi alveolari che cellule dell'epitelio respiratorio (pneumociti).\nL'infezione comunque si presenta non focalizzata (diversamente dalla polmonite lobare) e senza infiltrato alveolare, ma determina un ispessimento dei setti alveolari (polmonite interstiziale, appunto), con la conseguente alterazione della funzionalit\u00e0 respiratoria e l'opacizzazione del radiogramma del torace.\nIl batterio esiste extracellularmente e invade le cellule sotto forma di \"corpi elementari\" (EB, \"elementary bodies\"): forme di resistenza, metabolicamente inattive, caratterizzate da:\nL'ingresso nella cellula \u00e8 mediato dall'incorporazione in fagosomi, che normalmente andrebbero ben presto a fondersi con vescicole lisosomiali (contenenti idrolasi acide) per digerire e sterilizzare il contenuto. \"Chlamydophila\" per\u00f2 sopravvive nei fagosomi, perch\u00e9 entro un'ora dall\"'entry\", nel contesto della progressiva riattivazione della sua espressione genica (resa possibile dall'utilizzo di nucleotidi forniti dalla cellula-ospite, dal momento che il batterio non \u00e8 in grado di sintetizzarli), induce la trascrizione della proteina CT147, prodotto di uno dei 29 \"immediate early genes\" (o \"geni precocissimi\"). Questa proteina blocca proprio la fusione tra fagosoma e lisosoma, ed \u00e8 determinante per la sopravvivenza del batterio.\nCon la successiva espressione di \"early genes\" (\"geni precoci\"), il corpo elementare si attiva completamente, acquisendo il nome di \"corpo reticolare\" (RB, \"reticular body\") \u2013 forma questa caratterizzata da:\nI corpi reticolari, che grazie ai geni precoci si preparano alla divisione cellulare, moltiplicandosi danno origine ai cosiddetti \"corpi inclusi\", il tipico reperto morfologico di \"C. pneumoniae\", rappresentati dalla dilatazione del compartimento fagosomiale grazie a cui il batterio \u00e8 entrato nella cellula ospite.\nL'ultima serie di geni espressi dal batterio costituisce i \"late genes\" (\"geni tardivi\"), tra cui le proteine istoniche, e le proteine di superficie, che serviranno a \"Chlamydophila\" per lisare la cellula-ospite, consentendo alla progenie batterica di diffondersi e infettare nuove cellule. Tra le proteine di superficie, ricordiamo:\nEssendo espresse in membrana cellulare, queste proteine di superficie di \"C. pneumoniae\" sono tra i pochi prodotti genici del batterio a essere potenziali buoni \"target\" antigenici per un'ipotetica vaccinazione \u2013 infatti, la gran parte della replicazione intracellulare del batterio avviene in un compartimento (i \"corpi inclusi\", appunto) segregato sia dall'attacco lisosomiale che dalla conseguente presentazione antigenica.\nLe forme cellulari generate con la replicazione di \"Chlamydophila\" possono essere di due tipi:\nLo \"switch\" verso quest'ultima forma, clinicamente pi\u00f9 grave, perch\u00e9 predisponente alla cronicizzazione dell'infezione (come infezione persistente o a riattivazione occasionale), pu\u00f2 essere a volte determinato da un'inappropriata terapia antibiotica (ad esempio, con penicilline \u2013 inefficaci invece a uccidere il batterio, in quanto la sua parete cellulare non contiene l'usuale peptidoglicano, essendo di natura soprattutto proteica.\nDiagnosi.\nPer la diagnosi di un'infezione polmonare da \"C. pneumoniae\", alcuni criteri generali sono:\nIl sospetto diagnostico che emerge dalla visita oggi viene confermato soprattutto dalla diagnostica molecolare, con la ricerca di elementi genici di \"Chlamydophila\" via PCR (es. il \"plasmide criptico\", presente in pi\u00f9 copie in ogni cellula batterica).\nTerapia.\nEssendo \"C. pneumoniae\" un batterio intracellulare, la terapia antibiotica \u00e8 orientata su classi di molecole caratterizzate dalla facile penetrazione anche in cellule eucariotiche (cellula-ospite): chinoloni e macrolidi, insieme alle tetracicline.\nI beta-lattamici, cos\u00ec importanti per il trattamento delle polmoniti tipiche, in questo caso, anche per la natura proteica della parete cellulare di \"C. pneumoniae\", non rivestono alcuna utilit\u00e0; anzi, possono favorire quel quadro di resistenza e cronicizzazione dell'infezione sopra menzionato."}
{"id": "3888905", "revid": "662473", "url": "https://it.wikipedia.org/wiki?curid=3888905", "title": "Alto eldarin", "text": ""}
{"id": "3888907", "revid": "1543377", "url": "https://it.wikipedia.org/wiki?curid=3888907", "title": "Resezione endoscopica della prostata", "text": "La resezione endoscopica della prostata (o TURP, dall'espressione inglese \"TransUrethral Resection of the Prostate\") \u00e8 un'operazione urologica attuata nella terapia di alcune affezioni della prostata allo scopo di rimuovere ostacoli allo svuotamento della vescica. In particolare \u00e8 l'intervento maggiormente praticato nel mondo e in Italia a questo scopo ed \u00e8 considerato il trattamento chirurgico pi\u00f9 efficace dell'ipertrofia prostatica benigna (IPB), con esiti \"eccellenti\" per l'80-90% dei pazienti.\nIndicazioni.\nL'ipertrofia prostatica benigna (IPB) inizialmente viene curata con un trattamento medico ma, se questo non riduce i sintomi della patologia, si pu\u00f2 considerare la possibilit\u00e0 dell'intervento chirurgico (TURP). Dati i continui miglioramenti della medicina, comunque, il numero delle TURP eseguite \u00e8 in diminuzione. Ove la TURP fosse controindicata, si pu\u00f2 intervenire con una prostatectomia (endoscopica o meno) o con un catetere sovrapubico che aiuti il paziente ad espellere l'urina.\nDescrizione dell'intervento.\nCome indicato dal termine inglese \"transurethral\", l'intervento \u00e8 praticato raggiungendo e visualizzando la prostata con un catetere a triplo lume inserito attraverso l'uretra. Il termine italiano \"endoscopica\" specifica invece che l'operazione non \u00e8 eseguita \"a cielo aperto\" (non si incide cio\u00e8 la pelle esternamente), ma tramite il lume (o canale) \"operativo\" del catetere. Il tessuto da asportare (la parte interna della ghiandola prostatica) viene rimosso tramite la sua cauterizzazione elettrica o la dissezione \"a fette\" e, completato l'aspetto prettamente chirurgico, il catetere viene utilizzato per irrigare e svuotare la vescica urinaria da ogni residuo. L'intervento viene eseguito con il paziente in anestesia spinale o generale e ha una durata variabile, secondo i casi, dai 20 ai 60 minuti. Conclusa l'operazione, si applica per tre giorni (salvo complicazioni) un catetere vescicale per il lavaggio continuo della vescica. La degenza ospedaliera \u00e8 in media di 4 o 5 giorni\nEffetti collaterali.\nL'eiaculazione retrograda, che nel 70 % dei casi \u00e8 responsabile di sterilit\u00e0, \u00e8 dovuta all'abbassamento della pressione a livello del collo vescicale, a monte dello sbocco dei dotti eiaculatori con risalita del liquido seminale in vescica."}
{"id": "3888908", "revid": "248115", "url": "https://it.wikipedia.org/wiki?curid=3888908", "title": "Antibiotica", "text": ""}
{"id": "3888910", "revid": "662473", "url": "https://it.wikipedia.org/wiki?curid=3888910", "title": "Taliska", "text": ""}
{"id": "3888911", "revid": "248115", "url": "https://it.wikipedia.org/wiki?curid=3888911", "title": "Chlamydia psittaci", "text": ""}
{"id": "3888912", "revid": "248115", "url": "https://it.wikipedia.org/wiki?curid=3888912", "title": "Chlamydia pneumoniae", "text": ""}
{"id": "3888914", "revid": "248115", "url": "https://it.wikipedia.org/wiki?curid=3888914", "title": "Fagosomi", "text": ""}
{"id": "3888915", "revid": "339392", "url": "https://it.wikipedia.org/wiki?curid=3888915", "title": "Hobbittish", "text": ""}
{"id": "3888917", "revid": "248115", "url": "https://it.wikipedia.org/wiki?curid=3888917", "title": "Lisi cellulare", "text": ""}
{"id": "3888918", "revid": "712828", "url": "https://it.wikipedia.org/wiki?curid=3888918", "title": "Dalish", "text": ""}
{"id": "3888919", "revid": "248115", "url": "https://it.wikipedia.org/wiki?curid=3888919", "title": "Presentazione antigenica", "text": ""}
{"id": "3888920", "revid": "1442080", "url": "https://it.wikipedia.org/wiki?curid=3888920", "title": "Toray Pan Pacific Open 2002 - Doppio", "text": "Il doppio del torneo di tennis Toray Pan Pacific Open 2002, facente parte del WTA Tour 2002, ha avuto come vincitrici Lisa Raymond e Rennae Stubbs che hanno battuto in finale Els Callens e Roberta Vinci 6\u20131, 6\u20131."}
{"id": "3888922", "revid": "308179", "url": "https://it.wikipedia.org/wiki?curid=3888922", "title": "TURP", "text": ""}
{"id": "3888925", "revid": "253269", "url": "https://it.wikipedia.org/wiki?curid=3888925", "title": "Barry Van Dyke", "text": "Vita privata.\nSecondo figlio dell'attore Dick Van Dyke, ha un fratello maggiore, Christian, e due sorelle minori, Stacy e Carrie Beth. \u00c8 sposato con Mary ed ha quattro figli: Carey, Shane, Wes e Taryn, tutti apparsi col padre e il nonno Dick nella serie televisiva \"Un detective in corsia\" (\"Diagnosis Murder\"). Dal luglio del 2001 \u00e8 nonno di Ava (figlia di Carey).\nCarriera.\nLa sua carriera comincia nel 1961 con la partecipazione ad un episodio del \"The Dick Van Dyke Show\" nella parte di Florian, bambino prodigio nel suonare il violino. In seguito \u00e8 stato protagonista di film per la televisione, quali ad esempio \"Terrore a Lakewood\", \"Casino\" e \"Mr. Mom\".\nHa partecipato, come protagonista, alle serie televisive \"Galactica\" (1980), \"Gun Shy\" (1983), \"Airwolf\" (1987), \"The Van Dyke Show\" (1988), apparendo inoltre come guest star in varie altre serie televisive, quali \"Love Boat\", \"Mork &amp; Mindy\", \"Il principe delle stelle\", \"Mai dire s\u00ec\", \"Magnum, P.I.\", \"A-Team\", \"Hazzard\", \"T.J. Hooker\", \"La signora in giallo\" e \"Gli amici di pap\u00e0\".\nIl ruolo per cui \u00e8 maggiormente conosciuto \u00e8 quello del tenente Steve Sloan nella gi\u00e0 citata serie televisiva \"Un detective in corsia\" (1993-2001), di cui \u00e8 stato co-protagonista insieme al padre in tutti gli episodi, compresi cinque film TV, tre che hanno preceduto la serie (\"Diagnosis of Murder\" e \"The House in Sycamore Street\" del 1992, \"A Twist of the Knife\" del 1993) e due che la hanno seguita (\"Town Without Pity\" e \"Without Warning\", entrambi del 2002).\nDopo la conclusione di \"Un detective in corsia\" ha recitato, sempre come co-protagonista a fianco del padre e dei figli Shane e Carey, nella serie di quattro film TV \"Lezioni di giallo\" (\"Murder 101\")."}
{"id": "3888927", "revid": "662473", "url": "https://it.wikipedia.org/wiki?curid=3888927", "title": "Dunlandiano", "text": ""}
{"id": "3888928", "revid": "184755", "url": "https://it.wikipedia.org/wiki?curid=3888928", "title": "Minima concentrazione antibiotica", "text": "La minima concentrazione antibiotica o MAC (dall'acronimo in lingua inglese minimal antibiotic concentration) \u00e8 un termine utilizzato in microbiologia per indicare la minima concentrazione di farmaco antibiotico in grado di ridurre la crescita batterica di 1 log (oltre il 90%) in una determinata quantit\u00e0 di tempo, comparata con una coltura batterica di controllo.\nL'indice \u00e8 stato proposto per descrivere il comportamento dei batteri a basse concentrazioni di antibiotico, in contrasto con la concentrazione minima inibitoria (MIC) che ne studia gli effetti ad alte dosi. Pu\u00f2 essere utilizzato anche nel rapporto MIC/MAC per valutare l'attivit\u00e0 antibatterica a concentrazioni subminimali.\nTale indice non ha avuto tuttavia una grande diffusione, in quanto gli \u00e8 preferito lo stesso MIC."}
{"id": "3888930", "revid": "662473", "url": "https://it.wikipedia.org/wiki?curid=3888930", "title": "Dr\u00fbg", "text": ""}
{"id": "3888931", "revid": "767487", "url": "https://it.wikipedia.org/wiki?curid=3888931", "title": "Ciriaca di Roma", "text": "Agiografia e culto.\nSecondo una favolosa \"passio\", che si conservava nella Biblioteca Vallicelliana, Ciriaca era una nobile romana la quale, rimasta vedova dopo undici anni di matrimonio, mise se stessa e i suoi beni a disposizione dei cristiani che, durante la persecuzione, si riunivano nella sua casa, sita sul Celio, per celebrarvi i divini misteri. Conobbe anche Lorenzo che la guar\u00ec da un mal di capo; dopo la morte del santo, al tempo della persecuzione di Decio, fu arrestata e sottoposta a terribili tormenti durante i quali mor\u00ec, il 23 agosto. \nIl suo corpo fu sepolto nell'\u00abagro Verano\u00bb, non lungi da quello di san Lorenzo, in un suo podere. Cos\u00ec Ciriaca entr\u00f2 nell'agiografia di Lorenzo essendo, naturalmente, anch'essa elevata alla dignit\u00e0 di martire.\nSecondo un'iscrizione conservata in San Martino ai Monti, il papa Sergio II nel IX secolo aveva trasportato il suo corpo in quella chiesa donde, pi\u00f9 tardi, sarebbe stato ancora trasferito in quella di Santa Maria in Campitelli. "}
{"id": "3888932", "revid": "662473", "url": "https://it.wikipedia.org/wiki?curid=3888932", "title": "Lingua esterling", "text": ""}
{"id": "3888935", "revid": "486946", "url": "https://it.wikipedia.org/wiki?curid=3888935", "title": "Lingua haladin", "text": ""}
{"id": "3888937", "revid": "201394", "url": "https://it.wikipedia.org/wiki?curid=3888937", "title": "Skamobile", "text": "Skamobile \u00e8 il primo album del gruppo italiano ska core e punk rock Shandon, pubblicato nel 1997."}
{"id": "3888938", "revid": "1442080", "url": "https://it.wikipedia.org/wiki?curid=3888938", "title": "Proximus Diamond Games 2002 - Doppio", "text": "Il doppio del torneo di tennis Proximus Diamond Games 2002, facente parte del WTA Tour 2002, ha avuto come vincitrici Magdalena Maleeva e Patty Schnyder che hanno battuto in finale Nathalie Dechy e Meilen Tu 6\u20133, 6\u20137(3), 6\u20133."}
{"id": "3888939", "revid": "729019", "url": "https://it.wikipedia.org/wiki?curid=3888939", "title": "Abrantes (metropolitana di Madrid)", "text": "Abrantes \u00e8 una stazione della linea 11 della metropolitana di Madrid. Si trova sotto l'incrocio tra \"Avenida Abrantes\" e \"Calle de Alfonso Mart\u00ednez Conde\", nel distretto di Carabanchel.\nStoria.\nLa stazione \u00e8 stata inaugurata nel 1998, insieme al primo tratto della linea che comprendeva solo tre stazioni, da Plaza El\u00edptica alla stazione di Pan Bendito."}
{"id": "3888940", "revid": "1543377", "url": "https://it.wikipedia.org/wiki?curid=3888940", "title": "Rafael Garc\u00eda Cort\u00e9s", "text": "Carriera.\nCon il Real Madrid vinse un campionato spagnolo nel 1979 ed una Coppa nazionale nel 1982, successo bissato poi durante il periodo al Saragozza (1986). Nel 1977 prese parte con la Nazionale spagnola al Mondiale Under-20."}
{"id": "3888942", "revid": "287204", "url": "https://it.wikipedia.org/wiki?curid=3888942", "title": "Servizio di Controllo di Avvicinamento", "text": ""}
{"id": "3888943", "revid": "287204", "url": "https://it.wikipedia.org/wiki?curid=3888943", "title": "Rafael Garcia Cortes", "text": ""}
{"id": "3888944", "revid": "662473", "url": "https://it.wikipedia.org/wiki?curid=3888944", "title": "\u00d1oldorin Quenya", "text": ""}
{"id": "3888946", "revid": "662473", "url": "https://it.wikipedia.org/wiki?curid=3888946", "title": "Noldorin Quenya", "text": ""}
{"id": "3888949", "revid": "1728", "url": "https://it.wikipedia.org/wiki?curid=3888949", "title": "Louis Allier", "text": ""}
{"id": "3888950", "revid": "119718220", "url": "https://it.wikipedia.org/wiki?curid=3888950", "title": "Oltre la cupola, massoneria, mafia e politica", "text": "Oltre la cupola, massoneria, mafia e politica \u00e8 un libro sugli intrecci politico-massoni-mafiosi del 1994 edito da Rizzoli scritto dall'ex Presidente della Commissione parlamentare antimafia Francesco Forgione e da Paolo Mondani, con prefazione del Giurista Stefano Rodot\u00e0 e postfazione del Magistrato Agostino Cordova.\nContenuto.\nIl libro racconta di un'inchiesta condotta dal magistrato Agostino Cordova al tempo in cui era Procuratore della Repubblica di Palmi (a cavallo tra la fine degli anni '80 e primi anni '90 del secolo scorso), un'indagine partita per svelare un traffico di armi e droga della 'Ndrangheta e piano piano arriv\u00f2 ai piani alti coinvolgendo politici, membri delle istituzioni ed esponenti della massoneria legati a doppio filo con esponenti mafiosi secondo quanto accertato da Cordova e dai suoi sostituti (anche se poi l'inchiesta si concluse con un nulla di fatto ed archiviazioni generali).\nEdizioni.\nFrancesco Forgione e Paolo Mondani, \"Oltre la cupola, massoneria,mafia e politica\" Rizzoli editore 1994, pp.248 ISBN 8817843156."}
{"id": "3888951", "revid": "767487", "url": "https://it.wikipedia.org/wiki?curid=3888951", "title": "Jean-Antoine Gal", "text": "A partire dal 1854 fu priore di Sant'Orso.\nBiografia.\nInsieme ad altri intellettuali, sia ecclesiastici che laici, nel 1855 ha fondato l'Acad\u00e9mie Saint-Anselme, che si occupa inoltre della catalogazione e della salvaguardia dei resti romani di Aosta e della storiografia locale. \u00c8 stato presidente del \"Comit\u00e9 pour la conservation des antiquit\u00e9s du Duch\u00e9 d'Aoste\".\nSecondo una leggenda, nel 1833, quando per la costruzione del municipio di Aosta venne proposto di usare il Teatro romano di Aosta come cava di pietra, si rec\u00f2 personalmente a piedi dal Re sabaudo a Torino per invocarne l'intervento.\nDal 1855, su invito dell'Accademia Prussiana delle Scienze, aiut\u00f2 Theodor Mommsen nella ricerca sulle iscrizioni romane aostane per la stesura del \"Corpus inscriptionum latinarum\".\nLa sua passione per l'epoca romana in Valle e il suo rigore scientifico sono testimoniati anche dall'opera \"Coup d'\u0153il sur les antiquit\u00e9s du Duch\u00e9 d'Aoste\", del 1862, la vera prima mappa archeologica della Valle d'Aosta."}
{"id": "3888952", "revid": "1659677", "url": "https://it.wikipedia.org/wiki?curid=3888952", "title": "Sneguro\u010dka (opera)", "text": "Fanciulla di neve (fiaba di primavera) (in russo \"\u0421\u043d\u0435\u0433\u0443\u0440\u043e\u0447\u043a\u0430 (\u0432\u0435\u0441\u0435\u043d\u043d\u044f\u044f \u0441\u043a\u0430\u0437\u043a\u0430)\"), \u00e8 un'opera in quattro atti e un prologo di Nikolaj Rimskij-Korsakov, basata sull'omonimo dramma di Aleksandr Ostrovskij, che fu rappresentato per la prima volta nel 1873, con musiche di scena di \u010cajkovskij. Era l'opera prediletta di Rimskij-Korsakov.\nStoria della composizione.\nRimskij-Korsakov lesse per la prima volta \"Sneguro\u010dka\" di Ostrovskij nel 1874, senza che gli piacesse particolarmente. Nell'inverno 1879-80 il compositore, che nel frattempo aveva sviluppato un grande interesse per il folclore russo e le sue antiche leggende pagane, lesse nuovamente il dramma, che questa volta lo impression\u00f2 al punto da fargli nascere il desiderio di usarlo come soggetto per un'opera lirica. In occasione di un suo viaggio a Mosca, Rimskij-Korsakov fece visita ad Ostrovskij per chiedergli il permesso di usare il suo testo, con gli adattamenti del caso, per il libretto dell'opera, e questi acconsent\u00ec. Al suo ritorno a San Pietroburgo, il compositore si mise subito al lavoro e continu\u00f2 alacremente la scrittura dell'opera durante il suo soggiorno estivo a Stel\u00ebvo, tanto che il 12 agosto l'abbozzo era stato completato. Dal 7 settembre 1880 al 26 marzo 1881 fu eseguita l'orchestrazione. La storia tratta dell'opposizione delle forze eterne della natura e fa interagire personaggi fantastici e semileggendari (Nonno Gelo, la Primavera, lo spirito dei boschi Le\u0161ij, Sneguro\u010dka, lo zar Berendej...) con personaggi reali (Kupava, Mizgir'...). Il compositore si sforz\u00f2 di distinguere musicalmente i vari gruppi, e diversi singoli personaggi sono associati ad un leitmotiv. Inoltre Rimskij-Korsakov caratterizz\u00f2 gli abitanti del villaggio con melodie popolari. La prima rappresentazione ebbe luogo al teatro Mariinskij di San Pietroburgo il 29 gennaio (10 febbraio) 1882, diretta da Eduard Napravnik, e fu un successo. Nel 1898 il compositore complet\u00f2 la revisione dell'opera, nella versione oggi nota. \nTrama.\nL'azione si svolge nella terra degli abitanti del villaggio di Berendeev, in epoca preistorica.\nPrologo.\nSulla Collina Rossa. La quindicenne Sneguro\u010dka vuole vivere con la gente del vicino villaggio di Berendeev, ed i suoi genitori, Nonno Gelo e Bella Primavera, le permettono di farsi adottare da Bobyl' Bakula e sua moglie.\nAtto I.\nNel villaggio di Berendeev, sull'altra riva del fiume.\nSneguro\u010dka \u00e8 incantata dalle canzoni di Lel', ma si rattrista quando egli se ne va con alcune ragazze. Kupava entra ed annuncia il suo matrimonio con Mizgir'. La cerimonia viene celebrata, ma Mizgir' nota la Sneguro\u010dka, ne resta molto colpito e le chiede di amarlo. Kupava espone questo affronto agli abitanti del villaggio, che le consigliano di rivolgersi allo zar per avere giustizia.\nAtto II.\nNel palazzo dello zar Berendej. Kupava si lamenta di Mizgir' davanti allo zar Berendej, che decide di cacciare Mizgir' nella foresta. Queste deliberazioni sono per\u00f2 interrotte dalla comparsa di Sneguro\u010dka. Lo zar le chiede chi ella ami, e lei risponde: \"Nessuno\". Lo zar dichiara che chi riuscir\u00e0 a conquistare il cuore di Sneguro\u010dka, l'avr\u00e0 in sposa ed avr\u00e0 una ricompensa da lui stesso. Sebbene le ragazze presentino Lel' come l'aspirante migliore, Mizgir' giura che avr\u00e0 il cuore di Sneguro\u010dka. Lo zar acconsente alla sfida ed il popolo canta in suo onore.\nAtto III.\nLa sera stessa, nella foresta. Il popolo si diverte con canzoni e danze. Lo zar invita Lel' a scegliere una ragazza. Nonostante le speranze di Sneguro\u010dka, egli bacia Kupava e se ne va con lei. Sneguro\u010dka, sola e sconsolata, si chiede perch\u00e9 Lel' l'abbia rifiutata. All'improvviso appare Mizgir', che cerca ancora una volta di conquistarla. Spaventata dalle sue parole, la giovane scappa, ma Le\u0161ij, lo Spirito dei boschi, inganna Mizgir' e gli fa inseguire un fantasma, invece della vera Sneguro\u010dka. Lel' e Kupava entrano, dichiarando il loro amore reciproco. Sneguro\u010dka li trova e, vedendo la loro felicit\u00e0, desidera infine di avere la capacit\u00e0 di amare.\nAtto IV.\nNella valle del dio Jarilo, all'alba del giorno dopo. Sneguro\u010dka chiama sua madre, Bella Primavera, che appare da un lago circondata di fiori. La Primavera d\u00e0 alla figlia una ghirlanda e la ammonisce di stare lontana dalla luce del sole, poi con il suo seguito se ne torna in fondo al lago. Prima che Sneguro\u010dka possa tornare al riparo nella foresta, appare Mizgir'. Incapace di resistere oltre, la giovane gli dichiara il suo amore. Gli abitanti di Berendeev giungono a coppie di sposi per celebrare il giorno di Jarilo. Di fronte allo zar, Mizgir' presenta Sneguro\u010dka come sua sposa. Mentre lei dichiara il suo amore per Mizgir', appare un raggio di sole e Sneguro\u010dka pronuncia il suo addio: la potenza dell'amore \u00e8 la causa della sua fine. Tra lo stupore del popolo, lei si scioglie, e l'inconsolabile Mizgir' si annega nel lago. Lo zar riesce a calmare il popolo inorridito, spiegando che questo evento ha posto fine all'inverno lungo quindici anni che era loro capitato. Il popolo eleva quindi un inno festante a Jarilo.\nOpere derivate.\nRimskij-Korsakov ricav\u00f2 una suite dall'opera cos\u00ec composta:"}
{"id": "3888953", "revid": "1271241", "url": "https://it.wikipedia.org/wiki?curid=3888953", "title": "Sauber C31", "text": "La Sauber C31 \u00e8 una monoposto di Formula 1 costruita dalla Sauber, per partecipare al Campionato mondiale di Formula 1 2012.\nPresentata il 6 febbraio 2012 a Jerez de la Frontera, in Spagna, sostituiva la Sauber C30, la quale aveva disputato il Campionato 2011.\nCome l'anno precedente la vettura fu affidata a Kamui Kobayashi e Sergio P\u00e9rez.\nLivrea e sponsor.\nLa livrea era la stessa dell'anno precedente: bianca e nera. Tra gli sponsor vi erano l'azienda NEC e anche il Chelsea.\nSviluppo.\nIn ottemperanza alle regole introdotte a inizio stagione, il musetto della vettura venne abbassato a 55\u00a0cm da terra. Come per la grande maggioranza delle vetture concorrenti fu adottata una soluzione con uno scalino che raccordava il musetto con il resto della parte anteriore della monoposto.\nLa particolare geometria degli scarichi impostata per il retrotreno fu osservata con interesse dalle altre scuderie, in particolare dalla Ferrari.\nStagione 2012.\nCampionato.\nLa monoposto esord\u00ec positivamente, cogliendo un doppio piazzamento a punti nel Gran Premio d'esordio. Nel successivo Gran Premio della Malesia i risultati furono anche migliori: grazie anche ad una strategia di gara indovinata P\u00e9rez, scattato dalla nona posizione in griglia, fu in grado di contendere la vittoria a Fernando Alonso, tagliando il traguardo in seconda posizione e riportando la Sauber a podio per la prima volta dal 2009, quando la scuderia era di propriet\u00e0 della BMW.\nNel Gran Premio di Cina Kobayashi fece segnare il quarto tempo in qualifica, scattando dalla terza posizione grazie ad una penalit\u00e0 inflitta a Lewis Hamilton. In gara, per\u00f2, il pilota giapponese non fu in grado di mantenersi su quei livelli, chiudendo in decima posizione nonostante avesse fatto segnare il giro pi\u00f9 veloce.\nNelle tre gare seguenti l'unico piazzamento a punti fu un quinto posto di Kobayashi nel Gran Premio di Spagna, ma la vettura continu\u00f2 a mostrarsi competitiva. A Barcellona P\u00e9rez aveva infatti ottenuto il quinto tempo in qualifica, scivolando poi nelle retrovie per una foratura, mentre a Montecarlo lo stesso pilota messicano, costretto a partire dal fondo per un incidente nelle qualifiche, fece segnare il giro pi\u00f9 veloce in gara, chiudendo per\u00f2 appena fuori dalla zona punti.\nIl secondo podio stagionale arriv\u00f2, sempre per mano di P\u00e9rez, nel Gran Premio del Canada. Il pilota messicano, scattato dalla quindicesima piazza, mise nuovamente a frutto una buona strategia, compiendo una sola sosta dopo aver completato pi\u00f9 di met\u00e0 gara con lo stesso treno di pneumatici. Seguirono alcune gare con risultati piuttosto altalenanti: in Germania entrambi i piloti si piazzarono a punti, con Kobayashi quarto e P\u00e9rez sesto, mentre in altre occasioni nessuno dei due riusc\u00ec a far segnare punti.\nIn Belgio la C31 si dimostr\u00f2 particolarmente competitiva: Kobayashi si qualific\u00f2 in seconda posizione, con P\u00e9rez quarto. La gara fu per\u00f2 estremamente deludente per la scuderia svizzera, con entrambi i piloti coinvolti in una collisione alla prima curva scatenata da Romain Grosjean. La Sauber si rifece nel successivo Gran Premio d'Italia, nel quale P\u00e9rez sfrutt\u00f2 di nuovo una strategia ad una sosta per risalire dalla dodicesima posizione in griglia alla seconda sul traguardo.\nIl quarto ed ultimo podio stagionale giunse nel Gran Premio del Giappone, questa volta per mano di Kobayashi. Nel Gran Premio di casa il pilota nipponico tagli\u00f2 il traguardo al terzo posto dopo essere scattato dalla stessa posizione in griglia, mentre P\u00e9rez, partito quinto, si ritir\u00f2 per un testacoda.\nI buoni risultati permisero alla Sauber di contendere alla Mercedes il quinto posto nella classifica costruttori, portandosi a 20 lunghezze dal team tedesco. La situazione rimase invariata dopo i Gran Premi di Corea e India, nei quali nessuna delle due squadre riusc\u00ec a marcare punti. Ad Abu Dhabi Kobayashi colse un sesto posto che ridusse il distacco a 12 punti, ma nel Gran Premio degli Stati Uniti n\u00e9 lui n\u00e9 P\u00e9rez conquistarono punti. Nel conclusivo Gran Premio del Brasile torn\u00f2 a punti, chiudendo nono, ma questo risultato non fu sufficiente per il sorpasso in classifica. La Sauber chiuse quindi la stagione al sesto posto assoluto, con 126 punti e quattro podi."}
{"id": "3888954", "revid": "662473", "url": "https://it.wikipedia.org/wiki?curid=3888954", "title": "Dunlending", "text": ""}
{"id": "3888956", "revid": "729019", "url": "https://it.wikipedia.org/wiki?curid=3888956", "title": "Pan Bendito (metropolitana di Madrid)", "text": "Pan Bendito \u00e8 una stazione della linea 11 della metropolitana di Madrid. Si trova sotto \"Avenida de Abrantes\", nel distretto di Carabanchel.\nStoria.\nLa stazione \u00e8 stata inaugurata nel 1998, insieme al primo tratto della linea che comprendeva solo tre stazioni, da Plaza El\u00edptica alla stessa Pan Bendito, ed \u00e8 stata capolinea della linea 11 fino al 18 dicembre 2006, quando venne aperto il secondo tratto della linea da Pan Bendito alla stazione di La Peseta."}
{"id": "3888957", "revid": "662473", "url": "https://it.wikipedia.org/wiki?curid=3888957", "title": "Atanat\u00e1ri", "text": ""}
{"id": "3888962", "revid": "47767", "url": "https://it.wikipedia.org/wiki?curid=3888962", "title": "Nazzarena", "text": ""}
{"id": "3888963", "revid": "47767", "url": "https://it.wikipedia.org/wiki?curid=3888963", "title": "Nazarena", "text": ""}
{"id": "3888964", "revid": "729019", "url": "https://it.wikipedia.org/wiki?curid=3888964", "title": "Bocca di rana", "text": "La bocca di rana (italianizzazione di \"Kr\u00f6tenkopfhelm\" in lingua tedesca, seppur oggi si preferisca usare la variante \"Stechhelm\"), anche elmo da giostra, \u00e8 una tipologia di elmo appositamente disegnato nel XV secolo per la giostra, parte della pesante armatura da giostra del tipo \"Stechzeug\". Manufatto interamente realizzato in acciaio, costituisce la pi\u00f9 solida ed ingombrante arma bianca difensiva per la testa mai realizzata.\nStoria.\nLa bocca di rana venne sviluppata nel XV secolo dal modello del grande elmo tubolare del XIII-XIV secolo. Differentemente dall'archetipo per\u00f2, utilizzato sia nei tornei che nelle battaglie vere e proprie, la bocca di rana fu invece accorgimento difensivo destinato unicamente ad un utilizzo ludico, incaricato di coronare le sempre pi\u00f9 specializzate armature da giostra che andavano parallelamente distaccandosi dal modello dell'armatura a piastre \"gotica\".\nDifferentemente dalle altre tipologie di elmo, la bocca di rana si aggancia direttamente sulla parte superiore della corazza, onde garantire un pi\u00f9 ottimale scarico delle forze messe in gioco dall'impatto della lancia contro il bersaglio. Come il grande elmo, anche la bocca di rana dove essere forzatamente indossata dal portatore previa copertura della testa con un cappuccio di panno e cuoio.\nElmo di dimensioni ed ingombro enormi, interamente realizzato in acciaio, la bocca di rana garantiva all'utente una scarsissima visibilit\u00e0.\nUna stretta feritoia separava la calotta/visiera dalla ventaglia: in sostanza, il cavaliere era messo nelle condizioni di poter vedere solo il suo avversario, all'estremo opposto della lizza. Alla fine della carica, poco prima dell'impatto della lancia contro il bersaglio, il portatore doveva reclinare la testa all'indietro onde \"nascondere\", o meglio chiudere, la feritoia visiva per evitare che schegge dell'astile ligneo della lancia avversaria vi penetrassero. Nonostante tutta questa serie di accorgimenti difensivi, nemmeno la bocca di rana era in grado di garantire a pieno l'incolumit\u00e0 del portatore. Proprio a causa di una scheggia di lancia penetrata nella ridottissima feritoia dell'elmo mor\u00ec infatti il sovrano Enrico II di Francia durante il suo scontro con Gabriele I di Lorges, conte di Montgomery durante i festeggiamenti parigini successivi alla sigla del trattato di pace di Cateau-Cambr\u00e9sis (1\u00ba luglio 1559).\nCostruzione.\nLa bocca di rana si connatura come una sorta di ibrido tra il grande elmo tubolare del XIII secolo e l'elmo chiuso:\nCalotta e ventaglia poggiano su un corpo semi-cilindrico che sviluppa dalla base dell'elmo, a sua volta studiata per poggiare direttamente sulla parte superiore della corazza toracica, e che costituisce il para-nuca della bocca di rana. In alcuni esemplari, la ventaglia era incernierata al supporto posteriore e poteva essere aperta sul davanti per permettere al cavaliere un'efficace aerazione senza dover slacciare l'ingombrante elmo da giostra."}
{"id": "3888966", "revid": "375960", "url": "https://it.wikipedia.org/wiki?curid=3888966", "title": "Elmo a bocca di rana", "text": ""}
{"id": "3888969", "revid": "1516087", "url": "https://it.wikipedia.org/wiki?curid=3888969", "title": "Williams FW34", "text": "La Williams FW34 \u00e8 un'automobile monoposto sportiva di Formula 1, realizzata dalla Williams F1 per partecipare al Campionato mondiale di Formula 1 2012.\nAffidata a Pastor Maldonado e Bruno Senna, nel Gran Premio di Spagna colse per mano del venezuelano la prima vittoria dopo oltre sette anni per la scuderia britannica. S\u00ec tratta dell\u2019ultima vittoria ottenuta sinora della scuderia inglese, nonch\u00e9 l\u2019ultima sotto la guida della famiglia Williams.\nLivrea e Sponsor.\nLa FW34 ricalca i colori dell'anno precedente con qualche modifica. Gli sponsor sono:\nSviluppo.\nIn ottemperanza alle regole introdotte nel 2012, il musetto della vettura fu portato ad un'altezza di 55\u00a0cm da terra. Come per la grande maggioranza delle vetture concorrenti fu adottata una soluzione con uno scalino che raccordava il musetto con il resto della parte anteriore della monoposto.\nDa questa stagione la Williams torn\u00f2 a montare propulsori della Renault. In precedenza la scuderia inglese aveva corso 146 Gran Premi con motori dalla casa francese, conquistando 63 vittorie, 79 \"pole\", 69 giri veloci, 141 podi, quattro titoli piloti e cinque costruttori tra il 1989 e il 1997.\nStagione 2012.\nCampionato.\nPresentata il 7 febbraio 2012 a Jerez de la Frontera, la vettura fu la prima progettata sotto una nuova gestione tecnica della scuderia, dopo l'abbandono della squadra da parte di Sam Michael, direttore tecnico dal 2004. Michael era stato sostituito a partire dalla fine della stagione 2011 da Mike Coughlan, che assunse il ruolo di direttore tecnico.\nI piloti erano il venezuelano Pastor Maldonado, in squadra gi\u00e0 nella stagione precedente, e il brasiliano Bruno Senna. Fu confermato come terzo pilota il finlandese Valtteri Bottas.\nLa vettura si dimostr\u00f2 molto pi\u00f9 competitiva della precedente prodotta dal team inglese, tanto da permettere a Maldonado di lottare per le prime posizioni gi\u00e0 nel Gran Premio d'Australia, dove il pilota venezuelano si ritir\u00f2 nel corso dell'ultima tornata mentre occupava il sesto posto. Nelle gare successive Maldonado e Senna conquistarono alcuni arrivi a punti, mentre nel Gran Premio di Spagna il pilota venezuelano riport\u00f2 alla vittoria la Williams dopo sette stagioni, vincendo un serrato confronto con Fernando Alonso dopo essere partito dalla pole position.\nNonostante diverse buone prestazioni di Maldonado in qualifica, nel prosieguo della stagione il miglior risultato fu solamente un quinto posto conquistato dal venezuelano nel Gran Premio di Abu Dhabi. Per il resto la stagione di Maldonado fu compromessa da una lunga serie di penalit\u00e0 e di incidenti, mentre Senna, pi\u00f9 regolare del compagno, ottenne altri piazzamenti nella parte bassa della zona punti, ottenendo come miglior risultato un sesto posto.\nIl notevole miglioramento rispetto alla stagione precedente non fu, per\u00f2, rispecchiato da un corrispondente avanzamento nella classifica iridata: la scuderia inglese, pur conquistando 76 punti contro i 5 del 2011, guadagn\u00f2 solamente una posizione, chiudendo all'ottavo posto."}
{"id": "3888971", "revid": "729019", "url": "https://it.wikipedia.org/wiki?curid=3888971", "title": "San Francisco (metropolitana di Madrid)", "text": "San Francisco \u00e8 una stazione della linea 11 della metropolitana di Madrid. Si trova sotto \"Avenida de los Poblados\", nell'omonimo quartiere del distretto di Carabanchel.\nStoria.\nIl 18 dicembre 2006 viene aperta al pubblico la stazione, come parte del prolungamento della linea da Pan Bendito alla stazione stessa di La Peseta. Tale prolungamento con una lunghezza di 2,7 km ha avuto un costo pari a 172 milioni di euro."}
{"id": "3888972", "revid": "599013", "url": "https://it.wikipedia.org/wiki?curid=3888972", "title": "Antonio Garc\u00eda Navajas", "text": ""}
{"id": "3888974", "revid": "372624", "url": "https://it.wikipedia.org/wiki?curid=3888974", "title": "Corpus inscriptionum latinarum", "text": ""}
{"id": "3888976", "revid": "287204", "url": "https://it.wikipedia.org/wiki?curid=3888976", "title": "Antonio Garcia Navajas", "text": ""}
{"id": "3888980", "revid": "339392", "url": "https://it.wikipedia.org/wiki?curid=3888980", "title": "The Electric Boat Company", "text": ""}
{"id": "3888981", "revid": "682087", "url": "https://it.wikipedia.org/wiki?curid=3888981", "title": "Talassemia alfa", "text": ""}
{"id": "3888983", "revid": "247222", "url": "https://it.wikipedia.org/wiki?curid=3888983", "title": "Turner Pictures", "text": ""}
{"id": "3888984", "revid": "729019", "url": "https://it.wikipedia.org/wiki?curid=3888984", "title": "Carabanchel Alto (metropolitana di Madrid)", "text": "Carabanchel Alto \u00e8 una stazione della linea 11 della metropolitana di Madrid. Si trova sotto \"Avenida de Carabanchel Alto\", nel distretto di Carabanchel.\nStoria.\nIl 18 dicembre 2006 viene aperta al pubblico la stazione, come parte del prolungamento della linea da Pan Bendito alla stazione stessa di La Peseta. Tale prolungamento con una lunghezza di 2,7 km ha avuto un costo pari a 172 milioni di euro."}
{"id": "3888987", "revid": "1442080", "url": "https://it.wikipedia.org/wiki?curid=3888987", "title": "Qatar Total Open 2002 - Doppio", "text": "Il doppio del torneo di tennis Qatar Total Open 2002, facente parte del WTA Tour 2002, ha avuto come vincitrici Janette Hus\u00e1rov\u00e1 e Arantxa S\u00e1nchez Vicario che hanno battuto in finale Alexandra Fusai e Caroline Vis 6\u20133, 6\u20133."}
{"id": "3888988", "revid": "1982", "url": "https://it.wikipedia.org/wiki?curid=3888988", "title": "9722 Montalcini", "text": ""}
{"id": "3888992", "revid": "1442080", "url": "https://it.wikipedia.org/wiki?curid=3888992", "title": "Dubai Tennis Championships 2002 - Doppio femminile", "text": "Il doppio femminile del torneo di tennis Dubai Tennis Championships 2002, facente parte del WTA Tour 2002, ha avuto come vincitrici Barbara Rittner e Mar\u00eda Vento-Kabchi che hanno battuto in finale Sandrine Testud e Roberta Vinci 6\u20133, 6\u20132."}
{"id": "3889002", "revid": "729019", "url": "https://it.wikipedia.org/wiki?curid=3889002", "title": "La Peseta (metropolitana di Madrid)", "text": "La Peseta \u00e8 una stazione della linea 11 della metropolitana di Madrid. Si trova sotto l'incrocio tra \"Salvador Allende\" e \"Avenida de la Peseta\", nel quartiere di Carabanchel, Madrid.\nStoria.\nIl 18 dicembre 2006 viene aperta al pubblico la stazione, come parte del prolungamento della linea da Pan Bendito alla stazione stessa di La Peseta. Tale prolungamento con una lunghezza di 2,7 km ha avuto un costo pari a 172 milioni di euro. La stazione ha funto da capolinea fino al 5 ottobre 2010, quando la linea \u00e8 stata prolungata fino a La Fortuna."}
{"id": "3889003", "revid": "1442080", "url": "https://it.wikipedia.org/wiki?curid=3889003", "title": "Copa Colsanitas 2002 - Doppio", "text": "Il doppio del torneo di tennis Copa Colsanitas 2002, facente parte del WTA Tour 2002, ha avuto come vincitrici Virginia Ruano Pascual e Paola Su\u00e1rez che hanno battuto in finale Tina Kri\u017ean e Katarina Srebotnik 6\u20132, 6\u20131."}
{"id": "3889004", "revid": "122246", "url": "https://it.wikipedia.org/wiki?curid=3889004", "title": "Coppa del Re (pallavolo)", "text": "La Coppa del Re \u00e8 un torneo per club della Spagna ed \u00e8 posto sotto l'egida della Federazione pallavolistica della Spagna.\nLa prima edizione del torneo si \u00e8 giocata nell'annata 1950-51 e le squadre che hanno riportato il maggior numero di successi sono il e l'."}
{"id": "3889007", "revid": "1442080", "url": "https://it.wikipedia.org/wiki?curid=3889007", "title": "State Farm Women's Tennis Classic 2002 - Doppio", "text": "Il doppio del torneo di tennis State Farm Women's Tennis Classic 2002, facente parte del WTA Tour 2002, ha avuto come vincitrici Lisa Raymond e Rennae Stubbs che hanno battuto in finale Cara Black e Elena Lichovceva 6-3, 5-7, 7-64."}
{"id": "3889008", "revid": "161273", "url": "https://it.wikipedia.org/wiki?curid=3889008", "title": "24 Ophiuchi", "text": "24 Ophiuchi \u00e8 un sistema stellare situato nella costellazione dell'Ofiuco; si tratta probabilmente di una binaria spettroscopica, la cui componente principale \u00e8 una stella bianca di sequenza principale, variabile, con classe spettrale A0V, distante 363 anni luce da noi, di magnitudine apparente 5,57.\nScoperta.\nFu scoperta da John Flamsteed il 3 giugno 1711 a 11h11m37s, e declinazione di -22\u00b046'45\" e confrontando la sua distanza zenitale con quella di altre stelle osservate lo stesso giorno, si \u00e8 rilevato che allora fu commesso un errore di circa 23' in declinazione, tuttora corretto nei moderni cataloghi.\nDati fisici.\nLa stella \u00e8 una stella bianca di sequenza principale di classe A0V. Si tratta in realt\u00e0 di una stella binaria, le componenti sono molto vicine e in poco pi\u00f9 di un secolo la separazione tra le due componenti \u00e8 variata da 0,4 a 1 secondo d'arco\nOccultazioni.\nPer la sua posizione prossima all'eclittica, \u00e8 talvolta soggetta ad occultazioni da parte della Luna e, pi\u00f9 raramente, dei pianeti, generalmente quelli interni.\nL'ultima occultazione lunare si \u00e8 verificata il 16 febbraio 2012."}
{"id": "3889012", "revid": "1442080", "url": "https://it.wikipedia.org/wiki?curid=3889012", "title": "Abierto Mexicano Telcel 2002 - Doppio femminile", "text": "Il doppio femminile del torneo di tennis Abierto Mexicano Telcel 2002, facente parte del WTA Tour 2002, ha avuto come vincitrici Virginia Ruano Pascual e Paola Su\u00e1rez che hanno battuto in finale Tina Kri\u017ean e Katarina Srebotnik 7-5, 6-1."}
{"id": "3889014", "revid": "767487", "url": "https://it.wikipedia.org/wiki?curid=3889014", "title": "D'erlanger", "text": "I D'erlanger sono un gruppo musicale rock giapponese, formatasi a Kyoto nel 1983 e ricostituitasi nel 2007 dopo una rottura nel 1990. Il gruppo ha avuto un ruolo importante nella formazione del genere visual kei.\nStoria.\nAnni ottanta: nascita e scioglimento.\nIl gruppo si costituisce nel dicembre 1983 da Ichiro Takigawa (Cipher) e Tomohiro Nakaoalla (Seela). A completare il gruppo c'erano Kaoru Miyahira e il batterista Tadashi Uno (Shi-Do), provenienti dallo stesso liceo. Si esibiscono per la prima volta nel maggio 1984 presso la Osaka Bourbon House, quando Cipher aveva quindici anni. Nell'agosto 1984, Kaoru lascia la band e viene sostituito da Yoshifumi Fukui (Dizzy).\nNel 1985 pubblicano tre demo, \"Tonight\", \"The Birth of Splendid Beast!!\" e \"Blue\". Il 26 ottobre 1986 sono hanno partecipato ad un evento al Rokumeikan di Meguro, chiamato \"The New Power Metal Audition\", organizzato dalla Mandrake Root Records per celebrare il primo anniversario dell'etichetta. D'Erlanger vince il concorso e pubblicano il loro singolo \"Girl\" il 20 febbraio 1987. Il 22 febbraio pubblicano gratuitamente un'altra demo contenente solo la canzone \"Sadistic Emotion\".\nIl 1\u00ba agosto 1987, i D'erlanger hanno tenuto il loro primo concerto a Meguro. In seguito, Shi-Do lascia la band, sostituito da Tetsu Kikuchi nel mese di ottobre. Dizzy poi abbandona nel giugno 1988. Il 1\u00ba luglio dello stesso anno, Kyo diventa il nuovo vocalist della band.\nDopo la prima esibizione con Kyo del 22 luglio, il gruppo intraprende il \"Sadistical Punk Tour\" del 1989, pubblicando il 10 febbraio il loro primo album, \"La Vie en rose\", venduto tramite prenotazione e ripubblicato undici giorni dopo. In seguito intraprendono l'\"Incarnation of Eroticism Tour\".\nNel 1990 firmano un contratto con l'etichetta Ariola Japan, all'epoca dipendente della BMG. Durante l'\"Ai to Shi to Koh-Kotsu Tour\", pubblicano il singolo, \"Darlin\" del 24 gennaio, mentre il 7 marzo esce il loro secondo album, \"Basilisk\". Al \"Moon e il Tour Memories\", conclusosi il 31 ottobre a Osaka, pubblicano il singolo \"Lullaby -1990 -\".\nIl 24 dicembre i D'erlanger annunciano lo scioglimento del gruppo. Il 6 marzo 1991 pubblicano video e due album live dal titolo \"Moon and the Memories... the Eternities Last Live\".\nIl 21 aprile 1995 vengono ripubblicati i loro due album in studio.\n2007: il nuovo gruppo.\nIl 14 marzo 2007 i D'erlanger ritornano in scena pubblicando \"Pandora\", una compilation delle loro canzoni, e \"Lazzaro\", il terzo nuovo album. Un anno dopo, il 19 marzo 2008, pubblicano il singolo \"Zakuro\", che comprende una versione nuova di \"Telephon\", originariamente sulla demo \"Blue\", rinominato \"Love Anymore\". Il 30 aprile esce il loro quarto album, \"The Price of Being a Rose is Loneliness\".\nIl 25 luglio si sono esibiti a Taipei, prima esibizione all'estero, e al \"V-Rock Festival '09\" il 24 ottobre 2009. Il festival \u00e8 stato trasmesso in diretta in tutto il mondo sul sito ufficiale. Hanno anche tenuto un concerto nella Corea del Sud il 30 ottobre.\nL'11 novembre 2009 la band ha pubblicato il suo quinto album, \"D'erlanger\".\nI D'erlanger annunciano un nuovo album intitolato \"A Fabulous Thing in Rose\" il 29 settembre 2010, contenente undici tracce che comprendono cover di brani dei loro primi due album in studio, una versione inglese di \"La Vie en rose\", pi\u00f9 la nuova canzone \"Everything is Nothing\", scritto negli anni ottanta e la versione strumentale di \"Adameve\".\nIl 13 dicembre annunciano sul loro sito ufficiale un'esibizione a Mosca (il primo in Europa), previsto il 30 aprile 2011, ma a causa del terremoto del T\u014dhoku del 2011, la band ha deciso di rinviare il concerto."}
{"id": "3889016", "revid": "729019", "url": "https://it.wikipedia.org/wiki?curid=3889016", "title": "La Fortuna (metropolitana di Madrid)", "text": "La Fortuna \u00e8 una stazione della linea 11 della metropolitana di Madrid. Si trova sotto \"Calle de San Jos\u00e9\", nel quartiere \"La Fortuna\" nella citt\u00e0 di Legan\u00e9s. \u00c8 l'unica stazione di questa linea che si trova al di fuori del territorio della citt\u00e0 di Madrid. \u00c8 l'unica stazione della rete situata a Legan\u00e9s che ha un collegamento diretto con la capitale, inoltre \u00e8 l'unica stazione del comune di Legan\u00e9s che non \u00e8 collegata alla linea 12.\nStoria.\nI lavori iniziarono nel 2007, con una durata di 36 mesi e un costo pari a 200 milioni di euro. Il 19 settembre \u00e8 iniziato il pre-esercizio della tratta fino all'apertura della linea. Il 5 ottobre 2010 fu inaugurata la stazione.\nNell'aprile 2014, l'UE ha sottolineato la sottoutilizzazione di questa estensione della metropolitana, poich\u00e9 secondo la Corte dei conti europea la linea \"ha meno del 18% degli utenti previsti dal \"Gobierno de la Comunidad de Madrid\" quando sono stati richiesti i fondi europei per la costruzione di questa ultima parte\". Inoltre: \"L'analisi delle esigenze di mobilit\u00e0 prima del progetto non includeva un confronto quantitativo delle diverse opzioni di trasporto\"."}
{"id": "3889018", "revid": "1543377", "url": "https://it.wikipedia.org/wiki?curid=3889018", "title": "Grotte Cango", "text": "Le grotte Cango si trovano nel calcare precambriano delle pendici della catena montuosa dello Swartberg, vicino alla citt\u00e0 di Oudtshoorn nella provincia del Capo Occidentale in Sudafrica. Le grotte fanno parte della Garden Route.\nDescrizione.\nLa grotta principale \u00e8 una delle pi\u00f9 belle e conosciute grotte turistiche dello Stato ed attrae numerosi turisti anche da oltreoceano. Nonostante l'ampia estensione di tunnel e camere che procedono per oltre quattro chilometri, solo circa un quarto \u00e8 aperto ai visitatori, che si possono muovere nelle grotte solo se seguiti da una guida. I tour sono condotti a intervalli regolari per buona parte dei giorni. Le grotte contengono grandi formazioni di calcare e stretti passaggi tra una sala e l'altra. Il pi\u00f9 stretto dei passaggi aperti al pubblico \u00e8 di 30\u00a0cm.\nStoria.\nIl professore A.J.H. Goodwin, archeologo dell'Universit\u00e0 di Citt\u00e0 del Capo, ha svolto scavi nelle grotte Cango nel 1930. Artefatti in pietra ed altro materiale culturale raffigurano le persone che abitarono all'entrata delle grotte per molto tempo alla met\u00e0 o alla fine dell'et\u00e0 della pietra.\nLe grotte furono scoperte nel 1780 da un contadino locale di nome Jacobus Van Zyl. La sala in cui scese la prima volta (chiamata sala Van Zyl e lunga come un campo di calcio), prende da lui il nome. Furono condotte ulteriori esplorazioni, e una seconda sala fu scoperta nel 1792. Le grotte divennero in poco tempo un popolare luogo turistico.\nSi dice che nel 1898 Johnny van Wassenaer, la prima guida ufficiale delle grotte abbia camminato 29 ore prima di incontrare la fine delle grotte. Una volta giuntovi, calcol\u00f2 di essere a 25\u00a0km dall'entrata, e 275 metri sotto il livello del suolo. Apparentemente il suo percorso seguiva un fiume sotterraneo. Al momento non sono state trovate grotte che possano supportare la sua storia.\nStudi ed esplorazioni.\nIl primo sopralluogo fu fatto nel 1897, e furono mappate le prime 26 camere. Nel 1956 la South African Spelaeological Association fu incaricata di disegnare una mappa accurata delle grotte Cango, e di cercare entrate alternative. Secondo i loro studi le grotte erano lunghe 775 metri, e non salirono o scesero mai di oltre 16 metri. Questo gruppo di sale fu chiamato Cango I. Il punto pi\u00f9 vicino alla superficie si trova nella Cucina del Diavolo, a 52,6 metri dal suolo.\nNel 1972 James Craig-Smith, Luther Terblanche e Dart Ruiters aprirono un passaggio ostruito scoprendo Cango II. Questo nuovo gruppo era lungo 270 metri e partiva dalla Cucina del Diavolo. Alla fine di Cango II si trovava un pendio che scendeva di 20 metri fino a raggiungere una camera piena d'acqua. Quest'acqua scorreva in direzione di Cango I.\nNell'agosto del 1975, durante un simposio sulla biologia speleologica, una squadra di esplorazione guidata da Florus Koper dren\u00f2 dalla camera buona parte dell'acqua, e nuot\u00f2 in quello che prima era un passaggio sommerso. In questo modo si scoprirono altre grotte, chiamate Cango III. Insieme queste grotte avevano una lunghezza di un chilometro. La pi\u00f9 grande delle camere era di circa 300 metri.\nDigby Ellis e Dave Land aggiunsero altri 290 metri a Cango III quando scoprirono uno stretto passaggio nel dicembre del 1977. Altri 90 metri furono scoperti nel giugno del 1978. Tutte queste aggiunte furono studiate nell'agosto del 1978 da Dave Land, Charles Maxwell, Brian Russell e Dave Crombie."}
{"id": "3889020", "revid": "28592", "url": "https://it.wikipedia.org/wiki?curid=3889020", "title": "Abbazia di Magonza", "text": ""}
{"id": "3889021", "revid": "31886", "url": "https://it.wikipedia.org/wiki?curid=3889021", "title": "Albi di PK - Pikappa", "text": "Questo \u00e8 l'elenco degli albi di \"PK - Pikappa\", pubblicati dal 2002 al 2005 dalla The Walt Disney Company Italia.\n\"PK\" 001.\n\"Un supereroe per caso\".\nTornato a casa Paperino viene incaricato dallo Zio Paperone di ritirare un pacco. La benzina della macchina finisce. Il cappello di Paperino vola e va a finire sulle rotaie di due treni che stanno per scontrarsi. Con una chiave inglese Paperino riesce a sbloccare lo scambio e l'incidente non avviene. Una voce esamina le caratteristiche di Paperino, dopo lo scampato incidente dei treni. Paperino dopo aver consegnato il pacco a Paperone viene attirato alla Ducklair Tower, il pi\u00f9 grande palazzo della citt\u00e0. Arrivato al 151\u00ba piano del palazzo Paperino viene accolto da U.N.O. (Unit\u00e0 Neuroimitativa Olografica), un personaggio costituito solo da una testa all'interno di una boccia verde. U. N.O. spiega a Paperino che nella galassia esiste una compagnia di eroi, i Guardiani della Galassia, il cui compito \u00e8 difendere il proprio mondo da qualsiasi minaccia. Gli acerrimi nemici dei Guardiani sono gli Evroniani, alieni che si cibano delle emozioni altrui. A Paperino viene proposto l'incarico di essere il guardiano della galassia del pianeta Terra. Dopo un iniziale scetticismo, Paperino accetta e firma il contratto. Viene inviato subito a difendere la Ducklair Tower da un attacco evroniano. Dopo aver sconfitto gli alieni Paperino sceglie il nome che avr\u00e0 nei panni del Guardiano della Galassia: Pikappa.\n\"PK\" 002.\n\"Toyland\".\nGli evroniani, intanto, stanno preparando un nuovo attacco alla terra, comandato dal comandante Zoryn. Un raggio mandato dalla loro astronave colpisce il parco e trasforma i droidi nel reale personaggio che interpretano. Dopo l'ennesima interferenza dell'antenna, Uno avverte Paperino dell'emergenza e, vestiti i panni di Pikappa, i due si recano al parco per difendere i clienti dai droidi. Nella battaglia \u00e8 coinvolta anche Lyla Lay, e quando viene ferita si scopre droide anche lei. Grazie a Uno, Pikappa scopre che Lyla ha una barriera anti-interferenza installata nel suo cervello positronico. Duplicandola, Uno crea un'onda di fase inversa che annulla l'effetto del raggio evroniano. Dopo un ultimo scontro con Zoryn, gli evroniani si ritirano. La storia si chiude con Paperino che si vendica dei torti subiti dal vicino.\n\"PK\" 003.\n\"Un mondo perfetto\".\nNella Paperopoli parallela, noto come Paperopolis, la civilt\u00e0 \u00e8 molto diversa da quella vera. Un tempo, quando le due dimensioni erano uguali, arriv\u00f2 un supereroe, Buck Paper, che, dopo un inizio di giustiziere, prese il potere della citt\u00e0, dicendo che doveva essere perfetta, \"proprio come lui\". Tutto quello che lui non condivideva come perfetto veniva eliminato. Cos\u00ec si cre\u00f2 una squadra di ribelli, gli Imperfetti, guidati da Angus Fangus, che rivendicavano il loro diritto di commettere errori. Lyla, in uno scontro con Buck Paper, viene catturata, e Pikappa viene portato in salvo dai ribelli. Insieme sferrano un attacco massiccio verso il supereroe, e dopo aver liberato Lyla i due ritornano nella vera realt\u00e0. Scoprono che Buck Paper (il cui vero nome \u00e8 Paperbuck) \u00e8 originario della loro citt\u00e0, e che Paperopolis \u00e8 una creatura della sua mente, e l'unico modo che hanno per riportare tutto alla normalit\u00e0 \u00e8 riportare Paperbuck a Paperopoli. Dopo un duro scontro Pikappa vi riesce e distrugge la macchina dei sogni usata per creare Paperopolis. Decidono di lasciarlo libero, in quanto il trauma subito in seguito al passaggio fra i due mondi gli ha parzialmente cancellato la memoria.\n\"PK\" 005.\n\"Robophobia\".\nA causa del suo modo di attaccare la proprietaria della Robolab Birgit Q, incita involontariamente il pubblico ad alzare la voce e a protestare contro il sindaco Morrison. Lyla Lay e Angus cercano indizi sull'argomento, e scoprono una poesia, probabilmente scritta da Adam sopra una fotografia bruciata raffigurante un robot in mezzo ai fiori, il che significa che Ro-Bit e Adam non erano estranei l'uno all'altro. Pikappa nel frattempo si introduce all'interno del municipio, e, guidato da Uno, si prepara ad attaccare Ro-bit, quando Adam si mette fra i due e protegge il robot. Poco dopo Angus cerca di intervistare lo sceriffo e il sindaco di Placidy, ma lo sceriffo lo ferma picchiandolo, mentre il sindaco va nella sua macchina.\nCon grande sorpresa al suo interno c'\u00e8 anche Lyla, che spaventa Morrison, a cui racconta \"una storia\". Lyla ha scoperto che Ro-bit e Adam si conoscevano, e che il robot, essendo servo del sindaco non fa a meno di sentire alcune sue conversazioni con lo sceriffo, il cui argomento sono dei rifiuti tossici scaricati in un parco naturale. Dato che lo sceriffo stesso controlla i lavori nessun avrebbe scoperto niente, sennonch\u00e9 Adam vede i camion che trasportano i rifiuti tossici e avverte proprio lo sceriffo.\nUn mattino l'ufficiale e la polizia cercano di zittire il giovane (probabilmente uccidendolo), ma Ro-bit aiuta il suo amico e si barrica nel municipio con lui. Morrison a questo punto finisce la storia raccontata da Lyla. \"Qualcuno indaga e scopre che non c'\u00e8 alcuna traccia di quei rifiuti tossici, e che anche i testimoni non esistono pi\u00f9.\". Birgit Q, aiutata da un altro robot, attacca Ro-bit, Pikappa e Adam, tutti nel municipio, ma a causa di Pikappa il robot va in tilt e segna come bersaglio da colpire tutti i presenti, compresi Birgit e gli agenti della Robolab. Ro-bit per fermarlo lo acchiappa e si butta dalla finestra, finendo per autodistruggersi e per distruggere anche il suo avversario. Il giorno dopo Angus Fangus fa un servizio per 00 Channel e mostra tutti i misfatti di Morrison e dello sceriffo di Placidy.\n\"Destroyer kid\".\nA quel punto, Lyo rimase a corto di soldi per tornare a casa dopo essere stato alla ricerca di un superpotere, cos\u00ec decise di vendere i suoi libri dell'universit\u00e0 in una biblioteca in cambio di soldi per il viaggio di ritorno. Per\u00f2, quando Lyo torn\u00f2 nella biblioteca per riacquistare i suoi libri e continuare gli studi all'universit\u00e0, incontr\u00f2 Mark Bookmark che stava combattendo come Destroyer Duck per evitare l'invasione dei Unghor. Lyo, vedendo in difficolt\u00e0 Destroyer Duck, lo aiut\u00f2 colpendo da dietro le spalle gli invasori con un libro. Destroyer Duck, vedendo il ragazzo, gli chiese se voleva diventare il suo braccio destro e Lyo, con piacere, accett\u00f2! Nel presente, Lyo informa PK che aveva dimenticato di inserire l'antifurto.\n\"PK\" 006.\n\"Una galassia lontana\".\nIntanto, Pikappa si reca all'appuntamento con Lyo in un magazzino ma, pochi secondi dopo il suo ingresso, una strana macchina alla quale Lyo stava lavorando si mette in funzione e teletrasporta il suo amico nella colonia evroniana di Dundain. L\u00e0, in quel preciso istante, Zondag era alla ricerca del soldato perfetto per eliminare Pikappa.\nDato che Uno impiega troppo tempo a riportare indietro Lyo, Pikappa chiede all'intelligenza artificiale di teletrasportarlo perch\u00e9 possa riportare a Paperopoli il suo amico. Giunto a Dundain, Pikappa si ritrova in mezzo ad un combattimento tra gli Evroniani ed il popolo di Dundain, ribellatosi grazie alla guida di un Anziano Condottiero.\nSeguendo i Dundain nella ritirata, Pikappa scopre che l'Anziano Condottiero \u00e8 in realt\u00e0 Lyo. Pikappa e Lyo guidano la riscossa finale dei Dundain contro gli Evroniani, mentre Zondag si procura un guerriero mutante acquatico, usato in precedenza per pattugliare i condotti di scarico dei generatori. La storia termina con Pikappa che sconfigge il nuovo avversario costringendo Zondag a ritirarsi. I Dundain sono liberi e il supereroe e Lyo possono tornare a casa.\n\"PK\" 007.\n\"O.G.R.E.\".\nIn quel momento, Angus Fangus \u00e8 alla ricerca di notizie e sta camminando da solo lungo la strada fino a quando, davanti a s\u00e9, l'aspirapolvere si trasforma in un bulldozer, facendo scappare Angus Fangus e spiazzando Pikappa, che \u00e8 ancora alla ricerca di un piccolo aspirapolvere. Intanto, Vulnus Vendor \u00e8 seduto sul suo letto con addosso un casco ed in mano una specie di joystick, con il quale sta controllando le operazioni del bulldozer, ovvero O.G.R.E. (Organic Growing Restless Eater = Infaticabile Divoratore a Crescita Organica). Mentre Vulnus Vendor sta parlando con un'anziana signora che possiede la casa nel quale Vulnus Vendor abita attualmente, O.G.R.E. distrugge un negozio di accessori per auto, rubando batterie, cavi e fari alogeni per diventare pi\u00f9 potente.\nFinalmente Pikappa ritrova O.G.R.E. e cerca di attaccarlo, ma O.G.R.E. scappa scavando un buco nel terreno. Non appena Pikappa si rimette in marcia, Angus Fangus scopre il buco, ma \u00e8 ancora senza notizia. Pikappa non sa come distruggere O.G.R.E., cos\u00ec decide di chiedere aiuto a Lyo, che gli presta un'arma chiamata \"Balestra a Microonde\", usata nel passato da Destroyer Duck. Contemporaneamente, O.G.R.E. distrugge un reparto di saldatura industriale e si potenzia nuovamente e maggiormente.\nPikappa riprova ad attaccarlo, ma sviene ed al suo risveglio si trova nella Ducklair Tower con Uno ed insieme pensano ad un piano. Nel frattempo, Vulnus Vendor \u00e8 stato trovato dalla polizia e fugge sui tetti dei palazzi di Paperopoli mentre O.G.R.E. si appropria di una memoria: ora riesce anche a memorizzare e ragionare. Scoppia un altro scontro tra Pikappa e O.G.R.E.: Uno capisce che O.G.R.E. sta cercando proprio lui, dato che \u00e8 una grande fonte di energia ed intelligenza, cos\u00ec attiva una procedura di emergenza per difendersi: una scarica elettrica da milioni di volt. Pikappa \u00e8 in difficolt\u00e0 e cerca di mandare via O.G.R.E. attirandolo verso altre fonti di energia, come il Sole. O.G.R.E. prende alla lettera Pikappa e si dirige verso il Sole, distruggendosi. Ma Vulnus Vendor \u00e8 ancora in libert\u00e0...\n\"PK\" 008.\n\"Kronin\".\nNel frattempo due misteriosi individui avevano assistito a entrambe le rapine: sembrano sapere esattamente quando avverano i furti e cosa succeder\u00e0. Analizzando le riprese del museo, Uno scopre che la maschera \u00e8 stata rubata da un viaggiatore temporale: appena l'intelligenza artificiale ricostruisce il volto del misterioso pirata spazio-temporale, Pk riconosce immediatamente che si tratta del temibile Kronin. Mentre Paperino cerca disperatamente un regalo economico per il compleanno di Paperina, scatta l'allarme della National Bank; Uno ha per\u00f2 scoperto che Kronin ruba gli oggetti un attimo prima della loro distruzione durante rapine finite male.\nPk comincia a creare confusione in modo da attirare Kronin che infatti arriva prontamente. Kronin \u00e8 pi\u00f9 preparato di quel che credeva e imprigiona il Guardiano. Quando tutto sembra perduto, arrivano i due misteriosi spettatori di tutte le rapine che fermano subito Kronin con armi avveniristiche: si rivelano essere Tempoliziotti i cui compito \u00e8 vigilare sui viaggi temporali per evitare modifiche al continuum spazio-temporale. I due portano via Kronin e, dopo aver arrestato anche i criminali della nostra epoca, Paperino trova anche un regalo per Paperina: la cronovela di Kronin.\n\"PK\" 009.\n\"Grandi speranze\".\nArrivati al ristorante, Tyrrel Duckard si avvicina al loro tavolo e chiama Lyla Lay \"Eve\", ma lei non ricorda chi sia: quando, finalmente, si avvicina a lui, nella sua mente parte un flashback: Paperino, preoccupato, interviene e cerca di allontanare Tyrrel Duckard, ma Lyla interviene e cerca di evitare la rissa tra Tyrrel e Paperino. Tyrrel Duckard cerca di far tornare la memoria a Lyla, ma lei non ricorda chi sia. Tyrrel Duckard esce dal ristorante e Lyla, confusa, rimane a riflettere nel ristorante, seduta al suo tavolo.\nLyla si accorge che tra dieci minuti dovr\u00e0 essere in onda a 00 Channel, cos\u00ec Paperino e Lyla escono e si dividono ma, mentre Paperino si sta addormentando sul Metro, Lyla Lay viene rapita da Tyrrel Duckard in un vicolo di Paperopoli. Intanto, Tom Waterman sta ancora aspettando Lyla Lay per la diretta... ma tarda ad arrivare...\nPaperino arriva finalmente a casa, si infila il pigiama ma, non appena sta per mettersi a letto, suona il telefono: \u00e8 Tom Waterman che si sta chiedendo dove sia Lyla. Paperino risponde che l'ha lasciata a cento metri da 00 Channel, ma Tom ribatte che lei non \u00e8 tornata e che ha assolutamente bisogno di lei per l'edizione delle cinque. Paperino intuisce che sia davvero Tyrrel Duckard c'entra qualcosa in questa faccenda...\nIntanto, nei Duckmount Studios, Tyrrel e Lyla si sono collegati tramite un cavo. Lyla inizia a ricordare e scopre che nel passato Tyrrel Duckard era Adam, il suo fidanzato. Erano entrambi gli esperimenti di Lord Babbage: Lyla Lay era perfetta, mentre Tyrrel Duckard era un robot che andava scartato e disattivato a causa del suo odio verso le cose viventi. Lord Babbage, per eliminare Tyrrel Duckard, decide di far scoppiare un incendio nella loro dimora, ma alla fine entrambi si salvano e Tyrrel scopre che l'incendio era stato appiccato da Lord Babbage.\nNel frattempo, Lyla ha lasciato un messaggio in segretaria a Pikappa, chiedendogli di recarsi ai Duckmount Studios. Paperino si insospettisce, dato che l'ha chiamato Pikappa anzich\u00e9 Paperino e pensa che sia una trappola, cos\u00ec si reca ai Duckmount Studios con la sua Pi-Kar munito di un'arma speciale fornita da Uno.\nNel frattempo, Lyla e Tyrrel stanno aspettando: Pikappa tarda ad arrivare, ma non appena arriva scoppia uno scontro tra Pikappa e Tyrrel Duckard. La dolce Lyla \u00e8 triste e gli dispiace di aver attirato nella trappola Pikappa. Mentre lo scontro continua, Uno informa Pikappa che Tyrrel Duckard \u00e8 un robot come Lyla e che pu\u00f2 picchiare duro: Pikappa segue il consiglio e lo scontro diventa pi\u00f9 duro e violento. Pikappa \u00e8 costretto ad abbandonare il suo scudo Extransformer a causa di un missile a guida magnetica e cos\u00ec lo scontro continua con delle spade. Durante lo scontro, Pikappa e Tyrrel Duckar si spostano per i vari set del Duckmount Studios, fino ad arrivare in un set di fantascienza dove Pikappa usa l'arma speciale che Uno gli aveva consegnato prima di recarsi nei Duckmount Studios.\nOra Pikappa si trova di fronte ad un bivio: o rivela la sua identit\u00e0 segreta a Tyrrel Duckard o Lyla Lay verr\u00e0 resettata. Pikappa sceglie la prima alternativa e Tyrrel non vede l'ora di rivelare la vera identit\u00e0 di Pikappa a Birgit Q. Lo scontro ricomincia, ma questa volta \u00e8 Lyla che resetta Tyrrel. Pikappa cerca di consolarla, ma lei vuole rimanere da sola, cos\u00ec Pikappa esce e torna a casa mentre Lyla posa il corpo di Tyrrel davanti ad una casa simile o uguale a quella nel quale vivevano nel passato, nei Duckmount Studios.\n\"Immagine a fuoco\".\nDa l\u00ec arriva sotto i piedi di Pyrox e finge di attaccarlo, facendolo cadere in trappola. Pyrox infatti spara il suo fuoco sull'asfalto, fondendolo e l'asfalto fuso gli si incolla ai piedi, impedendogli di muoversi. Pikappa ne approfitta distruggendo la sua arma e lasciandolo alla polizia. Le immagini della storia hanno la forma delle inquadrature fatte dal casco della telecamera di Camera 9.\n\"PK\" 010.\n\"Senza ritorno\".\nAll'inizio l'ispezione va bene ma poi i Guardiani della Galassia e il Capitano si trovano a poca distanza di un buco nero e rischiano di essere risucchiati. Il capitano K'eerk interviene per potenziare manualmente il propulsore dell'astronave. L'operazione riesce e l'astronave si ritrova in orbita stabile intorno al buco nero, ma l'energia dell'astronave non basta a vincere l'attrazione gravitazionale del buco nero e il capitano, durante l'operazione \u00e8 finito all'interno del buco nero. C'\u00e8 un'altra astronave che si trova nelle stesse condizioni dei Guardiani e Pikappa, dopo una discussione con Roknar (un Guardiano della Galassia che ha fiducia solo nei suoi muscoli e nelle sue esperienze), riesce a convincere i colleghi a collegare i motori delle due astronavi per ottenere una spinta sufficiente a uscire per sfuggire dal buco nero.\nNel frattempo Uno conduce brillantemente il colloquio di lavoro di Pikappa sotto le mentite spoglie della sua controfigura olografica, riuscendo in un primo momento ad ottenere il posto di direttore.\nI Guardiani della Galassia (tranne Volkin che \u00e8 rimasto a bordo dell'astronave dei Guardiani per dirigere le operazioni) riescono ad entrare all'interno dell'astronave aliena e scoprono che \u00e8 abitata da bio-robot minatori che li attaccano subito. I Guardiani si ritirano sull'astronave di partenza per studiare un piano. Mentre i colleghi Guardiani analizzano la situazione, Pikappa si ritira nella sua camera e capisce che il buco nero \u00e8 falso e che anche il capitano ha fatto l'errore di caderci dentro apposta, resta solo da capire perch\u00e9.\nUno si ritrova di fronte all'ultima prova del colloquio di lavoro: assaggiare la torta fatta dalla moglie del futuro datore di lavoro di Paperino. Analizzandola e trovandola pessima, Uno risponde di conseguenza e perde il posto: mai insultare la moglie di qualcuno, figuriamoci quella di un ex-direttore.\nPikappa \u00e8 vicino a scoprire l'inganno del capitano ma viene interrotto da Volkin. In quel momento Roknar sta cercando di convincere i Guardiani ad attaccare l'astronave dei bio-robot per prenderne possesso. Nessuno \u00e8 d'accordo con la sua idea e Pikappa cerca di dire ai colleghi il frutto delle sue ricerche, ma viene di nuovo interrotto dall'improvviso attacco della astronave dei bio-robot. Pikappa decide di lasciare i colleghi a difendere la nave e di dirigersi verso il buco nero, distruggendo il generatore energetico che lo teneva in moto. Con la sua distruzione, i bio-robot che stavano mettendo alle strette i Guardiani si fermano di colpo. A quel punto la storia si conclude con Pikappa e il capitano K'eerk che riepilogano lo svolgimento della simulazione e il suo scopo.\n\"Ho salvato il pianeta!\".\nIntanto arriva un addetto della ditta \"Sgombrotutto\", contattata da Lyo per fare una pulizia totale del magazzino della Century, l'azienda in disuso in cui abita. Billy, scambiando l'addetto della \"Sgombrotutto\" per Anydridor, lo attacca mettendolo in fuga. Anydridor \u00e8 veramente tornato con l'intenzione di vendicarsi ma, dopo un colloquio con l'addetto appena uscito dalla Century, decide di ritornare sul suo pianeta per aprire una discarica. La storia finisce con Lyo che riferisce alla sorella Jenny di essersi trovato bene con Billy e con quest'ultimo che, dopo avergli sfilato il telefono dalle mani, racconta alla mamma Jenny di come ha sconfitto il falso Anydridor.\n\"PK\" 011.\n\"L'eracolatore\".\nPikappa si ritrova cos\u00ec a ricoprire il ruolo di Hogarn, comandante dei Miniathi, il popolo appena conquistato da Gorthan (che crede di essere Zartas) con cui deve trattare la resa. Janira, una papera che assomiglia a Lyla Lay e qui moglie di Hogarn, convince Pikappa-Hogarn a tenere impegnato l'esercito evroniano sfidando Gorthan-Zartas a duello mentre i Miniathi tenteranno di fuggire attraverso le gallerie infinite, una serie di cunicoli all'interno della crosta del pianeta.\nGorthan-Zartas accetta la proposta di Pikappa-Hogarn che, nel corso del combattimento, cerca di ricordargli la sua vera identit\u00e0 come Consigliere di Evron. Cos\u00ec facendo riesce a risvegliare Gorthan e i due ritornano alla vita reale. Zoster approfitta della situazione per rimangiarsi la parola e imprigionare Pikappa, ma Gorthan lo ferma dicendo che \u00e8 ora di far tornare in auge gli antichi codici e decide di lasciare libero Pikappa. Tutto si conclude con Gorthan che spiega a Pikappa che i due sono stati protagonisti di un fatto storico realmente accaduto e con Gorthan che si libera dell'eracolatore, lanciandolo nello spazio.\n\"PK\" 012.\n\"Un lungo addio\".\nIntanto Lyozard semina il panico in citt\u00e0 e Pikappa tenta di fermarlo. Scoprendo che la trasformazione \u00e8 ormai irreversibile, Pikappa decide suo malgrado di porre fine alla vita di Lyozard. In preda alla rabbia e al rimorso per non aver salvato l'amico, decide di vendicarsi su Vulnus Vendor. Fortunatamente Lyla lo ferma appena in tempo: infatti lo scienziato pazzo serve a loro vivo per trasferire una traccia mnemonica conservata in una macchina di Lyo (quella d\u00e0 inizio alla storia di PK numero 6 \"Una galassia lontana\") in un androide creato da Uno con le somiglianze di Lyo. Vulnus Vendor accetta di aiutarli facendo promettere a Pikappa e a Lyla di lasciarlo libero a fine operazione.\nL'operazione riesce bene ma, dato che Vulnus Vendor non ha fatto nessun patto con Lyo, quest'ultimo decide di consegnarlo alla polizia. La storia finisce con Pikappa e Uno che sospettano che Vendor abbia in qualche modo modificato la mente di Lyo, durante il trasferimento dei dati.\n\"Ghiaccio rovente\".\nAngus non riesce a scrivere il servizio affidato ma la sua sostituzione, notata da Lyla Lay e da Paperino che hanno assistito alla partita, ha permesso ai Duckies di portare a casa la coppia dei campioni.\n\"PK\" 013.\n\"Creature dagli abissi\".\nDopo essere stato svegliato da Willy, Paperino-Pikappa e Uno fanno il punto della situazione. L'intelligenza artificiale spiega cos\u00ec a Paperino-Pikappa che tutto a che fare con un incidente avvenuto in mare anni fa in cui un'astronave cadeva in mare durante una tempesta. Assistettero al fatto, il capitano Kraver (padre della dottoressa) e il suo equipaggio che sopravvissero all'incidente. Vennero infatti ritrovati sulla spiaggia di un'isola senza ricordare come ci erano arrivati e la stampa non credette alle loro storie sul disco volante. Per quanto riguarda le allucinazioni, di cui anche Paperino-Pikappa \u00e8 stato vittima, sono dei messaggi in codice per far capire ai lavoratori della Proteus del pericolo e di lasciare tutto nelle mani degli alieni bianchi.\nNaturalmente il messaggio non \u00e8 mai stato colto dalla dottoressa Kraver e la base subisce l'attacco di quattro polipi marini alieni, dello stesso tipo affrontato da Pikappa nella sua visione. Pikappa tenta di salvare la situazione ma si ritrova circondato, riuscendo comunque a mettere in salvo due operatori esterni.\nMentre l'equipaggio della Proteus si ritira nell'hangar sotterraneo, Pikappa viene salvato dagli alieni bianchi che spiegano il loro problema. Sono infatti abitanti di Alborn che sono caduti sul pianeta Terra mentre riportavano i Kruller (i polipi viola) al loro pianeta d'origine. Nell'impatto, l'intelligenza artificiale dell'astronave alborniana si \u00e8 guastata e i Kruller si sono liberati seminando il panico tra i ricercatori terrestri. Pikappa propone agli alborniani di sostituire temporaneamente la loro intelligenza artificiale con quella di Uno in modo da catturare i mostri e di rispedire la nave in orbita. Ci penseranno poi gli alborniani a finire il lavoro. L'operazione riesce, l'equipaggio della Proteus si mette in salvo con una nave dell'hangar arrivando alla prima spiaggia vicina. Qui viene lasciato anche Paperino-Pikappa che finge di non ricordare come \u00e8 arrivato l\u00ec.\n\"PK\" 015.\n\"Lo sciame\".\nVendor svela di essere il creatore dello sciame e spiega che le api sono in grado di auto-rigenerarsi e di costruire a loro volta altre api, aumentando in tal modo di numero. Pk e Lyo chiudono tutte le possibili feritoie dalle quali potrebbero entrare gli automi. Intanto lo sciame \u00e8 tornato alla carica e, essendo in contatto telepatico con Vendor, riesce a raggiungere Pk e gli altri mentre tentano la fuga. Con uno stratagemma Pk spinge lo scienziato a mandare temporaneamente via lo sciame, avendo cos\u00ec modo di organizzarsi.\nLa priorit\u00e0 dello sciame \u00e8 l'incolumit\u00e0 del dottor Vendor, Pk capisce quindi che passando in mezzo allo sciame con Vendor le api non potranno attaccarlo. In questo modo per\u00f2 vengono in conflitto le due priorit\u00e0 dello sciame: l'incolumit\u00e0 di Vendor e la sua liberazione. Questo bug fa in modo che lo sciame reagisca fondendosi in un unico gigantesco mostro che Pk riuscir\u00e0 a distruggere facendogli stringere i fili della rete elettrica di Paperopoli.\n\"PK\" 016.\n\"Protospecie\".\nPaperino, vestiti i panni di Pikappa, entra nella Ducklair Tower e vede che Uno, ancora collegato all'interno del Golemroid, \u00e8 affiancato da un evroniano. Pensando che quest'ultimo voglia eliminare Uno, quando invece lo ha da poco salvato dal mostro alieno che lo aveva attaccato, Pikappa si precipita a salvare l'intelligenza artificiale. I due antagonisti cominciano a combattere tra di loro ma vengono fermati dal mostro alieno. A quel punto l'evroniano e Pikappa uniscono le loro forze per fermare l'alieno ma quest'ultimo viene anzi potenziato dai raggi energetici dello scudo di Pikappa e riesce a inglobare il guardiano. Qui avviene l'inaspettato: l'evroniano salva il nemico facendo scappare la creatura a suon di colpi di Evron-Gun. Egli ha infatti bisogno dell'aiuto di Pikappa per liberarsi della creatura.\nCos\u00ec rivela a Pikappa di essere il comandante Ekdon, che aveva in mente di assaltare l'asteroide LV-426 per prelevare dieci esemplari alieni, definiti Protospecie, da usare come arma risolutiva contro i Guardiani della Galassia. Purtroppo la prima squadra fallisce la missione e, quando Ekdon chiede a Gorthan di inviare un'altra squadra, Gorthan si rifiuta lasciando Ekdon da solo sull'asteroide e ordinando alle sue truppe di caricare un Evron-Azzeratore con cui spazzare via l'asteroide. Ma un pezzo dell'asteroide, contenente Ekdon e un esemplare di Portospecie si salva, schiantandosi nelle viscere della Terra.\nNel frattempo il direttore della Weird Duck Novel \u00e8 ancora infuriato perch\u00e9 ha scoperto che Paperino ha fatto stampare la storia sbagliata e decide di dargli un'ultima possibilit\u00e0 prima di licenziarlo, telefonandogli. Uno, Pikappa ed Ekdon sanno che la Protospecie \u00e8 a caccia di energia e che, fino ad ora si \u00e8 tenuta in vita rubandola alla capsula di animazione sospesa in cui Ekdon si era rinchiusa per salvarsi. Decidono cos\u00ec di attirarla in trappola e di potenziare l'Evron-Gun di Ekdon, l'unica arma in grado di rallentare l'alieno. I due riescono fortunosamente a fermare la Protospecie e a rinchiuderla in una gabbia anti-elettrolitica predisposta da Ekdon. Pikappa decide di lasciare libero Ekdon, che fa ritorno nell'armata evroniana per regolare i conti con Gorthan, mentre Uno, inizialmente non approvando la scelta dell'eroe, spedisce la Protospecie in una nave-prigione.\nPaperino \u00e8 stato licenziato dalla Weird Duck Novel ma l'articolo sbagliato ha suscitato l'interesse di Budd Keitel, direttore di Amazing Papers, che offre a Paperino un posto da vice-direttore.\n\"L'amore \u00e8 cieco\".\nRiesce comunque a notare che la ragazza viene a un certo punto affiancata da Angus che le consegna un anello ed equivoca tutto. Infatti Angus le spiegher\u00e0 poi che la ragazza \u00e8 la sua cugina e quell'anello era solo l'anello del matrimonio che la cugina celebrer\u00e0 con il suo fidanzato. Chiarito l'equivoco, Lyla commette un'altra gaffe e continua a fare shopping.\n\"PK\" 017.\n\"I senzanome\".\nLa nuova missione \u00e8 distruggere una nave-prigione in cui sono detenuti in ibernazione quattro pericolosi detenuti con loro a bordo. Purtroppo i detenuti si sono risvegliati e, stranamente, riconoscono Pikappa come Guardiano della Galassia e si mettono al suo servizio. In quel momento la nave di Zondag attacca Pikappa e i suoi nuovi alleati. Essendo in inferiorit\u00e0 numerica, gli alleati ricorrono a una manovra potenzialmente suicida, schiantando la nave-prigione contro l'astronave di Zondag. La manovra riesce, l'astronave evroniana viene distrutta e le sue capsule di salvataggio e ci\u00f2 che rimane della prigione-nave si schiantano su un asteroide.\nZondag vuole vendicarsi a tutti i costi e guida una prima squadra d'assalto contro Pikappa e i suoi alleati ma viene fermata e Zondag viene fatto prigioniero. A questo punto, Zondag accenna al confuso Pikappa di una storia riguardo a un fatto accaduto sul pianeta R'aznor Ghal e Pikappa chiede a Uno di confermare le parole del generale evroniano. Uno scopre cos\u00ec che i nuovi alleati di Pikappa non sono altro che supersoldati Guardian Drone, creati su Clonius per fermare l'avanzata di Evron. Purtroppo i supersoldati, non provando sentimenti, portavano s\u00ec a termine le missioni ma distruggendo tutto pur di completarle. Cos\u00ec il Consiglio dei Guardiani della Galassia decise di eliminarli, tutti tranne la squadra rinchiusa nella nave-prigione trovata da Pikappa, di cui erano state perse le tracce. Pikappa dovrebbe quindi eliminare gli ultimi Guardian Drone ma rifiuta categoricamente l'ordine. Intanto Zondag ne approfitta per mandare un segnale a un'altra astronave in modo che inviino delle truppe in suo soccorso.\nA questo punto la situazione \u00e8 disperata con Pikappa e i Guardian Drone che tentano di salvarsi dal nuovo attacco degli evroniani e con Uno che tenta in tutti i modi di portare a termine la missione al posto di Pikappa. Alla fine, uno dei Guardian Drone decide di eseguire l'ordine di Uno \"per permettere all'unico Guardiano che li ha trattati come amici di ritornare a casa\" e di rivelare la verit\u00e0. Pikappa accetta a malincuore l'aiuto e l'asteroide salta in aria con gli ultimi Guardian Drone, Zondag e le sue truppe.\n\"PK\" 018.\n\"Lo spirito della citt\u00e0\".\nIl piano prevede anche di attirare Pikappa in una trappola per raccontargli una falsa storia: una bomba pronta a esplodere sotto Paperopoli entro 48 ore. Pikappa, non avendo altra scelta che fidarsi di Birgit, decide di intervenire senza il suo aiuto e sventa il piano-bluff della bomba, anche grazie a una serie di fortunati eventi.\nAlla fine l'eroe capisce l'inganno e avverte Birgit che non l'arrester\u00e0 (\u00e8 infatti difficile dimostrare la verit\u00e0 che ha scoperto) ma che la terr\u00e0 comunque d'occhio. Pikappa torna alla Ducklair Tower dove spiega a Uno che ha deciso di rifiutare la promozione di Azinuth, informando preventivamente il generale. Infatti, secondo Pikappa, \u00e8 stato proprio \"lo spirito della citt\u00e0\" che difende strenuamente tutti i giorni ad aiutarlo nell'avventura di questo numero.\n\"Oltre la maschera\".\nGli evroniani pensano allora che sia proprio Lyla a vestire i panni del Guardiano della Galassia ma il tecnarca Zorath non approva le idee della sua squadra e rifiuta l'inizio di quest'altra missione.\n\"PK\" 019.\n\"Il campione\".\nSu Guardian Core uno, Pikappa conosce Ramatis, il figlio del comandante della base, che gli rivela che ad ogni sparizione di un Guardiano corrisponde un misterioso e brevissimo blackout. I due cominciano a sospettare che i Guardiani vengano teletrasportati dai loro pianeti su Guardian core in una zona diversa dalla sala del teletrasporto: questo spiegherebbe i blackout, causati dall'uso di energia supplementare. decidono quindi di accedere al computer centrale situato nell'ufficio del padre di Ramatis e, mentre cercano le tracce di teletrasporto nelle ore interessate, scoprono che Mekyr, il responsabile del settore scientifico della base, si \u00e8 appena teletrasportato su un pianeta.\nIntanto, sulla Terra Lok e Squad si godono la partita di rugby e sventano una rapina a casa di Paperino.\nPikappa ha deciso di intrufolarsi nei laboratori per capire come mai Mekyr li abbia lasciati. Nei laboratori scopre che Mekyr e il vicecomandante El'kort hanno intenzione di creare dei supersoldati, potenziando i campioni gi\u00e0 esistenti con un impianto neurale inventato da Mekyr, per prendere il potere e distruggere l'Impero Evroniano. Pikappa viene quindi catturato e fatto combattere contro i Guardiani della Galassia scomparsi e li tiene a bada il tempo sufficiente per far arrivare il comandante della base e i suoi uomini. Il piano viene subito sventato e Pikappa pu\u00f2 ritornare sulla Terra.\n\"Tutta la verit\u00e0\".\nA quel punto suona l'allarme: un sarlak si \u00e8 liberato ed Everett esegue il protocollo anti-infestazione, nonostante questo comporti il sacrificio di un suo collaboratore. Everett scoprir\u00e0 poi che il suo collaboratore non era mai stato in pericolo e che era tutta una messinscena del Consiglio per capire le differenze tra i modi di agire di Uno e del suo creatore. Si scopre cos\u00ec che Uno \u00e8 diventato autonomo e, nella sua autonomia, ha violato spesso i regolamenti per aiutare Pikappa. Everett Ducklair teme che la sua creazione venga presto disattivata.\n\"PK\" 020.\n\"I cacciatori\".\nIntanto, durante un scontro fra Pikappa e Megawatt, la povera Lyla Lay viene colpita e gravemente danneggiata da alcuni calcinacci, e il supercriminale riesce a sfuggire. L'episodio rinfocola i dubbi che PK ha sempre nutrito sulle proprie capacit\u00e0 come supereroe. Lyla Lay, riparata quasi alla perfezione da Lyonard D'Aq ma che ha ancora dei problemi alla voce, chiede a Paperino di prendere il suo posto per un\u2019intervista a Birgit Q. Mentre Paperino si reca alla Robolab, Il primo mercenario attacca la sua 313, su cui ha riconosciuto la tecnologia dei guardiani. Il nostro eroe, vestiti i panni di PK, combatte una dura battaglia con l\u2019alieno nello stadio di Paperopoli. Nonostante sia inferiore fisicamente, resiste abbastanza a lungo da dare il tempo a Uno di attivare nello scudo extransformer lo psicocaptatore olografico, uno strumento che risveglia le paure inconsce. Il cacciatore di taglie, terrorizzato, fugge via. Pi\u00f9 tardi, mentre Paperino sta intervistando Birgit nella sede della Robolab, fa irruzione il secondo mercenario, il teknol, contro cui neanche Birgit, per quanto armata di sofisticate armi al laser, riesce ad avere la meglio. Solo quando interviene Paperino a fare da esca il robot, la cui tecnologia non gli consente di affrontare due avversari alla volta, \u00e8 sconfitto e distrutto. Dai resti del teknol, tuttavia, sorge il mutaforma, che prende in ostaggio alcuni ragazzini venuti in visita all'azienda. Paperino decide allora di vestire i panni di Pikappa, anche se Uno lo avverte che, oltre a mettere a rischio la sua identit\u00e0 segreta, non ha nessuna possibilit\u00e0 contro il suo potente avversario. Questa volta il supereroe vince con l'astuzia: sfrutta un'invenzione mostratagli da Birgit (la tuta antiradiante) per far credere al sicario di averlo ucciso e indurlo cos\u00ec a tornare nello spazio. Mentre gli Evroniani puniscono il mutaforma per il suo fallimento, inviandolo nel Pozzo, Pikappa capisce di avere, nonostante i suoi errori e le sue goffaggini, la qualit\u00e0 pi\u00f9 importante per un eroe: l\u2019altruismo.\n\"PK\" 021.\n\"Serie zeta\".\nIl regista era uno scienziato del pianeta Dykstrus e aveva creato la Zed-Machine, una macchina in grado di raggiungere mondi lontani nello spazio e nel tempo. Purtroppo uno dei suoi collaboratori, Lukhaas, decise di tradirlo, con l'intenzione di consegnare la sua invenzione agli Evroniani e diventando cos\u00ec governatore del pianeta. Edward, dopo averlo scoperto fugge in gran segreto dal suo pianeta natale e atterra sulla Terra, dove si guadagna da vivere grazie al suo lavoro di regista. La Zed-Machine, che Edward ha portato con s\u00e9 nella sua fuga, \u00e8 la chiave del suo successo ed \u00e8 stata intercettata dagli Evroniani, capeggiati da Lukhaas.\nIn seguito, i perfidi Evroniani riescono a catturare Pikappa ed Edward e li portano sul loro incrociatore assieme alla Zed-Machine di cui vogliono ampliare le capacit\u00e0 in modo che possa trasportare l'incrociatore in altri pianeti da invadere. Grazie alla grande cooperazione tra i due, Edward e Pikappa (con l'aiuto del gatto di Edward, un ultrasgorbio dalle molteplici capacit\u00e0) riescono a fuggire, lasciando attiva la Zed-Machine che catapulta l'incrociatore evroniano sul pianeta degli Ultrasgorbi. Edward ha intanto deciso di tornare nel mondo del cinema, con un seguito per il suo primo film, ispirato all'avventura che ha appena vissuto.\n\"PK\" 022.\n\"Trasporto valori\".\nPurtroppo Pikappa viene catturato e rinchiuso assieme all'equipaggio del cargo. Scopre cos\u00ec che \u00e8 tutta una messinscena: Krobs Balos, un pirata spaziale molto famoso, ha inserito un suo complice fra i membri dell'equipaggio del cargo in modo che lo aiutasse nel piano. Il complice fa la sua parte ma all'ultimo momento tradisce il pirata, rinchiudendolo insieme all'equipaggio.\nFortuna vuole che Lyo, a cui Pikappa ha chiesto di rimandare l'appuntamento che avevano, si \u00e8 messo in testa di aiutare l'eroe. Cos\u00ec facendo Lyo spedisce un razzo contro il cargo portavalori, creando una falla da cui i prigionieri possono scappare. Il razzo contiene anche delle armi rudimentali di cui Pikappa e i suoi alleati si servono per prendere il controllo del falso incrociatore evroniano. Cos\u00ec mentre Pikappa cattura il complice di Bolos, quest'ultimo ne approfitta per squagliarsela a bordo del falso incrociatore. Pikappa, inventando una scusa, lo lascia scappare e pu\u00f2 finalmente ricevere quanto gli spetta per le sue imprese: un assegno della Cariga (Cassa di risparmio delle galassie) che deve trovare il modo di convertire in dollari.\nTornato sulla Terra, scopre anche che ha diritto alle vacanze e si concede un po' di meritato riposo.\n\"PK\" 023.\n\"Senza via di scampo\".\nIl terrorista concede per\u00f2 a Lyla di trasmettere in diretta dall'interno del museo, intimando velatamente Pk a cercare l'unico che sia mai riuscito a evadere da quel carcere, un certo Frank Mac Taggert. Pk fa evadere Taggert da Cagerock, l'attuale prigione, in cambio della sua guida per entrare nel museo. In una sequenza di flashback viene svelato che il mitomane all'interno del museo si chiama Lazlo Black, ex-compagno di cella di Taggert: durante un'evasione di quest'ultimo Lazlo ha venduto Taggert in cambio della libert\u00e0. Entrati nel museo incomincia una lotta tra i carcerieri, Pk e Taggert che vede alla fine vincitori i nostri.\n\"PK\" 024.\n\"Nemico invisibile\".\nPikappa capir\u00e0 per\u00f2 che l'alieno vuole solo tornare alla sua astronave per proseguire il suo viaggio e Pikappa lo aiuter\u00e0, lasciandogli recuperare il suo mezzo.\n\"PK\" 025.\n\"Attacco frontale\".\nVi sono ora una notizia buona e una cattiva. Quella buona \u00e8 che l'arma, per sortire il suo effetto, ha bisogno di essere supportata da alcune antenne che ne amplifichino la potenza. Quella cattiva \u00e8 che sulla Terra gli Evroniani hanno identificato le antenne adatte alle quali basta aggiungere un amplificatore deflettivo per completare l'opera.\nVengono cos\u00ec inviate sulla Terra numerose squadre evroniane con la missione di posizionare questi deflettori. Pikappa riuscir\u00e0 a fare in modo che solo uno dei sei amplificatori venga posizionato. Stufo dei continui fallimenti, Gorthan decide di distrarre l'eroe inviando una parte consistente del suo esercito all'attacco del Paperopoli Stadium, dove si dovrebbe tenere un'importante partita di rugby. Gli Evroniani sono cos\u00ec tanti che il generale Azinuth, capo dei Guardiani della Galassia, \u00e8 costretto ad inviare sulla Terra altri guardiani che diano supporto a Pikappa.\nL'attacco viene sventato e gli Evroniani si ritirano. Ora Gorthan sa che strategia deve adottare per fare in modo che altri Guardiani vengano mandati sulla Terra, in modo da eliminarli tutti in un colpo solo.\nIntanto ai Guardiani alleati di Pikappa viene ordinato di rimanere sulla Terra perch\u00e9 facciano da supporto a Pikappa fino a quando il Consiglio non scoprir\u00e0 i piani di Evron.\n\"Uno: nessuno e centomila\".\nCos\u00ec Uno toglie la corrente alla banca, facendo finire anche il caveau al buio. Paperino ne approfitta per mettersi il costume di Pikappa e far uscire gli ostaggi, usando il suo scudo con cui fa saltare la porta blindata. Pikappa riesce cos\u00ec a sventare la rapina e a catturare i malviventi. Tornato alla Ducklair Tower, ringrazier\u00e0 Uno per essersi comportato da amico.\n\"PK\" 026.\n\"Il re guerriero\".\nTutto sembra andare per il peggio: gli Evroniani ha conquistato tutte le citt\u00e0 del pianeta, con l'unica eccezione di Paperopoli dove il nostro eroe \u00e8 rimasto solo insieme alla popolazione, dopo che i suoi alleati sono stati coolflamizzati. Gorthan, ricevendo questa bellissima notizia, decide di andare a parlare con l'eroe per trattare la resa. Gli offre cos\u00ec di sottomettersi alle leggi di Evron, lasciando che la Terra venga conquistata; Gorthan gli offre anche di diventare generale di un'armata evroniana con la quale potr\u00e0 guadagnarsi rispetto e timore grazie alle sue doti di guerriero. Pikappa per\u00f2 rifiuta la proposta e Gorthan decide di tornare sul suo incrociatore.\nQui Gorthan riflette un'ultima volta sulle parole dell'opera incompiuta di Zartas, \"Il re guerriero\", e capisce perch\u00e9 il poeta non l'ha completata: la distruzione totale che ogni re guerriero ordina, lascia dietro di s\u00e9 un senso di insoddisfazione nel suddetto re, oltre a far sopravvivere una serie di buoni valori (altruismo, coraggio disinteressato, ecc.). Gorthan, resosi conto della cosa, decide di ritirare il suo esercito, e ai suoi generali, per mascherare la sua debolezza, riferisce che distruggere la Terra avrebbe fatto a perdere a Evron una fonte inesauribile di emozioni, di cui comunque hanno fatto una buona scorta con le ultime conquiste.\nIntanto i terrestri e i Guardiani coolflamizzati vengono liberati dal loro stato di coolflame.\n\"L'ultimo lento\".\nNon riuscendo a catturarlo, Pikappa si reca nel cronocarcere, dove \u00e8 rinchiuso Kronin, a cui chiede consiglio, in cambio di uno sconto sulla pena. Kronin d\u00e0 a Pikappa un consiglio enigmatico, che baster\u00e0 all'eroe per catturare Snailman. Dato che le celle del cronocarcere sono tutte occupate, Snailman viene messo nella stessa cella di Kronin, dove quest'ultimo non riesce pi\u00f9 a sopportarne la compagnia.\n\"PK\" 027.\n\"Uno + Uno\".\nNel presente Pikappa \u00e8 costretto a fronteggiare gli attacchi su pi\u00f9 fronti che il generale Zorgon architetta, ma riesce comunque a scoprire l'arrivo del suo doppio dal futuro. Il Pikappa del futuro, a causa dell'esaurimento repentino dell'energia della sua cronovela, rinuncia a manomettere Uno per aiutare il suo doppio nel presente. In questo modo Uno ha la possibilit\u00e0 di modificare i files base di Due, riuscendo a programmarlo per provare sentimenti.\nTornato nel suo tempo, il Pikappa del futuro viene affiancato dal suo sostituto nella difesa della Terra.\n\"Vogliate gradire quale gentile omaggio...\".\nMentre scelgono il regalo, Uno e Pikappa trovano tra gli oggetti venduti nell'astro-porto una spora evroniana da involuzione traumatica, recuperata nella fascia degli asteroidi G-12, la zona in cui si conclude la storia di PK numero 17 \"I senzanome\". Proprio in quel momento una squadra di Evroniani guadati dal generale Zorgon, spietato rivale del generale Zondag, attacca l'astro-porto riuscendo a recuperare la spora e Pikappa \u00e8 costretto a recarsi da Azinuth a mani vuote. O forse no?\nInfatti Uno, prima di fargli fare questo viaggio, non ha lasciato a Pikappa il tempo di portare la spesa a casa e se l'\u00e8 dovuta portare sulla Pi-kar. Quando Azinuth vede gli alimenti comprati da Pikappa, li scambia per il suo regalo, grazie ai quali pu\u00f2 imparare a conoscere le abitudini terrestri e ringrazia l'eroe del regalo.\nIntanto il generale Zorgon ha avuto la conferma dai suoi sottoposti che la spora recuperata \u00e8 quella del suo odiato rivale Zondag. Non volendo che il precedente generale torni al potere rubandogli il posto, Zorgon decide di rinchiudere la spora in un contenitore sigillato, in modo che non venga sottoposta al processo rigenerativo.\n\"PK\" 028.\n\"A 9 secondi dalla fine\".\nPer fabbricare il congegno di trasferimento di memoria serve per\u00f2 anche del \"tempronium\", un particolare metallo che a Paperopoli possiede solo la Robolab. Perci\u00f2 su richiesta di Lyo, Lyla Lay travestita va ai laboratori della Robolab con la scusa di dover fare un'intervista per conto di 00 Channel. Dopo aver preso il metallo e dopo essersi buttata da oltre 5 piani, Lyla corre alla Century Ltd da Lyo.\nNel frattempo, Lyonard D'Aq si trova nei meandri della fabbrica per cercare l'elmetto di Super Electron: inaspettatamente per\u00f2 viene assalito da un droide dall'aspetto ostile. L'anziano ricorda di aver gi\u00e0 incontrato quell'automa durante una delle sue avventure con Destroyer Duck. Cos\u00ec dopo aver schivato vari colpi, lo distrugge facendogli crollare addosso un muro. Avendo tutto l'occorrente per trasferire la memoria di Uno, Pk, Lyo e Lyla vanno tempestivamente alla Ducklair Tower dove trovano l'intelligenza artificiale in brutte condizioni. Mancano solo nove secondi a che il virus raggiunga il memory core, ma fortunatamente sono sufficienti. Non facendo pi\u00f9 parte del sistema, Uno adesso pu\u00f2 accedervi e distruggere il virus.\n\"PK\" 029.\n\"L'orologio del mondo\".\nIl messaggio viene ricevuto da Pikappa ma, essendo disturbato, l'eroe ne interpreter\u00e0 male il significato. Poco dopo, Uno lo avvisa che i tre super-cronocriminali, noto come i Razziatori (i sottoposti di Kronin) sono in Amazzonia per distruggere l'Orologio del Mondo, un antico macchinario creato per controllare il mondo, appena scoperto dal professor Schr\u00f6dingpap. Pikappa ne impedisce la distruzione e cattura i Razziatori, portandoli a Time-Zero per farli incarcerare.\nQui il comandante di Time-Zero, Wheels, spiega la sua versione della storia: i Razziatori, dopo aver rubato e duplicato la cronovela di Kronin, hanno causato diversi problemi ma stavano per essere messi alle strette e cos\u00ec hanno deciso di ricorrere alla soluzione estrema di distruggere l'Orologio del Mondo. La macchina \u00e8, infatti, il punto di partenza con cui un pronipote del professor Schr\u00f6dingpap \u00e8 riuscito a creare il motore cronale di Time-Zero che gli permette di esistere al di fuori del flusso temporale.\nMa i Razziatori riescono a evadere portando con loro Pikappa e ritornano nel rifugio di Kronin. Qui Kronin spiega la verit\u00e0 al confuso eroe: impedire alla Tempolizia di portare a termine l'esperimento. Pikappa, Kronin e i Razziatori uniscono le forze un'ultima volta per tentare di nuovo di fermare l'esperimento, stavolta riuscendoci.\n\"PK\" 031.\n\"Sotto zero\".\nIntanto Birgit Q ha contattato Pikappa perch\u00e9 lo aiuti a risolvere la faccenda sopracitata. Nonostante Pikappa sappia che \u00e8 bene non fidarsi di Birgit, accetta di aiutarla e si reca con lei nella base antartica.\nQui, dopo uno scontro con Urk, un ex-Guardiano della Galassia del pianeta Thorian, scoprono la verit\u00e0. In passato, il pianeta Thorian \u00e8 stato distrutto in seguito a uno scontro tra le forze del Consiglio dei Guardiani della Galassia e la flotta di Evron. Infatti Evron voleva conquistare il pianeta e Keenan e il suo discepolo Urk avevano esposto il loro piano al Consiglio, che li aveva da poco nominati Guardiani della Galassia. Dato che i Thoriani erano immuni alla coolflamizzazione, avrebbero finto di sottomettersi per sabotare dall'interno dell'Impero Evroniano. Naturalmente il Consiglio giudic\u00f2 il piano troppo rischioso e avvenne quanto descritto sopra.\nTornati sul loro pianeta, Keenan perde il controllo dei suoi poteri, trasformandosi nel suo animale-totem di energia e distruggendo l'armata di Evron, ad eccezione della navetta usata da Gorthan per scampare alla sua furia. A fermarlo era stato proprio Urk e, da quella volta, il maestro considera il suo discepolo un traditore.\nPikappa, Urk, Birgit Q e i suoi sottoposti uniscono le forze per attirare Keenan in trappola e farlo ritornale normale ma il piano fallisce. Infatti Birgit vuole che l'alieno rimanga nella sua forma di energia per imparare a sfruttarne le potenzialit\u00e0 e, per questo, ordina di fare fuoco su Keenan. A questo punto Pikappa aiuta Urk a fuggire con il maestro, intrappolato in una rete a dispersione.\n\"Il giudizio\".\nDurante lo scontro, Pikappa intuisce che Rhauros sta barando e sospende la sfida, assegnando di fatto la vittoria a Gorthan. Pikappa viene quindi lasciato libero di tornare sul suo pianeta.\n\"PK\" 032.\n\"The end?\".\nIntanto Zondag rapisce Kronin, usando la sua cronovela per tornare nel passato ed impedire la nascita dei guardiani. L'intero corso degli eventi viene riscritto: i Guardiani non esistono pi\u00f9, come Uno; Paperino non \u00e8 mai diventato Pk. Gli evroniani, tuttavia, senza la competizione dei guardiani diventano pacifici. Appreso ci\u00f2 Zondag, furente, decide di attaccare un'ultima volta la Terra. Riescono a entrare nel suo incrociatore, per\u00f2, proprio Paperino, Angus Fangus, Lyla Lay, e Vulnus Vendor (che nella nuova linea degli eventi \u00e8 il dirigente della Robolab assieme con Birgit Q) che tentano l'ultimo, disperato, tentativo di difesa. Solo Paperino e Angus rimangono vivi di fronte a Zondag. L'apparizione di un ologramma di Paperinik, che distrae il generale, consente a Paperino di sconfiggerlo, ritornando alla trasformazione di una spora. L'ologramma accenna alle imprese di un Paperinik della prima serie \"PK - Paperinik New Adventures\", e poi scompare. Paperino, Angus e l'umanit\u00e0 superstite si accingono a ricominciare."}
{"id": "3889022", "revid": "599013", "url": "https://it.wikipedia.org/wiki?curid=3889022", "title": "Francisco Pineda", "text": "Carriera.\nCon il Real Madrid vinse nel 1982 una Coppa di Spagna e nel 1985 una Coppa Uefa ed una Coppa di Lega. Nel 1986 vinse un'altra Coppa di Spagna con il Saragozza."}
{"id": "3889023", "revid": "19933", "url": "https://it.wikipedia.org/wiki?curid=3889023", "title": "Cango Caves", "text": ""}
{"id": "3889024", "revid": "124123", "url": "https://it.wikipedia.org/wiki?curid=3889024", "title": "Mohamed Abdallah", "text": "Carriera.\nDurante la Coppa d'Africa 2012 ha raggiunto la qualificazione ai quarti di finale; il cammino della Nazionale sudanese si \u00e8 fermato l\u00ec a causa della sconfitta per 3-0 ad opera dello Zambia.\nIn precedenza, Abdallah era stato egli stesso capitano della sua nazionale."}
{"id": "3889029", "revid": "767487", "url": "https://it.wikipedia.org/wiki?curid=3889029", "title": "Francisco Garc\u00eda Hern\u00e1ndez", "text": ""}
{"id": "3889030", "revid": "287204", "url": "https://it.wikipedia.org/wiki?curid=3889030", "title": "Francisco Garcia Hernandez", "text": ""}
{"id": "3889036", "revid": "298055", "url": "https://it.wikipedia.org/wiki?curid=3889036", "title": "Valentina (serie di libri)", "text": ""}
{"id": "3889038", "revid": "587728", "url": "https://it.wikipedia.org/wiki?curid=3889038", "title": "Bandiera bianca", "text": "La bandiera bianca \u00e8 una bandiera di colore bianco. In un contesto bellico pu\u00f2 significare una resa incondizionata, una soluzione parlamentale, il cessate il fuoco o la fine delle ostilit\u00e0.\nStoria.\nVenne utilizzata come simbolo per la capitolazione durante la Dinastia Han (220 d.C.). Durante l'Impero romano, lo storico Publio Cornelio Tacito menzion\u00f2 l'utilizzo della bandiera bianca in segno di resa dei legionari, nel 109 d.C.; prima di allora i romani indicavano la resa mettendo gli scudi sopra la loro testa. Il suo utilizzo fu diverso nei vari continenti. Ad esempio l'esploratore portoghese Gaspar Correia sostenne che nel 1502 (e scrisse nel 1550) il principe indiano Zamorin di Kozhikode invi\u00f2 alcuni negoziatori muniti di un panno bianco legato ad un bastone, come segno di pace al suo nemico Vasco da Gama. Nel 1625, il giurista Ugo Grozio nel \"De iure belli ac pacis\" (\"Le leggi della guerra e della pace\"), uno dei testi fondamentali di diritto internazionale, ha riconosciuto la bandiera bianca come un \"segno, per cui l'uso ha dato un significato,\" era \"un segno tacito di chiedere al parlamento, e sar\u00e0 come obbligatorio, come se espresso dalle parole.\"\nCon l'et\u00e0 moderna e la nascita degli Stati nazionali il simbolo divenne una consuetudine di diritto internazionale. \nUn primo riconoscimento internazionale avvenne successivamente con le convenzione dell'Aia del 1899.\nAltri significati.\n\"Bandiera bianca\" \u00e8 anche una famosa canzone di Franco Battiato contenuta nell'album \"La voce del padrone\"."}
{"id": "3889044", "revid": "621682", "url": "https://it.wikipedia.org/wiki?curid=3889044", "title": "Jos\u00e9 Armando Ufarte Ventoso", "text": ""}
{"id": "3889045", "revid": "2121138", "url": "https://it.wikipedia.org/wiki?curid=3889045", "title": "Sotol", "text": "Il sotol \u00e8 un distillato preparato dall'omonima pianta \"Dasylirion wheeleri\" (comunemente nota come \"spugna del deserto\", , ), che cresce nelle aree selvatiche del Messico settentrionale, del New Mexico, del Texas occidentale e del Texas Hill Country. \n\u00c8 noto come la bevanda nazionale degli stati di Chihuahua, Durango e Coahuila. Ce ne sono pochi esempi commerciali disponibili. \u00c8 prodotto in una maniera simile al pi\u00f9 comune mescal artigianale del Messico centrale.\nStoria.\nPresso il Fate Bell Shelter, che si trova sul lato statunitense del Rio Grande, la pianta di sotol \u00e8 rappresentata sulle pareti rocciose recanti pitture rupestri. Sandali, cesti, corde, stuoie e molti altri oggetti realizzati con fibre di sotol dimostrano quanto fosse importante questa risorsa per gli Anasazi della cultura dei produttori di cesti. Questi manufatti risalgono a circa il 7.000 a.C..\nLa base di uno stelo cotto di sotol pu\u00f2 essere consumata come una foglia di carciofo. Questo residuo, chiamato \"quid\", assomiglia a un cucchiaio e pu\u00f2 essere utilizzato come tale.\nI siti archeologici in cui \u00e8 stato mangiato sotol in questo modo sono pieni di scarti di \"quid\" di migliaia di anni fa.\nGli steli dei fiori di sotol e di lattuga, usati come atlatl (propulsore) per il lancio da dietro delle lance sono stati trovati nella Ceremonial Cave (Monti Hueco, vicino a El Paso, Texas). Lo stelo di sotol, inoltre, poteva essere utilizzato come innesco per accendere il fuoco.\nUna figura umanoide con un mazzo di foglie spinose al posto della testa e una striscia nera nel mezzo del suo corpo pu\u00f2 rappresentare lo spirito magico del sotol.\nTalvolta appare in associazione a scene di caccia. Altre volte appare circondata da fiamme di ocra arancione e nerofumo.\nLa presenza, nei rifugi rocciosi, di bacini aventi lunghezza di 50\u00a0cm e profondit\u00e0 di 4\u00a0cm e di cumuli di \"quid\" suggerisce che la produzione di alcolici impiegando il sotol risalga almeno al 7.000 a.C.. Le pitture murali del Fate Bell Shelter possono in parte essere un tributo alla notevole utilit\u00e0 del sotol.\nSuccessivamente, attorno al 1.200 d.C., i locali indiani Chihuahua fermentarono il succo di sotol per produrre una bevanda alcolica simile alla birra. Nel XVI secolo, i coloni spagnoli introdussero le tecniche europee di distillazione per produrre una bevanda alcolica. Il sotol sta iniziando ad ottenere un riconoscimento internazionale come i suoi cugini, il mescal e la tequila.\nDal settembre 2002, il sotol ha ottenuto la denominazione di origine e un regolamento per la sua produzione nel territorio messicano grazie alla Norma Ufficiale Messicana NOM-159-SCFI-2004.\nProduzione.\nLa \"Dasylirion wheeleri\" impiega circa 15 anni per giungere a maturazione e si produce solamente una bottiglia di sotol per pianta. La pianta cresce tipicamente su pendii rocciosi nelle praterie del deserto di Chihuahua, tra circa 1.000 e 2.200 metri sul livello del mare. A differenza dell'agave, che fiorisce una sola volta nella sua vita, la \"Dasylirion wheeleri\" produce un nuovo stelo del fiore dopo alcuni anni. Una volta che la pianta matura, la si raccoglie in maniera analoga a come si fa per le piante di agave quando si producono il mescal o la tequila. Si rimuovono le foglie esterne per mettere in vista lo stelo centrale, che \u00e8 portato in distilleria. Lo stelo pu\u00f2 essere cotto o trattato con vapore, macinato, fermentato; quindi si sottopone la soluzione fermentata a distillazione. Il sotol possiede un sapore e una fragranza simili a quelle della tequila; senza dubbio, \u00e8 meno dolce e pi\u00f9 forte di questa.\nVariet\u00e0.\nEsistono quattro variet\u00e0 riconosciute ufficialmente:"}
{"id": "3889047", "revid": "398508", "url": "https://it.wikipedia.org/wiki?curid=3889047", "title": "Mohamed Abdalla", "text": ""}
{"id": "3889051", "revid": "773636", "url": "https://it.wikipedia.org/wiki?curid=3889051", "title": "Bocca di rana (disambigua)", "text": ""}
{"id": "3889052", "revid": "149466", "url": "https://it.wikipedia.org/wiki?curid=3889052", "title": "Santa Ciriaca di Pianella", "text": ""}
{"id": "3889053", "revid": "339392", "url": "https://it.wikipedia.org/wiki?curid=3889053", "title": "Beato Roberto abate", "text": ""}
{"id": "3889059", "revid": "830939", "url": "https://it.wikipedia.org/wiki?curid=3889059", "title": "George Moore (scrittore)", "text": "La famiglia di origine, aristocratica e di religione cattolica, risiedeva a Moore Hall, la casa di famiglia oggi in stato di abbandono, nella contea Mayo, nel nord ovest dell'Irlanda.\nGeorge Moore studia arte a Parigi nel corso degli anni '70 dell'800, occasione che gli permise di conoscere molti preminenti artisti francesi dell'epoca. Qui entra in contatto con la corrente letteraria del Naturalismo che lo porter\u00e0 infine ad essere uno dei primi scrittori di lingua inglese ad aderire al Realismo. Fu infatti molto influenzato dallo scrittore francese \u00c9mile Zola.\nSecondo quanto affermato dal critico statunitense Richard Ellmann Moore influenz\u00f2 molto il compatriota James Joyce e va considerato uno dei primi autori irlandesi moderni anche se fuori dal \"mainstream\" della letteratura sia irlandese che inglese. Un altro grande irlandese, coetaneo, William Butler Yeats (1865-1939) scrittore di fama mondiale, lo frequent\u00f2 nella vita quotidiana, ne conobbe il carattere e gli atteggiamenti in privato e in pubblico, Moore \u00e8 descritto nel libro di Yeats \"Autobiografie\", il capitolo \"Dramatis Personae\" \u00e8 ricco di notazioni e particolari sui suoi virt\u00f9 e difetti di artista.\nNel 2011 \u00e8 stato prodotto il film Albert Nobbs, ispirato al racconto di Moore \"The Singular Life of Albert Nobbs\" del 1918. Ad interpretare l'efebico personaggio l'attrice statunitense Glenn Close, ruolo che aveva gi\u00e0 interpretato a teatro negli anni '80 e che le \u00e8 valso la candidatura all'Oscar come migliore attrice protagonista."}
{"id": "3889064", "revid": "21880", "url": "https://it.wikipedia.org/wiki?curid=3889064", "title": "Psittinus", "text": ""}
{"id": "3889065", "revid": "110157", "url": "https://it.wikipedia.org/wiki?curid=3889065", "title": "Chiesa di San Giacomo (Faido)", "text": "La chiesa parrocchiale di San Giacomo il Maggiore \u00e8 un edificio religioso che si trova a Molare, frazione del comune di Faido.\nStoria.\nEretta in epoca medievale, la struttura venne profondamente trasformata fra il 1724 ed il 1764.\nDescrizione.\nLa chiesa ha una pianta ad unica navata coperta da una volta a botte. L'interno \u00e8 ornato da affreschi dei fratelli Stefano e Tommaso Calgari."}
{"id": "3889069", "revid": "223320", "url": "https://it.wikipedia.org/wiki?curid=3889069", "title": "Vetiver", "text": ""}
{"id": "3889074", "revid": "1573940", "url": "https://it.wikipedia.org/wiki?curid=3889074", "title": "Psittinus cyanurus", "text": "Il pappagallo groppablu (\"Psittinus cyanurus\" ) \u00e8 un uccello della famiglia degli Psittaculidi, diffuso nel sud-est asiatico. \u00c8 l'unica specie del genere Psittinus."}
{"id": "3889080", "revid": "307923", "url": "https://it.wikipedia.org/wiki?curid=3889080", "title": "Vetiver (disambigua)", "text": ""}
{"id": "3889082", "revid": "287204", "url": "https://it.wikipedia.org/wiki?curid=3889082", "title": "Governatorato di Ekaterinoslav", "text": "La Gubernija di Ekaterinoslav, era una Gubernija dell'Impero Russo, che occupava grosso modo il territorio dell'attuale Oblast' di Dnipropetrovs'k. Istituita nel 1802, esistette fino al 1925 con capoluogo Ekaterinoslav."}
{"id": "3889084", "revid": "69794", "url": "https://it.wikipedia.org/wiki?curid=3889084", "title": "Junior Casale", "text": ""}
{"id": "3889085", "revid": "767487", "url": "https://it.wikipedia.org/wiki?curid=3889085", "title": "La nostra storia (singolo Raffaello)", "text": "La nostra storia \u00e8 un singolo di Raffaello, pubblicato nel 2006.\nIl brano fu scelto come colonna sonora del film \"Gomorra\" e proposto in varie trasmissioni quali Scalo 76 e Radio DeeJay.\nNel 2013 la canzone diventa colonna sonora del programma di Rai 2 \"#Aggratis\"."}
{"id": "3889088", "revid": "1573940", "url": "https://it.wikipedia.org/wiki?curid=3889088", "title": "Tanygnathus", "text": "Tanygnathus \u00e8 un genere di uccelli della famiglia Psittaculidae.\nTassonomia.\nComprende le seguenti specie:"}
{"id": "3889089", "revid": "375960", "url": "https://it.wikipedia.org/wiki?curid=3889089", "title": "Armature da giostra", "text": ""}
{"id": "3889097", "revid": "1081171", "url": "https://it.wikipedia.org/wiki?curid=3889097", "title": "Copa Ricardo Aldao", "text": "La Copa Ricardo Aldao, chiamata anche Campionato Rioplatense o Copa R\u00edo de la Plata \u00e8 stata una competizione internazionale di calcio riservata alle squadre campioni di Argentina e Uruguay tra il 1913 e il 1957. Fino al 1945 \u2013 a eccezione del 1941 \u2013 veniva disputata su gara unica.\nStoria.\nLa \"Copa Aldao\" prese il nome dal suo donatore, Ricardo C. Aldao, presidente della Federazione Argentina di calcio dal 1912 al 1914 e poi dell'Asociaci\u00f3n del F\u00fatbol Argentino dal 1918 al 1919. Il trofeo non era considerato ufficiale dalla CONMEBOL. La prima edizione fu giocata nel 1913 e rimase l'unica senza un vincitore: infatti la partita tra gli argentini del Kimberley e gli uruguaiani del Central venne sospesa poco dopo la met\u00e0 del primo tempo sullo 0-0 a causa della pioggia. L'ultima edizione si svolse nel 1957.\nA partire da questa data le squadre aventi diritto cessarono di disputarla a causa dei rispettivi calendari nazionali, ormai troppo fitti e divergenti."}
{"id": "3889098", "revid": "1573940", "url": "https://it.wikipedia.org/wiki?curid=3889098", "title": "Tanygnathus gramineus", "text": "Il pappagallo dalle redini (\"Tanignathus gramineus\" ()) \u00e8 un uccello della famiglia Psittaculidae."}
{"id": "3889099", "revid": "1543377", "url": "https://it.wikipedia.org/wiki?curid=3889099", "title": "Campionati europei juniores di atletica leggera 2009", "text": "Il XX Campionato europeo juniores di atletica leggera si \u00e8 disputato a Novi Sad, in Serbia, dal 23 al 26 luglio 2009."}
{"id": "3889101", "revid": "69794", "url": "https://it.wikipedia.org/wiki?curid=3889101", "title": "Iris Forl\u00ec", "text": ""}
{"id": "3889104", "revid": "28592", "url": "https://it.wikipedia.org/wiki?curid=3889104", "title": "Gubernija di Ekaterinoslav", "text": ""}
{"id": "3889105", "revid": "179521", "url": "https://it.wikipedia.org/wiki?curid=3889105", "title": "Sofia Goggia", "text": "Biografia.\nInfanzia e debutto nell'agonismo.\nNata a Bergamo il 15 novembre 1992 e residente in Valle di Astino (presso Bergamo Alta), Sofia Goggia, accostatasi allo sci all'et\u00e0 di tre anni sulle piste di Foppolo, \u00e8 stata tesserata prima per lo Sci Club Ubi Banca Goggi, poi per il Radici Group, societ\u00e0 sportive di Bergamo, e infine per il Rongai di Pisogne.\nHa debuttato nel circuito FIS il 28 novembre 2007, in una gara nazionale giovanile a Livigno; ha colto i suoi primi punti un mese dopo, piazzandosi rispettivamente seconda e prima nelle due competizioni di supergigante della medesima categoria tenutesi a Caspoggio. Sempre a Caspoggio, il 18 maggio 2008, ha debuttato in Coppa Europa, senza concludere la gara di supergigante.\nStagioni 2009-2012.\nNella stagione 2008-2009 ha conquistato tre titoli italiani aspiranti a Pila, rispettivamente in slalom gigante, supergigante e slalom speciale; tra i migliori risultati si annoverano poi il quinto posto nel gigante valido come gara FIS tenutosi all'Abetone il 19 dicembre 2008, il quarto in discesa libera a Caspoggio il 2 marzo 2009 e il sesto in supergigante a Pila l'8 aprile seguente. Nell'estate 2009 subisce un primo infortunio al ginocchio.\nNell'annata seguente partecipa stabilmente alla Coppa Europa, cogliendo quale miglior risultato un 22\u00ba posto in discesa libera a Tarvisio e guadagnando in totale 15 punti. Prende poi parte ai Mondiali juniores tenutisi nella regione del Monte Bianco (versante francese), concludendo 6\u00aa nella discesa libera e 46\u00aa nello slalom gigante. Tra gli altri risultati di rilievo, si aggiudica il titolo nazionale aspiranti di supergigante a Caspoggio e vince quattro gare FIS (due supergiganti a Pila e due discese libere a Caspoggio e Santa Caterina Valfurva).\nLa stagione 2010-2011 termina gi\u00e0 alla prima gara di Coppa Europa: nello slalom gigante di Kvitfjell la Goggia patisce infatti un nuovo infortunio al ginocchio, che la obbliga ad un lungo stop. Rientrata in competizione, inizia la stagione 2011-2012 vincendo i due giganti di Zinal, validi come gara FIS. Il 13 dicembre 2011 viene arruolata nella Guardia di Finanza, entrando a far parte dei Gruppi Sportivi Fiamme Gialle. Viene quindi convocata per la prima volta nella squadra italiana di Coppa del Mondo, ove esordisce il 28 dicembre 2011, senza concludere lo slalom gigante di Lienz. L'8 febbraio 2012 ottiene il suo primo podio in Coppa Europa, nel supergigante di Jasn\u00e1 vinto dalla connazionale Enrica Cipriani; sei giorni dopo arriva anche la prima vittoria, nella supercombinata di Sella Nevea. Pur dovendo concludere la stagione il 24 febbraio a causa di un infortunio (stiramento dei legamenti collaterali di entrambe le ginocchia e frattura del piatto tibiale), a fine annata risulta terza assoluta in classifica generale, con 515 punti conquistati, e vince la \"coppetta\" di supercombinata, con 140 punti. \nNella stagione 2012-2013 prende parte a tre tappe di Coppa del Mondo (gli slalom giganti di Sankt Moritz, Courchevel e Semmering), senza concluderne alcuna. Coglie per\u00f2 tre vittorie (una in slalom gigante e due in discesa libera), tre secondi posti (due in slalom gigante e uno in discesa libera) e vari altri piazzamenti in Coppa Europa, vincendo la classifica di discesa libera e piazzandosi seconda nella generale, con 934 punti guadagnati. A dispetto della scarsa esperienza in Coppa del Mondo (all'epoca limitata a sole quattro apparizioni, delle quali nessuna nelle specialit\u00e0 veloci), viene convocata per i Mondiali di Schladming: in supergigante a sorpresa si piazza quarta, a cinque centesimi dal podio, alle spalle della vincitrice, la slovena Tina Maze, seguita dalla svizzera Lara Gut e dalla statunitense Julia Mancuso. Durante la stessa manifestazione iridata ottiene anche il 7\u00ba posto nella supercombinata e il 22\u00b0 nella discesa libera.\nStagioni 2013-2015.\nNella stagione 2013-2014 Sofia Goggia entra stabilmente nella squadra italiana di Coppa del Mondo; il 30 novembre 2013 ottiene i suoi primi punti in questa competizione, piazzandosi al 7\u00ba posto nel supergigante di Beaver Creek; pochi giorni dopo tuttavia - il 7 dicembre - durante la discesa libera di Lake Louise si infortuna al legamento crociato anteriore del ginocchio sinistro: operata, deve concludere anzitempo la stagione. Il 25 gennaio 2014 ha partecipato come telecronista al supergigante di Coppa del Mondo di Cortina d'Ampezzo per conto di Rai Sport, mentre in occasione dei XXII Giochi olimpici invernali di \u00e8 stata commentatrice tecnica delle gare di sci alpino per le reti televisive italiane Sky Sport e cielo, insieme a Gianmario Bonzi e Camilla Alfieri.\nDopo aver saltato le prime gare della stagione 2014-2015 per recuperare dal summenzionato infortunio, la Goggia debutta in Coppa del Mondo chiudendo al 30\u00ba posto il supergigante di Lake Louise; circa due settimane dopo \u00e8 47\u00aa nella discesa libera in Val-d'Is\u00e8re. Ancora una volta deve tuttavia chiudere la stagione anticipatamente, nel gennaio 2015, allorch\u00e9 le viene diagnosticata una cisti nel ginocchio sinistro.\nStagioni 2016-2017.\nConfermata nei ranghi della prima squadra nazionale, nel biennio 2015-2016 disputa la sua prima stagione completa in Coppa del Mondo, ottenendo vari piazzamenti a punti, particolarmente in slalom gigante.\nIn vista della stagione 2016-2017 la Goggia viene inserita nella squadra nazionale polivalenti, dedicata alle atlete competitive in pi\u00f9 discipline. Tale stagione segna la sua affermazione ai vertici internazionali: il 26 novembre 2016 ottiene a Killington il suo primo podio nel massimo circuito, chiudendo in 3\u00aa posizione lo slalom gigante.\nLe prime vittorie arrivano il 4 e 5 marzo 2017, allorch\u00e9 a Pyeongchang-Jeongseon primeggia in discesa libera e supergigante. Chiude la stagione al terzo posto della classifica generale, con 1197 punti (all'epoca record assoluto per un'atleta italiana, superando il precedente primato di Karen Putzer e superata nel 2020 da Federica Brignone con 1378 punti), conquistando inoltre un totale di 13 podi (insuperato primato nazionale, migliorando quello appartenente a Deborah Compagnoni). \nPer quanto riguarda le classifiche di specialit\u00e0, si piazza seconda in quella di discesa libera, terza in gigante, sesta in supergigante e ottava in combinata alpina, vantando almeno un podio in ciascuna di esse (ulteriore record in ambito italiano). Prende inoltre parte ai Mondiali di Sankt Moritz 2017, ove vince l'unica medaglia della spedizione italiana (bronzo nello slalom gigante) e si classifica 4\u00aa nella discesa libera e 10\u00aa nel supergigante, uscendo nella seconda manche della combinata.\nStagioni 2017-2019.\nLa stagione 2017-2018 \u00e8 ricca di successi: ai XXIII Giochi olimpici invernali di , sua prima presenza olimpica, vince la medaglia d'oro nella discesa libera, precedendo la norvegese Ragnhild Mowinckel e la statunitense Lindsey Vonn. L'oro olimpico in tale disciplina mancava all'Italia dal 1952 (primo e unico successo italiano firmato Zeno Col\u00f2). Sempre alle olimpiadi di Pyeongchang si classifica 11\u00aa nel supergigante e 11\u00aa nello slalom gigante. In Coppa del Mondo centra 3 vittorie (di cui una a Bad Kleinkirchheim dove, insieme alle compagne di squadra Federica Brignone e Nadia Fanchini, va a formare un podio totalmente \"azzurro\"), 4 secondi posti e 2 terzi posti. Tali risultati le consentono di aggiudicarsi la Coppa del mondo di discesa libera, vinta con 3 punti di vantaggio su Lindsey Vonn, ormai diventata sua principale rivale (seppur le due atlete siano legate da una profonda amicizia e da stima reciproca) e di piazzarsi 5\u00aa nella classifica di Supergigante e 4\u00aa nella classifica generale.\nNell'ottobre 2018 si frattura il malleolo peroneale ed \u00e8 costretta a saltare la prima parte della stagione. Tornata alle gare il 26 gennaio 2019 a Garmisch-Partenkirchen, centra subito due podi in Coppa del Mondo, arrivando seconda sia in supergigante che nella discesa libera del giorno seguente; ai successivi Mondiali di \u00c5re ha vinto la medaglia d'argento nel supergigante, \u00e8 stata 15\u00aa nella discesa libera e non ha completato lo slalom gigante.\nStagioni 2020-2022.\nAnche l'annata 2019-2020 \u00e8 segnata da un infortunio. Il 9 febbraio 2020 la bergamasca rimedia infatti una frattura scomposta del radio sinistro cadendo nel supergigante di Garmisch-Partenkirchen. Questo infortunio mette di fatto fine ad una stagione con risultati altalenanti per l'atleta azzurra (con due soli podi, una vittoria e un secondo posto in due superG), chiusasi in anticipo a causa dell'epidemia di COVID-19.\nUn trauma distorsivo-contusivo al ginocchio destro, subito il 31 gennaio 2021 mentre percorreva una pista turistica di Garmisch-Partenkirchen, l'ha costretta a fermarsi per infortunio anche nella stagione 2020-2021, che le ha impedito di partecipare ai Mondiali di Cortina d'Ampezzo; si \u00e8 comunque aggiudicata la sua seconda Coppa del Mondo di discesa libera con 70 punti di margine sulla svizzera Corinne Suter. Ai XXIV Giochi olimpici invernali di ha vinto la medaglia d'argento nella discesa libera.\nCaratteristiche tecniche.\nFisicamente robusta e potente, ha caratteristiche di polivalenza che le consentono di esprimersi ad alto livello in tutte le discipline dello sci alpino (eccetto lo slalom speciale), con spiccata predisposizione per le discese libere. Detiene il record nazionale di podi in una singola stagione (13 nel 2017, risultando peraltro la prima sciatrice italiana capace di ottenerne in quattro specialit\u00e0).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera\nSG = supergigante\nCoppa Europa.\nCoppa Europa - vittorie.\nLegenda:\nDH = discesa libera\nGS = slalom gigante\nSC = supercombinata"}
{"id": "3889106", "revid": "69794", "url": "https://it.wikipedia.org/wiki?curid=3889106", "title": "Lenco Osimo", "text": ""}
{"id": "3889108", "revid": "1573940", "url": "https://it.wikipedia.org/wiki?curid=3889108", "title": "Tanygnathus lucionensis", "text": "Il pappagallo nucazzurra (\"Tanignathus lucionensis\" ()) \u00e8 un uccello della famiglia Psittaculidae."}
{"id": "3889109", "revid": "706090", "url": "https://it.wikipedia.org/wiki?curid=3889109", "title": "Mike Suby", "text": ""}
{"id": "3889110", "revid": "188116", "url": "https://it.wikipedia.org/wiki?curid=3889110", "title": "Francesco Alliata di Villafranca", "text": ""}
{"id": "3889111", "revid": "767487", "url": "https://it.wikipedia.org/wiki?curid=3889111", "title": "Jurij Krasno\u017ean", "text": "Carriera.\nAllenatore.\nDivenne allenatore dello Spartak Nalcik nel 2004. Nel 2005 condusse la squadra alla Prem'er-Liga. La societ\u00e0 retrocesse, dopo aver quasi raggiunto i piazzamenti utili per la qualificazione alla successiva Europa League. A seguito di quella stagione, Krasno\u017ean pass\u00f2 alla Lokomotiv Mosca.\nIl 4 luglio 2011 venne esonerato dal Presidente della Lokomotiv, Ol'ga Smorodskaja, rescindendo il contratto due giorni dopo.\nIl 27 dicembre 2011 divenne l'allenatore dell', siglando un accordo di cinque anni.\nIl 17 febbraio 2012 viene dimesso dall'incarico di allenatore del club di Macha\u010dkala, e il suo posto viene preso da Guus Hiddink.\nSei mesi pi\u00f9 tardi divenne la guida tecnica del , ma a met\u00e0 stagione \u00e8 sostituito da Leanid Ku\u010duk.\nInizi\u00f2 la stagione 2013/2014 alla guida del , ma gi\u00e0 ad ottobre 2013 venne sostituito da Vait Talgaev\nIl 9 febbraio 2014 viene nominato commissario tecnico della Nazionale kazakistana, firmando un contratto biennale."}
{"id": "3889115", "revid": "1929898", "url": "https://it.wikipedia.org/wiki?curid=3889115", "title": "Letto a castello", "text": "Un letto a castello \u00e8 un tipo di letto in cui due o pi\u00f9 reti sono sovrapposte l'una sull'altra. La natura di un letto a castello consente a pi\u00f9 persone di dormire nella stessa stanza occupando il minimo spazio in pianta, cio\u00e8 sulla superficie del pavimento. I letti a castello sono quindi tipicamente utilizzati laddove gli spazi sono limitati, come sulle navi e nelle caserme, o in luoghi dove si desiderino aumentare i posti letto come dormitori, bungalow, roulotte e camper, ostelli, camerette per bambini o celle di prigioni, ecc.\nI letti a castello sono normalmente sorretti da quattro sostegni tipo pali ai quattro angoli del letto. Per raggiungere la rete o letto superiore viene usata una scaletta. Il letto superiore pu\u00f2 essere circondato da una sponda per impedire che l'occupante cada, ed alcuni modelli hanno anche una tenda per la privacy del letto inferiore. A causa dell'altezza del letto superiore e della necessit\u00e0 di raggiungerlo con la scaletta, negli USA se ne sconsiglia l'uso da parte di bambini al di sotto dei sei anni di et\u00e0.\nIl letto a soppalco \u00e8 un tipo di letto a castello in cui si ha solo la cuccetta superiore; in questo modo si creano nella parte sotto, degli spazi che possono essere occupati da una cassa, cassetti, o anche da una zona di lavoro con una scrivania. I letti a soppalco permettono di usare efficacemente anche gli spazi pi\u00f9 piccoli, grazie all'utilizzo dell'area verticale che altrimenti rimarrebbe inutilizzata.\nTipi di letti a castello.\nLa tipologia pi\u00f9 comune di letto a castello \u00e8 quello caratterizzato da due materassi di eguale dimensione, posti direttamente uno sopra l'alto. Un ulteriore tipo di letto a castello completo, \u00e8 organizzato come la versione classica, ad eccezione della parte inferiore del materasso che sar\u00e0 a una piazza intera e quella superiore a due piazze.\nUn letto a castello Futon si compone di una cuccetta classica, con la differenza di avere nella parte inferiore un divano di tipo occidentale che si trasforma in un letto, invece del letto classico. Il letto Futon pu\u00f2 essere utilizzato per risparmiare lo spazio in piccole camere o appartamenti, in quanto il letto inferiore si trasforma per comodit\u00e0 in un divano durante il giorno.\nIl letto a castello a L, vede il letto inferiore orientato ad angolo retto rispetto al superiore, cos\u00ec da ottenere da una prospettiva superiore, dunque guardando dall'alto, proprio la forma della lettera L. Ci\u00f2, inoltre, crea un piccolo spazio dove pu\u00f2 essere collocato uno scaffale o una scrivania."}
{"id": "3889117", "revid": "1573940", "url": "https://it.wikipedia.org/wiki?curid=3889117", "title": "Tanygnathus megalorynchos", "text": "Il pappagallo beccogrosso (\"Tanignathus megalorynchos\" ()) \u00e8 un uccello della famiglia Psittaculidae."}
{"id": "3889120", "revid": "1305772", "url": "https://it.wikipedia.org/wiki?curid=3889120", "title": "Oh! (album Girls' Generation)", "text": "Oh! \u00e8 il secondo album studio del gruppo di idol sudcoreano Girls' Generation, pubblicato il 28 gennaio 2010 in Corea del Sud.&lt;ref name=\"OH/ANNOUNCE\"&gt;&lt;/ref&gt;&lt;ref name=\"OH/ANNOUNCE/2\"&gt; &lt;/ref&gt; Il singolo principale dell'album \u00e8 la title track \"Oh!\". L'album \u00e8 stato ripubblicato il 17 marzo 2010 ed il brano \"Run Devil Run\" \u00e8 stato pubblicato come secondo singolo estratto.\nAl suo primo giorno nei negozi, \"Oh!\" ha venduto 30.000 copie. L'album \u00e8 stato pubblicato in pi\u00f9 di ottanta nazioni, inclusi gli Stati Uniti, il Canada, l'Europa, il Giappone e la Cina via iTunes l'8 febbraio 2010. Alla fine \"Oh\" ha venduto 197.934 copie, \"Run Devil Run\" 136.851 copie. in totale le due versioni dell'album hanno venduto 334.785 copie."}
{"id": "3889126", "revid": "715100", "url": "https://it.wikipedia.org/wiki?curid=3889126", "title": "Tofik Bachramov", "text": ""}
{"id": "3889127", "revid": "707755", "url": "https://it.wikipedia.org/wiki?curid=3889127", "title": "Pappagallo beccogrosso", "text": ""}
{"id": "3889128", "revid": "486946", "url": "https://it.wikipedia.org/wiki?curid=3889128", "title": "Gorena Padova", "text": ""}
{"id": "3889132", "revid": "707755", "url": "https://it.wikipedia.org/wiki?curid=3889132", "title": "Pappagallo nucazzurra", "text": ""}
{"id": "3889133", "revid": "707755", "url": "https://it.wikipedia.org/wiki?curid=3889133", "title": "Pappagallo dalle redini", "text": ""}
{"id": "3889136", "revid": "1573940", "url": "https://it.wikipedia.org/wiki?curid=3889136", "title": "Tanygnathus sumatranus", "text": "Il pappagallo groppazzurra (\"Tanygnathus sumatranus\" ()) \u00e8 un uccello della famiglia Psittaculidae."}
{"id": "3889138", "revid": "254059", "url": "https://it.wikipedia.org/wiki?curid=3889138", "title": "Venerabile Arciconfraternita della Misericordia di Lastra a Signa", "text": "La Venerabile Arciconfraternita della Misericordia di Lastra a Signa \u00e8 la diramazione locale della celebre confraternita fiorentina, che oggi si occupa di varie attivit\u00e0 assistenziali e della sepoltura dei morti.\nStoria.\nL'associazione \u00e8 stata fondata nel giugno del 1595 a Lastra a Signa da Iacopo Comparini e altre diciannove persone.\nNell'ottobre del 1595 venne consacrata la chiesa di Santa Maria della Misericordia di Lastra a Signa, sede che ancora viene gestita dalla confraternita, la quale ha poi ottenuto dalla Venerabile Arciconfraternita della Misericordia di Firenze l'affiliazione e la nomina di \"Misericordia\".\nNel 1785 venne soppressa dal granduca Pietro Leopoldo ma pochi anni dopo fu riammessa. Nel 1842 venne nominata Venerabile Arciconfraternita e nel 1867, con la nascita del Regno d'Italia, fu posta fra le Istituzioni Pubbliche di Assistenza e Beneficenza. Nel 1880 venne costruito in piazza Garibaldi il palazzo della Misericordia di Lastra a Signa per ospitare eventi di diverso genere.\nNell'Arciconfraternita sono presenti due sezioni, quella di Malmantile, divenuta autonoma nel 2019, e quella di Scandicci.\nAttivit\u00e0 della Confraternita.\nLa confraternita offre variegati servizi alla popolazione:"}
{"id": "3889140", "revid": "599013", "url": "https://it.wikipedia.org/wiki?curid=3889140", "title": "Antonio Blanco (calciatore argentino)", "text": "Caratteristiche tecniche.\nGiocava come ala destra o interno destro."}
{"id": "3889141", "revid": "1543377", "url": "https://it.wikipedia.org/wiki?curid=3889141", "title": "Henri Deutsch de la Meurthe", "text": "La sua notoriet\u00e0 \u00e8 tuttavia legata prevalentemente alla sua grande passione per l'aviazione: grazie alle considerevoli risorse economiche derivanti dalle sue attivit\u00e0 petrolifere (era noto come \"il re del petrolio in Europa\") Deutsch si dedic\u00f2 con continuit\u00e0 a finanziare le ricerche nel campo del volo umano, a sponsorizzare i premi per i primati aeronautici e a sostenere economicamente le istituzioni destinate a promuovere lo sviluppo dell'aviazione sia per quanto riguardava gli aerostati, sia gli aeroplani.\nFu, nel 1898, uno dei fondatori dell'A\u00e9ro-Club de France, la pi\u00f9 antica istituzione francese finalizzata a coordinare e incentivare i progressi dell'aviazione e della ricerca aeronautica. Nel 1912 venne insignito dell'ordine della Legion d'Onore.\nBiografia.\nI Deutsch de la Meurthe erano una ricca famiglia ebraica della borghesia francese nota per aver finanziato nella seconda met\u00e0 del XIX secolo numerosi progetti filantropici e diverse iniziative finalizzate a promuovere lo sviluppo tecnologico.\nLa fortuna dei Deutsch era legata al petrolio. Alexander Deutsch aveva fondato, nel 1845, un'azienda per il trattamento e la commercializzazione di oli vegetali a La Villette, nella regione del Calvados. Con la scoperta del petrolio in Pennsylvania, nel 1859, Deutsch cominci\u00f2 a studiare approfonditamente le sue possibilit\u00e0 di impiego, con l'intenzione di introdurlo in Francia per vie commerciali. Nel 1877 iniziarono a collaborare alla gestione dell'azienda di famiglia anche i due figli di Deutsch, Henri ed Emile; venne aperta una raffineria a Pantin, poi nel 1881 una a Rouen, e nel 1883 ne venne inaugurata un'altra a St. Loub\u00e8s, in Gironda. Nel 1889, in associazione con fratelli Rothschild di Parigi, delle raffinerie di petrolio Deutsch (\"A. Deutsch et ses Fils\") vennero aperte anche in Spagna; altre vennero poi inaugurate in Austria-Ungheria e in Russia. A questo punto Alexander aggiunse \"de la Meurthe\" al proprio cognome.\nHenri comprese presto che il futuro del petrolio dipendeva dalla diffusione dei nuovi motori a combustione interna, e quindi si fece promotore dello sviluppo dell'automobile in Francia (per esempio, all'inizio degli anni 1890 don\u00f2 un'auto al presidente Marie Fran\u00e7ois Sadi Carnot). Inoltre, per la stessa ragione, inizi\u00f2 a interessarsi di aviazione.\nInsieme a diversi altri facoltosi appassionati di aviazione suoi contemporanei (Ernest Archdeacon, L\u00e9on Serpollet, Henri de la Valette, Jules Verne e sua moglie, Andr\u00e9 Michelin, Albert de Dion, Alberto Santos-Dumont, Henry de La Vaulx) Deutsch fond\u00f2 il 20 ottobre 1898 l'A\u00e9ro-Club de France; inoltre destin\u00f2 una parte delle sue fortune alla creazione di numerosi premi in denaro, intesi come incentivi per spingere i primi pionieri dell'aviazione a raggiungere i risultati considerati pi\u00f9 importanti.\nNel 1900, per esempio, venne messo in palio il Premio Deutsch de la Meurthe; esso, che aveva la consistenza economica di 100\u00a0000 franchi, doveva essere assegnato al primo aviatore che fosse riuscito a volare dal parco di Saint-Cloud (in un sobborgo di Parigi) alla Torre Eiffel \u2013 e ritorno \u2013 in meno di mezz'ora. Il premio fu vinto nel 1901 dal pioniere dell'aviazione franco-brasiliano Alberto Santos-Dumont, che riusc\u00ec nell'impresa volando a una velocit\u00e0 media di 22 km/h a bordo del suo dirigibile Numero 6.\nNel 1904 venne invece creato da Deutsch, insieme ad Archdeacon, il \"Grand Prix d'Aviation\" \u2013 noto anche come \"Prix de la Meurthe-Archdeacon\". Il premio, di 50\u00a0000 franchi, era destinato a chi fosse riuscito per primo a volare su un circuito chiuso di un chilometro con un velivolo pi\u00f9 pesante dell'aria. Il 13 gennaio 1908, a Issy-les-Moulineaux, Henri Farman si aggiudic\u00f2 il premio coprendo il percorso in 1 minuto e 28 secondi: si trattava allora di un record europeo di distanza e di velocit\u00e0. (I fratelli Wright avevano gi\u00e0 compiuto voli altrettanto lunghi negli Stati Uniti tra il 1904 e il 1905 con i loro Flyer II e III, ma le notizie dei loro successi non erano state tenute in grande considerazione in Europa).\nNel 1906 Deutsch prese contatti con Wilbur Wright e Hart Berg per fondare in Francia un'azienda che fornisse aeroplani Wright al governo francese. Deutsch finanzi\u00f2 l'impresa comprando tutte le azioni destinate al mercato francese e usando la sua influenza per fare pressione sul governo; tuttavia, l'iniziativa non ebbe seguito.\nDeutsch appoggi\u00f2 anche l'iniziativa di Lazare Weiller, che acquist\u00f2 i diritti sui brevetti dei fratelli Wright e organizz\u00f2 i voli dimostrativi che Wilbur Wright avrebbe eseguito a Le Mans a partire dall'8 agosto 1908. Inoltre, tra il 1909 e il 1911, Deutsch invest\u00ec sulle aziende aeronautiche francesi Soci\u00e9t\u00e9 Astra e Nieuport.\nAlla fine del maggio 1909 Deutsch offr\u00ec all'Universit\u00e0 di Parigi una somma di 500\u00a0000 franchi e una pensione annuale di 15\u00a0000 franchi per la creazione di un \"Institute A\u00e9rotechnique\" a Saint-Cyr-l'\u00c9cole, lo scopo del quale era quello di portare avanti la ricerca teorica e lo sviluppo pratico del trasporto aereo; l'istituto venne pi\u00f9 tardi integrato nel Conservatoire national des arts et m\u00e9tiers.\nIl 20 novembre 1912 Henri Deutsch de la Meurthe fu insignito della Legion d'onore con il grado di \"Commandeur\". Mor\u00ec a Romainville, a pochi chilometri da Parigi, nel 1919.\nSua nipote Yvonne fu la madre della moglie del filosofo Isaiah Berlin."}
{"id": "3889150", "revid": "707755", "url": "https://it.wikipedia.org/wiki?curid=3889150", "title": "Pappagallo groppazzurra", "text": ""}
{"id": "3889153", "revid": "707755", "url": "https://it.wikipedia.org/wiki?curid=3889153", "title": "Pappagallo groppablu", "text": ""}
{"id": "3889155", "revid": "554633", "url": "https://it.wikipedia.org/wiki?curid=3889155", "title": "Henry Deutsch de la Meurthe", "text": ""}
{"id": "3889160", "revid": "554633", "url": "https://it.wikipedia.org/wiki?curid=3889160", "title": "Deutsch de la Meurthe", "text": ""}
{"id": "3889161", "revid": "1442080", "url": "https://it.wikipedia.org/wiki?curid=3889161", "title": "Pascual Garr\u00e9", "text": "Caratteristiche tecniche.\nGiocava come ala destra."}
{"id": "3889166", "revid": "594360", "url": "https://it.wikipedia.org/wiki?curid=3889166", "title": "Hoot (EP)", "text": "Hoot (\ud6d7; sottotitolato 009) \u00e8 il terzo EP del gruppo di idol sudcoreano Girls' Generation. L'EP consiste di cinque tracce ed \u00e8 stato pubblicato il 27 ottobre 2010 dalla SM Entertainment. L'album ha venduto 350.000 copie in tutto il mondo ed \u00e8 stato certificato disco d'oro dalla RIAJ."}
{"id": "3889167", "revid": "599013", "url": "https://it.wikipedia.org/wiki?curid=3889167", "title": "Maxime Lestienne", "text": "Caratteristiche tecniche.\nLestienne \u00e8 un esterno offensivo di piede mancino che pu\u00f2 giocare sia a destra che a sinistra, dotato di buona tecnica individuale, abile nel dribbling, nei cross e molto veloce. La sua visione di gioco gli consente anche di essere un buon assist-man.\nCarriera.\nClub.\nNasce e cresce calcisticamente nelle trafile giovanili del Mouscron, fino a quando, nella stagione 2009-2010, si fa conoscere al grande pubblico. Dopo la bancarotta del Mouscron, si interessarono a lui l'Everton e il , ma pass\u00f2 al Club Bruges il 6 gennaio 2010. Nel Club Bruges, l'allenatore Christoph Daum decise di puntare su di lui. Nei primi due anni raccolse poche presenze per via della giovane et\u00e0; nella stagione 2012-2013 arriva l'attesa esplosione: colleziona 38 presenze tra Jupiler Pro League e Playoff condite da 17 goal e 13 assist.\nNella stagione successiva non \u00e8 da meno e si conferma a grandi livelli: disputa 39 presenze e realizza 11 goal e 14 assist. Matura, in questi anni, anche una discreta esperienza a livello europeo, disputando l'Europa League. Chiude l'esperienza nel Club Bruges disputando complessivamente 157 presenze con 39 gol tra campionato, coppa nazionale e coppe europee.\nIl 1\u00ba settembre passa titolo temporaneo, con diritto di opzione per l'acquisizione definitiva, alla squadra italiana del Genoa tramite il club qatariota dell'Al-Arabi. Fa il suo esordio in maglia rossobl\u00f9 il 21 settembre in occasione della vittoria casalinga (1-0) contro la Lazio. Nonostante i pochi minuti di gioco concessigli dall'allenatore, Lestienne lascia intravedere potenzialit\u00e0 al di sopra della media, come dimostrano i due assist messi a referto contro il Sassuolo alla diciannovesima giornata di Serie A. Segna il suo primo gol in maglia rossobl\u00f9 nella partita contro l'Inter il 23 maggio 2015 al 41' sfruttando con caparbiet\u00e0 un'incertezza della retroguardia nerazzurra; la partita finir\u00e0 3-2 per il Genoa.\nIl 12 luglio 2015 viene ceduto in prestito al . Il 20 dicembre viene arrestato, insieme al compagno di squadra Jeroen Zoet, per una colluttazione avuta al termine della partita vinta 3-2 contro il PEC Zwolle. I due sono stati rilasciati la notte stessa dopo essere stati ascoltati dalle forze dell'ordine. Con la squadra olandese si aggiudica l'Eredivisie all'ultima giornata di campionato, beffando al fotofinish gli storici rivali dell'Ajax.\nTerminato il prestito al PSV, il 6 luglio 2016 Lestienne viene presentato al pubblico come nuovo giocatore del Rubin Kazan.\nNazionale.\nA partire dal 2007 viene convocato in tutte le nazionali minori del Belgio, a partire dall'Under-15.\nIl 6 settembre 2011 esordisce con l'Under-21 in una partita persa dalla sua squadra per 3-1 contro i pari et\u00e0 della Norvegia. Nel mese di settembre del 2013 \u00e8 stato squalificato dalla federazione per sei mesi dopo essere stato sorpreso in ritiro assieme a una ragazza prima della gara di qualificazione agli Europei Under-21 contro l'Italia.\nStatistiche.\nPresenze e reti nei club.\n\"Statistiche aggiornate al 21 dicembre 2015\"\nPalmar\u00e8s.\nPSV: 2015\nPSV: 2015-2016"}
{"id": "3889178", "revid": "1371684", "url": "https://it.wikipedia.org/wiki?curid=3889178", "title": "Angelo Dalle Molle", "text": "Celebre per aver inventato il Cynar, fu un mecenate e visionario, convinto assertore che il progresso scientifico deve essere al servizio dell'uomo.\nBiografia.\nNel 1952 inventa il Cynar. A partire dagli anni settanta segue con grande attenzione la nascita dell'informatica e istituisce la Fondazione Dalle Molle con sede a Lugano finalizzata a supportare gli studi nel campo dell'intelligenza artificiale.\nTramite il Centro Studi della Barbariga PGE (Progetti Gestioni Ecologiche), finanzi\u00f2 la costruzione dell'automobile elettrica, omologando 8 autovetture e producendone complessivamente 200. Una di queste \u00e8 tuttora visibile a Villa La Barbariga, che fu di sua propriet\u00e0, a San Pietro di Stra (VE).\nFondazione Dalle Molle.\nOggi la Fondazione partecipa alla vita di quattro Istituti di Ricerca tutti con sede in Svizzera:"}
{"id": "3889186", "revid": "599013", "url": "https://it.wikipedia.org/wiki?curid=3889186", "title": "Ennis Hayes", "text": "Caratteristiche tecniche.\nGiocava come interno destro e sinistro."}
{"id": "3889188", "revid": "287204", "url": "https://it.wikipedia.org/wiki?curid=3889188", "title": "Ayr Scottish Eagles", "text": "Gli Ayr Scottish Eagles sono stati una squadra di hockey su ghiaccio di Ayr, Scozia.\nNel corso della loro breve esistenza (dal 1996 al 2002), si sono aggiudicati un'edizione del massimo campionato britannico (all'epoca, nel 1997-1998 era l'Ice Hockey Superleague, di cui gli Ayr Scottish Eagles si erano aggiudicati anche la \"regular season\"), due edizioni della Challenge Cup (1997-1998 e 2001-2002) ed una della Autumn Cup (1997).\nNell'agosto del 2002 la squadra era stata spostata da Ayr nel Renfrewshire, alle porte di Glasgow, e rinominata Scottish Eagles, ma la squadra fu sciolta dopo soli sei incontri della successiva stagione, il 14 novembre 2002, per problemi finanziari."}
{"id": "3889189", "revid": "16758", "url": "https://it.wikipedia.org/wiki?curid=3889189", "title": "Scottish Eagles", "text": ""}
{"id": "3889195", "revid": "124522122", "url": "https://it.wikipedia.org/wiki?curid=3889195", "title": "\u00c9tienne Tempier", "text": "Biografia.\nNato ad Orl\u00e9ans in data non conosciuta, Tempier studi\u00f2 a Parigi dove divenne insegnante di teologia e canonico a Notre-Dame. Per un periodo di circa cinque anni (1263 \u2013 ca. 1268), Tempier fu cancelliere del capitolo di Notre Dame di Parigi, succedendo ad Erich von Veire. In quel tempo, il Cancelliere del capitolo era anche rettore dell'Universit\u00e0 di Parigi.\nFu vescovo di Parigi dal 7 ottobre 1268 fino alla sua morte. Tempier fu un docente della facolt\u00e0 di teologia.\nCondanne.\nNel 1270 Tempier, eman\u00f2 una formale condanna delle tredici \"tesi\" (proposizioni) enunciate dagli \"aristotelici radicali\". Tra queste, quelle relative all'unit\u00e0 dell'intelletto, alla necessit\u00e0 causale e all'eternit\u00e0 del mondo. L'indagine sugli errori prevalenti presso l'universit\u00e0 parigina venne richiesta dal portoghese Juliani divenuto poi papa Giovanni XXI. Ex professore di teologia all'Universit\u00e0 di Parigi, scrisse a Tempier il 28 gennaio 1277. Il papa disse a Tempier che aveva sentito notizie di opinioni eretiche nella zona di Parigi e gli chiese di essere informato della situazione. A questo punto Tempier stava gi\u00e0 indagando sulle opinioni eretiche diffuse presso l'Universit\u00e0 di Parigi.\nIl 7 marzo 1277, Tempier ampli\u00f2 il numero di tesi condannate a 219. La quarantanovesima della lista era l'asserzione che \"Dio \u00e8 incapace di muoversi nell'universo, perch\u00e9 ci\u00f2 implica l'esistenza di un vuoto\".\nEgli fu assistito da una commissione di teologi dell'Universit\u00e0. Enrico di Gand faceva parte della Commissione episcopale di Tempier (assessores episcopi) di sedici maestri, che scrisse il proclama di 219 proposizioni emanato da Tempier il 7 marzo 1277. Le condanne nei confronti dell'aristotelismo a Parigi coinvolse Egidio Romano, Sigieri di Brabante, la Facolt\u00e0 di Lettere e certe dottrine di Tommaso d'Aquino. Non \u00e8 chiaro quali fossero le intenzioni di Tempier nell'emissione di questa condanna.\nTuttavia, gli studiosi scrissero che \"La condanna parigina del 1277 \u00e8 il simbolo di una crisi intellettuale presso l'Universit\u00e0. \u00c8 indicativo di cambiamenti fondamentali nel pensiero speculativo e nella percezione culturale che si erano verificati nel tardo XIII secolo, che preannunciavano gli aspetti del pensiero moderno.\nTempier rovesci\u00f2 anche il pensiero di Aristotele su di un punto: Dio avrebbe potuto creare pi\u00f9 di un mondo (data la sua onnipotenza), ma sappiamo dalla rivelazione che ne fece uno solo.\nLe sollecitazioni di Tempier sulla onnipotenza di Dio aprirono ogni tipo di possibilit\u00e0 per la comprensione del cosmo. Nel suo tentativo di difendere le capacit\u00e0 e i diritti esclusivi del Creatore, le proposizioni di Tempier portarono ad un nuovo approccio per comprendere il funzionamento dei corpi celesti e terrestri. Negando il fatto che i corpi celesti fossero animati, incorruttibili ed eterni, e confutando la tesi che il loro movimento sia il risultato di qualcosa di paragonabile ai desideri degli animali, nonch\u00e9 negando che le stelle avessero alcuna influenza sugli individui, mostr\u00f2 che i cristiani erano pronti a confutare la visione del mondo di Aristotele insieme ad alcuni assunti di base della cultura greca.\nI divieti di Tempier non limitarono la libera discussione delle dottrine tomiste ed ebbero scarsi risultati nel limitare la loro influenza presso l'Universit\u00e0 di Parigi.\nIl suo decreto venne attivamente contrastato e infine rovesciato nel 1325."}
{"id": "3889197", "revid": "767487", "url": "https://it.wikipedia.org/wiki?curid=3889197", "title": "Eduardo Manuel G\u00e1mez", "text": "Caratteristiche tecniche.\nViene generalmente impiegato nel suo ruolo naturale di centrocampista centrale con compiti difensivi, ma \u00e8 anche adattabile a giocare sulla linea dei difensori.\nCarriera.\nProdotto delle giovanili dei Pumas, ha occasione di debuttare con la prima squadra il 18 agosto 2009, quando gioca da titolare la partita di Concachampions contro il Comunicaciones, ricevendo un'ammonizione e venendo sostituito all'intervallo da Fernando Santana. In seguito viene schierato dal primo minuto negli incontri con W Connection (in cui \u00e8 sostituito al 66\u00ba da Ismael \u00cd\u00f1iguez) e Real Espa\u00f1a, che gioca per intero. Debutta in campionato il 31 luglio 2011, alla seconda giornata del torneo di apertura contro il Morelia, entrando al posto di Javier Cort\u00e9s a 5 minuti dalla fine.\nStatistiche.\nPresenze e reti nei club.\n\"Statistiche aggiornate all'8 febbraio 2011.\"\nPalmar\u00e8s.\nClausura 2011."}
{"id": "3889205", "revid": "869733", "url": "https://it.wikipedia.org/wiki?curid=3889205", "title": "Sirene (programma televisivo)", "text": "Sirene \u00e8 un programma televisivo che racconta le indagini delle Forze dell\u2019Ordine. La prima stagione \u00e8 andata in onda dal 9 febbraio al 15 marzo 2012 su Rai 3, in seconda serata, per sei puntate, con la conduzione di Margherita Granbassi. Con Indagine Villa Borea, reportage sui terribili maltrattamenti a danno degli anziani di una casa di riposo di Sanremo, l'autore e regista Cristiano Barbarossa ha vinto il Premio Giornalistico Ilaria Alpi (Sez. Auser) nel 2012. Sono andate in onda inoltre delle puntate dedicate al racket dei permessi di soggiorno falsi nelle zone del Clan dei Casalesi, sulla camorra a Scampia, sugli interessi della Mafia cinese a Prato, sulla pirateria nell'Oceano Indiano, sull'Incidente ferroviario di Viareggio, sul traffico di cocaina della 'ndrangheta nel Porto di Gioia Tauro. Dopo alcuni anni la seconda edizione \u00e8 andata in onda a partire dal 14 marzo 2019 sul canale NOVE di Discovery Channel a cura di Cristiano Barbarossa e Fulvio Benelli con la collaborazione di Stefano Di Gioacchino, Vittoria Iacovella e Alessio Ferraro. In questa nuova edizione le indagini raccontate sono state quelle relative al Delitto di Santa Croce Camerina con \"Il delitto del piccolo Loris\", \"Operazione Mafia nigeriana\" (incentrata sul racket della prostituzione sulla bonifica del Tronto) e \"Rimini - La notte del branco\".\nLa trasmissione.\nIl programma ha ad oggetto l'operato delle Forze dell'Ordine; tramite filmati di archivio e inediti, mostra le indagini, i vari pedinamenti e i salvataggi effettuati dai Carabinieri, Polizia di Stato, Guardia di Finanza, Polizia Municipale, Vigili del Fuoco, Guardia Costiera e dal 118.\nProduzione.\nIl programma \u00e8 prodotto da Verve Media Company.\nAutori.\nAutori della trasmissione: Cristiano \nBarbarossa, Fulvio Benelli e Stefano di Gioacchino."}
{"id": "3889210", "revid": "136198", "url": "https://it.wikipedia.org/wiki?curid=3889210", "title": "Eduardo G\u00e1mez", "text": ""}
{"id": "3889214", "revid": "767487", "url": "https://it.wikipedia.org/wiki?curid=3889214", "title": "Elefante infelice", "text": "Elefante infelice (\"Elmer Elephant\") \u00e8 un film del 1936 diretto da Wilfred Jackson. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla United Artists il 28 marzo 1936. \u00c8 stato distribuito anche coi titoli L'elefante innamorato ed Elmer l'elefante.\nTrama.\nUn timido elefantino di nome Elmer viene invitato alla festa di compleanno della sua amica, la tigrotta Tillie, a cui regala un mazzo di fiori. Tillie ama Elmer, ma gli altri animali si prendono gioco della sua proboscide e lo deridono crudelmente quando Tillie si assenta. Arrabbiato e affranto, Elmer abbandona la festa e piange davanti a un vicino stagno. L\u00ec incontra l'anziana giraffa Joe che lo rassicura dicendogli di essere stato preso in giro per il suo collo. Proprio in quel momento scoppia un incendio nella casa sull'albero di Tillie, con la tigre bloccata all'interno. Le operazioni di soccorso da parte degli altri cuccioli e delle scimmie vigili del fuoco non hanno molto successo. Per fortuna con l'aiuto della giraffa e di alcuni pellicani (caricature di Jimmy Durante), Elmer usa la sua proboscide come una manichetta antincendio per estinguere con successo il fuoco e salvare Tillie, che lo premia con un bacio.\nDistribuzione.\nEdizione italiana.\nIl film fu distribuito in Italia nel 1937 in lingua originale. Il doppiaggio del corto fu realizzato dalla Royfilm originariamente per l'inclusione nel film di montaggio direct-to-video \"Le meravigliose fiabe del Grillo Parlante\", uscito in Italia nel dicembre 1986, ma fu poi utilizzato anche per la distribuzione del corto autonomo. Il doppiaggio, che mantiene le canzoni in inglese, ripristina i nomi originali per i personaggi di Elmer e Tillie, che nelle traduzioni italiane dei fumetti erano stati chiamati fino ad allora Fuffo e Tigrella.\nEdizioni home video.\nDVD e Blu-ray Disc.\nUna volta restaurato, il cortometraggio fu inserito come contenuto speciale nella prima edizione DVD di \"Dumbo - L'elefante volante\" uscita in America del Nord il 23 ottobre 2001 e in Italia il 7 novembre, e fu poi incluso nella successiva edizione DVD e nell'edizione Blu-ray Disc del film. \u00c8 presente anche nel primo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. In America del Nord fu incluso anche nel DVD \"Three Little Pigs\", uscito il 7 aprile 2009 come secondo volume della collana \"Walt Disney Animation Collection\".\nAltri media.\nPrima dell'uscita del film, i personaggi erano apparsi in un ciclo di dodici tavole domenicali scritte da Ted Osborne e disegnate da Al Taliaferro, pubblicate dal 27 ottobre 1935 al 12 gennaio 1936 col titolo \"The Life and Adventures of Elmer Elephant\". Alla fine del decennio, oltre che nella serie di tavole \"Timid Elmer\" di Merrill De Maris e Taliaferro, Elmer fu protagonista di alcune strisce a fumetti britanniche disegnate da Basil Reynolds. Successivamente i personaggi sono apparsi solo in tre storie a fumetti: \"La ghianda magica\" (pubblicata nel settembre 1953 nel n. 2 del periodico \"Silly Symphonies\") e due brevi storie pubblicate nel periodico olandese \"Donald Duck\" alla fine degli anni ottanta."}
{"id": "3889215", "revid": "599013", "url": "https://it.wikipedia.org/wiki?curid=3889215", "title": "Nicol\u00e1s Vivaldo", "text": "Caratteristiche tecniche.\nGiocava come interno destro o come centravanti."}
{"id": "3889220", "revid": "47767", "url": "https://it.wikipedia.org/wiki?curid=3889220", "title": "Teopista", "text": "Agiografia.\nSecondo una leggenda agiografica ripresa dalla \"Leggenda Aurea\" di Iacopo da Varagine, sarebbe stata la moglie di Placido, un militare dedito alla beneficenza, ma anche alla persecuzione dei cristiani: un giorno Placido stava inseguendo un cervo, quando questi si volse a lui mostrando tra le corna una croce sormontata dalla figura di Ges\u00f9 che gli diceva: \u00abPlacido, perch\u00e9 mi perseguiti? Io sono Ges\u00f9 che tu onori senza sapere\u00bb. Placido rientr\u00f2 a casa e narr\u00f2 tutto alla moglie Teopista, la quale gli rifer\u00ec di aver avuto quella notte una visione nella quale uno sconosciuto le preannunciava che l'indomani ella si sarebbe recata da lui con il marito. Placido, la moglie e i due figli, Agapio e Teopisto, si recarono l'indomani dal vescovo, si convertirono e si fecero battezzare. Placido ricevette il nome di Eustachio.\nLa Leggenda Aurea narra che Eustachio, lasciato l'esercito romano, sia stato poi perseguitato dalla sorte, come Giobbe, perdendo prima tutti gli averi e poi smarrendo la moglie ed infine i figli, ma che, come Giobbe, non abbia mai insultato la provvidenza e che quindi, dopo numerosi anni di separazione, la famiglia si sia miracolosamente riunita. Ritornati a Roma, l'imperatore Adriano li fece arrestare in quanto cristiani e condannare a morte. Furono torturati e, salvatisi misteriosamente dalle fiere del Colosseo, morirono infine arroventati dentro un bue di bronzo.\nSecondo lo storico Henri Delahaye, Eustachio e Teopista non sarebbero esistiti ma sarebbero frutto di leggende popolari del tempo: la vicenda familiare ricalcherebbe una storia leggendaria dell'India. A riprova della sua teoria il Delahaye cita l'assenza di menzioni sui santi fino al V secolo e il fatto che n\u00e9 il \"Deposito Martyrum\" n\u00e9 il \"Martirologio Gerominiano\" parlano di Eustachio e Teopista.\nCulto.\nLa Chiesa cattolica ricorda santa Teopista, assieme al marito Eustachio e ai figli Agapio e Teopisto, il 20 settembre.\nSanta Teopista e sant'Eustachio sono venerati in particolare modo nelle citt\u00e0 di Ischitella e Matera di cui sono i santi patroni. La leggenda vuole che Matera, assediata dai saraceni, fosse stata salvata dall'intervento miracoloso di Eustachio e dei suoi famigliari in vesti di cavalieri."}
{"id": "3889222", "revid": "712828", "url": "https://it.wikipedia.org/wiki?curid=3889222", "title": "R\u00famil", "text": ""}
{"id": "3889229", "revid": "47767", "url": "https://it.wikipedia.org/wiki?curid=3889229", "title": "Santa Teopista", "text": ""}
{"id": "3889232", "revid": "539461", "url": "https://it.wikipedia.org/wiki?curid=3889232", "title": "Figatello", "text": ""}
{"id": "3889238", "revid": "767487", "url": "https://it.wikipedia.org/wiki?curid=3889238", "title": "Roberto Guizasola", "text": ""}
{"id": "3889241", "revid": "767487", "url": "https://it.wikipedia.org/wiki?curid=3889241", "title": "Ti stimo fratello", "text": "Ti stimo fratello \u00e8 un film del 2012 diretto da Giovanni Vernia e Paolo Uzzi.\nIl film ha per protagonisti due gemelli: il personaggio Jonny Groove e il suo gemello \"normale\" Giovanni Vernia. Nella storia c'\u00e8 un forte carattere autobiografico.\nIl film complessivamente ha incassato 2.070.114 di euro.\nTrama.\nJonny e Giovanni sono due gemelli fisicamente uguali ma diversissimi come carattere: Giovanni si \u00e8 laureato a Genova in ingegneria elettronica con il massimo dei voti, mentre Jonny \u00e8 una mina vagante, con la discoteca nel cervello, per colpa di un infermiere che involontariamente fece cadere delle cuffie accese nella sua culla. Fin da piccoli, mentre Giovanni faceva diligentemente i compiti, Jonny imitava davanti alla tv i passi del suo mito John Travolta, e anche da adulto la musica house non smette mai di martellare nella sua testa.\nCrescere con un fratello cos\u00ec per Giovanni non \u00e8 stato facile, e infatti, immediatamente dopo la laurea, scappa via da Genova per far carriera a Milano, cercando di sottrarsi anche all'influenza del loro padre, che ha sempre messo lo zampino nei momenti importanti della vita di Giovanni, corrompendo gli altri per aiutare il figlio a raggiungere i suoi obiettivi. Stabilitosi nel capoluogo lombardo, Giovanni non trova un lavoro interessante fino a quando non si fidanza con Federica, dispotica milanese figlia di Roberto Ricci, capo di un'agenzia pubblicitaria dove Giovanni finisce a lavorare come creativo. Non \u00e8 esattamente quello per cui ha studiato ma, con quel lavoro e con quella fidanzata, il ragazzo si sistema. Tutto fila liscio fino a quando una mattina Jonny non piomba a sorpresa a casa del fratello e di Federica. Grazie a una raccomandazione del padre Michele, maresciallo della Guardia di Finanza, il ragazzo deve sostenere proprio a Milano l'esame orale per entrare nel Corpo.\nInvece di studiare, per\u00f2, Jonny si imbatte per puro caso al Gilez, noto locale meneghino dove in poco tempo diventa una star della notte, conosce tre drag queen e si innamora di Alice, giovane cameriera per la quale anche Giovanni ha una cotta e che ne ricambia le attenzioni, poich\u00e9 lo scambia per lo scatenato fratello. L'esame di Jonny va malissimo e, oltre a provocare le ire del maresciallo Di Prima, scatena un'esplosione in caserma: per il reato, per\u00f2, viene incriminato Giovanni, dal momento che sul luogo del misfatto viene rinvenuta la sua giacca con dentro i documenti, prestata al fratello per dargli un aspetto pi\u00f9 presentabile e che questi puntualmente aveva gettato in un bidone.\nEssendo in galera, Giovanni non pu\u00f2 partecipare a un importante appuntamento di lavoro con degli investitori americani e Federica, in estremo ritardo e, non volendo fare brutta figura col padre, porta Jonny con s\u00e9 al meeting: le cose sembrano andare male, ma l'istrionismo di lui convince i clienti e l'affare va in porto. Viene quindi organizzata una festa aziendale in villa a cui partecipano anche il padre dei gemelli (che intanto aveva provveduto a far scagionare Giovanni regalando orologi) e Alice, che si trova l\u00ec per lavoro in veste di cameriera. Federica, conscia della relazione tra quest'ultima e il suo fidanzato, annuncia le loro nozze, ma Giovanni confessa davanti a tutti di non amarla e che preferisce Alice.\nQuella stessa sera Alice scopre che Jonny e Giovanni sono in realt\u00e0 due persone diverse, e non un uomo dalla doppia vita come aveva creduto fino ad allora. Istintivamente sferra un calcio a Giovanni per averla ingannata, ma poi decide di mettersi insieme e avr\u00e0 da lui una figlia.\nIl futuro riserva destini molto differenti ai protagonisti: a Giovanni viene offerta una promozione come direttore di reparto dell'azienda dove lavora da qualche tempo, ma fa sfumare tutto a causa di un equivoco, distruggendo l'orologio del direttore del personale confondendolo con uno dei tanti regalati dal padre; Federica fa coppia col suo maestro di danza; il padre di Federica viene arrestato per evasione fiscale; Jonny, invece, \u00e8 l'unico a non aver cambiato vita, mentre si gode il paesaggio davanti al Colosseo insieme alle sue amiche drag queen.\nProduzione.\nLe riprese del film sono iniziate il 21 giugno 2011 e si sono svolte a Genova, Milano, Roma e Varigotti (la scena al mare).\nDistribuzione.\nIl film \u00e8 uscito nelle sale cinematografiche italiane il 9 marzo 2012 distribuito da Warner Bros. Pictures Italia."}
{"id": "3889245", "revid": "729019", "url": "https://it.wikipedia.org/wiki?curid=3889245", "title": "Royal Aircraft Factory B.E.2", "text": "Il Royal Aircraft Factory B.E.2 (noto anche come RAF B.E.2) fu un biplano militare biposto monomotore a elica traente progettato da Geoffrey de Havilland nel 1911 e prodotto a partire dal 1912 dall'azienda britannica Royal Aircraft Factory. Il velivolo, appartenente alla prima generazione di aeroplani da guerra ad entrare in servizio con le forze armate britanniche, venne impiegato come ricognitore, bombardiere leggero, caccia notturno e addestratore per tutta la durata del primo conflitto mondiale.\nLento ma caratterizzato da ottime doti di stabilit\u00e0, il B.E.2 svolse con successo missioni di ricognizione e di bombardamento leggero nella prima parte della guerra; tuttavia, quando nel 1915 entrarono in servizio i nuovi caccia tedeschi Fokker Eindecker, cominci\u00f2 a subire gravi perdite che poterono essere limitate solo in piccola parte dall'introduzione di una mitragliatrice brandeggiabile a disposizione del secondo membro dell'equipaggio; da allora in poi la sua popolarit\u00e0 presso gli equipaggi and\u00f2 lentamente calando. Il B.E.2 port\u00f2 a termine anche alcune operazioni di caccia notturna nei cieli di Londra, nel corso delle quali vennero abbattuti 5 dei dirigibili Zeppelin e Sch\u00fctte-Lanz che bombardavano la citt\u00e0 con il favore del buio.\nVenne costruito in oltre 3\u00a0000 esemplari.\nStoria del progetto.\nIl B.E.2, progettato da Geoffrey de Havilland come sviluppo del suo B.E.1, risultava praticamente identico al suo predecessore se non per l'adozione di una diversa motorizzazione, un Renault 8 cilindri a V raffreddato ad aria capace di erogare una potenza pari a 60\u00a0hp (45\u00a0kW) in luogo del Wolseley 60 hp raffreddato ad acqua. Il prototipo venne portato in volo per la prima volta il 1\u00ba febbraio 1912 dallo stesso de Havilland in qualit\u00e0 di pilota collaudatore. Il Renault risult\u00f2 essere un propulsore molto pi\u00f9 soddisfacente rispetto al Wolseley, specialmente dopo che venne adottata, nel maggio di quello stesso anno, una sua versione capace di 70\u00a0hp (52\u00a0kW) con la quale, il successivo 12 agosto, l'aereo riusc\u00ec a conquistare il primato britannico di altitudine raggiungendo la quota di 10\u00a0560\u00a0ft, pari a 3\u00a0219\u00a0m. Altri prototipi che avrebbero dato origine ad una serie di varianti derivate del B.E.2 furono il B.E.5 ed il B.E.6, anche questi essenzialmente diversi dal comune progenitore per la differente motorizzazione adottata. Tutti questi modelli erano caratterizzati dalla configurazione alare biplana con ali scalate, l'inferiore spostata verso coda, entrambe dotate di un leggero angolo di diedro e collegate tra loro da una doppia coppia di montanti, due per lato, e che incorporavano, per il controllo del rollio un sistema di svergolamento alare. I modelli non erano dotati di pinne verticali fisse.\nDopo i primi test effettuati presso le strutture della Royal Aircraft Factory tutti i prototipi, incluso il B.E.1, vennero inviati ai reparti del Royal Flying Corps (RFC) per le prove in ambito operativo nel periodo antecedente allo scoppio della prima guerra mondiale, venendo tutti in seguito equipaggiati, durante il servizio, con i motori Renault ed identificati come B.E.2.\nI primi esemplari avviati alla serie, sostanzialmente identici ai prototipi, furono fin dall'inizio tutti motorizzati Renault ed identificati come B.E.2a; i B.E.2b che li seguirono rimasero molto simili ma inclusero delle modifiche ai due abitacoli atte a dare una maggior protezione ai due membri dell'equipaggio. Alcuni B.E.2b vennero assemblati con pezzi modificati, una diversa cofanatura del motore ed un diverso carrello d'atterraggio con struttura \"a V\", ricevendo la designazione B.E.2c, cos\u00ec come vennero cos\u00ec identificati gli esemplari gi\u00e0 costruiti che in seguito adottarono queste modifiche. Allo scoppio del conflitto i B.E.2 facevano parte dell'equipaggiamento dei primi tre Squadron RFC destinati a dislocarsi in Francia e fu proprio un B.E.2a del No. 2 Squadron RFC il primo velivolo del Royal Flying Corps a toccare il suolo francese il 26 agosto 1914. L'asso Harold William Medlicott vi ottiene due vittorie con la versione B.E.2c il 19 settembre 1915 e l'11 ottobre successivo.\nEsemplari attualmente esistenti.\nDiversi B.E.2 sopravvissuti alla guerra e restaurati, o loro riproduzioni successive, sono esposti presso istituzioni museali di varie parti del mondo, tra cui l'Imperial War Museum e il Royal Air Force Museum, in Inghilterra; \nil Canada Aviation Museum, a Ottawa; il Mus\u00e9e de l'air et de l'espace, a Parigi; il Militaire Luchtvaartmuseum, nei Paesi Bassi; e il Forsvarets flysamling, in Norvegia.\nUn B.E.2f, numero di serie A1325, \u00e8 stato restaurato e rimesso in condizioni di volo dall'associazione neozelandese The Vintage Aviator Ltd alla fine degli anni 2000."}
{"id": "3889246", "revid": "554633", "url": "https://it.wikipedia.org/wiki?curid=3889246", "title": "B.E.2", "text": ""}
{"id": "3889247", "revid": "124300922", "url": "https://it.wikipedia.org/wiki?curid=3889247", "title": "Oro etico", "text": "L'oro etico \u00e8 una tipologia di oro proveniente da attivit\u00e0 estrattiva con tecniche e metodologie non invasive, ovvero senza l'utilizzo di agenti chimici o esplosivi, nonch\u00e9 in armonia e collaborazione con l'ambiente e le comunit\u00e0 locali coinvolte. La definizione di Oro etico \u00e8 entrata progressivamente nel gergo minerario, dei metalli preziosi e giornalistico a partire dall'inizio degli anni 2000 con l'evoluzione delle pratiche di sostenibilit\u00e0 ambientale e sociale.\nSostenibilit\u00e0 ambientale.\nL'Oro etico, per come va configurandosi nelle prassi di estrazione mineraria, non deve prevedere l'utilizzo innanzitutto di cianuro e mercurio, elementi tradizionalmente impiegati per questo metallo prezioso. Sono da escludere nella fase estrattiva tutti i componenti chimici incompatibili con l'ambiente e, in tal senso, al momento questa tipologia di oro viene lavorata prevalentemente su giacimenti di natura alluvionale (oro alluvionale).\nResponsabilit\u00e0 sociale.\nPer la produzione di Oro etico va consolidandosi la prassi di particolare attenzione alle comunit\u00e0 locali che vivono ed operano nei pressi dei giacimenti minerari interessati. Per questo il contributo alle opere infrastrutturali, all'istruzione e alla formazione, all'assistenza medica \u00e8 richiesto alle societ\u00e0 minerarie. Sono inoltre necessarie politiche delle risorse umane rispettose delle prassi etiche della Organizzazione Internazionale del Lavoro."}
{"id": "3889249", "revid": "554633", "url": "https://it.wikipedia.org/wiki?curid=3889249", "title": "RAF B.E.2", "text": ""}
{"id": "3889251", "revid": "736476", "url": "https://it.wikipedia.org/wiki?curid=3889251", "title": "La nostra storia", "text": ""}
{"id": "3889254", "revid": "1543377", "url": "https://it.wikipedia.org/wiki?curid=3889254", "title": "Mame (musical)", "text": "Mame \u00e8 un musical del 1966 con musica e versi di Jerry Herman e libretto di Jerome Lawrence e Robert Edwin Lee. Il musical, inizialmente intitolato \"My Best Girl\" \u00e8 tratto dal romanzo di Patrick Dennis del 1955 \"Zia Mame\" e dall'adattamento teatrale del libro del 1956, sempre di Lawrence e Lee, con Rosalind Russell nel ruolo della protagonista. Ambientato a New York tra la Grande depressione e la Seconda guerra mondiale, il musical ripercorre la storia della ricchissima ed eccentrica Mame Dennis, il cui motto \u00e8 \u201cla vita \u00e8 un banchetto e i poveri scemi muoiono di fame!\u201d. La sua vita spensierata e un po' vuota, per\u00f2, si interrompe quando il figlio di suo fratello, diventato orfano, va a vivere da lei. I due faranno fronte alla grande depressione, superando una serie di problemi e vivendo divertenti avventure.\nNel 1958 la Warner Bros. produce un adattamento cinematografico della commedia del 1956, intitolato \"La signora mia zia\", con Rosalind Russell nel ruolo di Mame. Per la sua interpretazione, la Russell fu candidata al premio Oscar e vinse il Golden Globe.\nIl musical apr\u00ec nel 1966 a Broadway con Angela Lansbury e Beatrice Arthur nei ruoli principali. Nel 1974 il musical \u00e8 diventato un film con Lucille Ball nel ruolo di Mame e la Arthur ancora nel ruolo di Vera Charles. Il musical \u00e8 stato messo in scena nel West End di Londra, di nuovo a Broadway nel 1983 e al Kennedy Center nel 2006, in occasione del quarantesimo anniversario del musical.\nStoria dello spettacolo.\nIl musical \u00e8 ispirato al bestseller di Patrick Dennis, all'adattamento teatrale del 1956 e alla versione cinematografica del 1958. Dennis, in seguito, ha scritto altri romanzi umoristici, come il seguito di \u201cZia Mame\u201d, \"Intorno al mondo con Zia Mame\", e \"Little Me\", diventato un musical di Broadway con Sid Caesar. Il successo del musical spinse Lawrence e Lee a scrivere un adattamento musicale anche dall'altro celebre romanzo di Dennis, \u201cZia Mame\u201d .\nMary Martin rifiut\u00f2 il ruolo della protagonista e, dopo aver considerato varie attrici, la produzione scelse Angela Lansbury per la parte di Mame. Jerry Herman, invece, aveva pensato a Judy Garland, scrivendo la musica apposta per la sua tonalit\u00e0, ma gli agenti dell'attrice declinarono l'offerta, ritenendo la Garland incapace di sostenere otto repliche alla settimana .\nTrama.\nLa folle vita dell'eccentrica Mame Dennis e della sua cricca di intellettuali bohemien \u00e8 bruscamente interrotta quando suo nipote Patrick, di soli dieci anni, rimane orfano e viene affidato alle sue cure. Piuttosto che accettare le convenzioni sociali, Mame insegna al ragazzo il suo stile di vita, secondo il motto \u201cla vita \u00e8 un banchetto e i poveri scemi muoiono di fame\u201d. Intorno alla ricca signora e al ragazzo ruotano vari personaggi minori: Vera Charles, primadonna del teatro americano e migliore amica di Zia Mame, Agnes Gooch, la tata di Patrick, Ito, il domestico giapponese di Mame e Dwight Babcock, il soffocante esecutore testamentario del padre di Patrick. Mame, tuttavia, perde la sua immensa fortuna nel periodo della grande depressione, ed \u00e8 costretta ad arrabattarsi, con incerti risultati, tra svariati lavori, pur mantenendo intatto il suo senso dell'umorismo e il suo stile.\nIn uno dei posti di lavoro, Mame incontra e sposa il ricco aristocratico del Sud Beauregard Jackson Pickett Burnside, che possiede la vasta piantagione di Peckerwood, in Georgia. Le ultime volont\u00e0 del fratello di Mame impongono alla donna di mandare il ragazzo in un severo collegio del Massachusetts, il St. Boniface. Intanto, Beau e Mame partono per la loro interminabile luna di miele intorno al mondo, che termina soltanto quando l'uomo precipita dal versante di una montagna, rendendo Mame una delle vedove pi\u00f9 ricche d'America. Tornata a casa, Mame scopre che suo nipote, ormai quasi ventenne, \u00e8 diventato un borghese snob e moralista, fidanzato con Gloria Upson, figlia di una coppia razzista e bigotta. Mame torna a casa giusto in tempo per evitare il matrimonio, e presenta al nipote la ragazza che diventer\u00e0 sua moglie. Dieci anni dopo, Mame parte per l'India, portandosi con s\u00e9 Michael, il figlio di Patrick, dopo aver convinto i genitori a lasciarlo andare con lei.\nNumeri musicali.\nNel 1966 Bobby Darin, Louis Armstrong ed Herb Alpert incisero una propria versione della canzone \"Mame\". Eydie Gorm\u00e9 ebbe un grande successo con la canzone \"If He Walked into My Life\", per la quale ricevette nel 1967 il Grammy Award alla miglior performance femminile. \n\"If He Walked into My Life\" \u00e8 stata cantata, tra le altre, anche da Shirley Bassey e da Mina, che ne ha inciso una versione in italiano intitolata \"Se tornasse caso mai\". \"We Need a Little Christmas\" \u00e8, invece, diventata una popolare canzone natalizia.\nLa canzone \"Camouflage\", eliminata nel rodaggio iniziale del musical, \u00e8 stata pubblicata nell'incisione discografica del musical del 1999, cantata da Jerry Herman e Alice Borden.\nProduzioni.\nProduzione originale di Broadway.\nIl musical apr\u00ec al Winter Garden Theatre di Broadway il 24 maggio 1966. Tre anni dopo il musical fu trasferito al The Broadway Theatre, dove rimase fino alla fine delle repliche, avvenuta il 3 gennaio 1970. Il musical replic\u00f2 per un totale di 1508 volte, pi\u00f9 cinque anteprime. Il musical era diretto da Gene Saks, coreografato da Onna White e aveva le scenografie di William e Jean Eckart, costumi di Robert Mackintosh, luci di Tharon Musser e orchestrazioni di Philip J. Lang. Oltre alla Lansbury nel ruolo di Mame Dennis, il cast comprendeva Bea Arthur (Vera Charles), Frankie Michaels (Patrick Dennis), Sab Shimono (Ito), Jane Connell (Agnese Gooch) e Willard Waterman (Dwight Babcock), che nel film del 1958 aveva interpretato Claude Upson.\nLansbury, Arthur e Michaels vinsero il Tony Award, mentre Herman, Lawrence e Lee, White e gli Eckart furono nominati. Frankie Michaels, a soli dieci anni, \u00e8 il pi\u00f9 giovane attore ad aver vinto il Tony Award al miglior attore non protagonista in un musical .\nCeleste Holm, Ann Miller, Jane Morgan e Janis Paige ricoprirono il ruolo di Mame dopo la scadenza del contratto della Lansbury. La Lansbury lasci\u00f2 la produzione di Broadway il 30 marzo 1978 e part\u00ec con il tour nazionale del musical. Il tour tocc\u00f2, nell'aprile 1968, San Francisco, a cui segu\u00ec Los Angeles .\nProduzione originale di Londra.\nNel 1969 il musical approda nel West End londinese con Ginger Rogers nel ruolo di Mame. Il musical replic\u00f2 per quattordici mesi al Drury Late Theatre, con una performance speciale in onore di Elisabetta II del Regno Unito.\nAltre produzioni.\nNonostante la presenza della Lansbury nel ruolo della protagonista, il revival d i Broadway fu un flop. Il musical apr\u00ec, dopo sette anteprime, al George Gershwin Theatre il 24 luglio 1983, dove rimase in cartellone per sole 41 repliche.\nSempre nel 1983 debutta la prima produzione messicana del musical a Citt\u00e0 del Messico, con Silvia Pinal nel ruolo di Mame e Aida Pierce in quello di Vera Charles.\nNel 1998 Christine Ebersole e Kelly Bishop interpretano Mame e Vera alla Paper Mill Playhouse, nel New Jersey.\nNel 2005 David Armstrong ha diretto una produzione al 5th Avenue Theatre di Filadelfia con Dee Hoty nella parte di Zia Mame e un giovane Nick Robinson in quella di Patrick da bambino. Una nuova produzione ha aperto al Kennedy Center dove ha replicato dal 1\u00ba giugno al 2 luglio 2006, con Christine Baranski (Mame), Harriet Sansom Harris (Vera), Jeff McCarthy (Beau), Emily Skinner (Gooch), Alan Muraoka (Ito) ed Harrison Chad (Patrick bambino).\nDal 20 aprile al 1\u00ba luglio 2012 \u00e8 stata messa in scena una nuova produzione del musical alla Goodspeed Opera House di East Haddam. Il musical era diretto da Ray Roderick e coreografata da Vince Pesce. Il cast principale comprendeva: Louise Pitre (Mame), Judy Blazer (Vera), Erin Denman (Sally Cato), Charles Agerty (Patrick da adulto) e James Seol (Ito).\nNel 2013 avrebbe dovuto essere messa in scena la prima produzione italiana del musical, con Loretta Goggi nel ruolo di Mame e la regia di Massimo Romeo Piparo, ma la produzione \u00e8 stata annullata. Nel 2019 un allestimento inglese \u00e8 andato in scena a Manchester con la direzione musicale di Alex Parker e Tracie Bennett nella parte di Mame."}
{"id": "3889261", "revid": "184755", "url": "https://it.wikipedia.org/wiki?curid=3889261", "title": "NO sintetasi", "text": ""}
{"id": "3889263", "revid": "797136", "url": "https://it.wikipedia.org/wiki?curid=3889263", "title": "Rohit Chand", "text": ""}
{"id": "3889265", "revid": "287204", "url": "https://it.wikipedia.org/wiki?curid=3889265", "title": "La nostra storia (Raffaello)", "text": ""}
{"id": "3889268", "revid": "36426", "url": "https://it.wikipedia.org/wiki?curid=3889268", "title": "Acquavite d'uva", "text": "L'acquavite d'uva (o distillato d'uva) \u00e8 un distillato di mosto d'uva.\nIl distillato d'uva \u00e8 diverso sia dalla grappa (che \u00e8 un distillato di vinacce) che dal distillato di vino (quale il Brandy, il Cognac o l'Armagnac). L'acquavite d'uva \u00e8 un prodotto intermedio, in pratica \u00e8 un distillato di succo fermentato (analogia con il distillato di vino) che per\u00f2 contiene anche le vinacce fermentate (analogia con un distillato di vinacce).\nStoria e normativa.\nIl Decreto ministeriale del 20 ottobre 1984 (Autorizzazione per la produzione e l'immissione sul mercato di \"acquavite o distillato di uva\") ne fissa le caratteristiche (su richiesta della Nonino, storica distilleria friulana produttrice di grappa), e recita che \"l'acquavite o distillato di uva \u00e8 ottenuta dalla distillazione del mosto fermentato di uve fresche in presenza delle parti solide dei grappoli\".\nIn base al regolamento CEE 1576 del 1989, l'acquavite d'uva \u00e8 stata categorizzata come distillato di frutta. Successivamente, il DPR 297 del 16 luglio 1997 ha definito meglio la produzione e, soprattutto, la designazione per la commercializzazione delle bevande spiritose tra cui ricade anche l'acquavite d'uva.\nPreparazione.\nL'uva intera (che pu\u00f2 essere diraspata o non diraspata) viene sottoposta a pigiatura dopo poche ore dalla raccolta. Tale pigiato viene quindi sottoposto a fermentazione (a temperature intorno a 18-20 \u00b0C) aggiungendo mosto di avviamento contenente lieviti selezionati.\nIl prodotto della fermentazione (in pratica, succo con vinacce, fatto poi fermentare normalmente) viene quindi sottoposto a distillazione (in maniera discontinua in particolari alambicchi a vapore di piccole dimensioni o in speciali apparecchi sottovuoto) e affinato all'interno di vasche di acciaio inossidabile.\nNel caso si siano utilizzate uve rosse per la preparazione dell'acquavite d'uva, si procede all'invecchiamento per almeno 6 mesi.\nL'acquavite d'uva cos\u00ec ottenuta viene diluita con acqua distillata per portarla alla gradazione desiderata (intorno al 50% vol), quindi viene filtrata (a circa -2\u00a0\u00b0C) e imbottigliata.\nDegustazione.\nL'acquavite d'uva si serve generalmente fresca (ma non fredda) a fine pasto, in bicchiere classico cilindrico o in tulipano.\nRispetto alla grappa o ad un brandy, l'acquavite d'uva \u00e8 tipicamente fruttata e fragrante nonch\u00e9, generalmente, meno impegnativa in termini di complessit\u00e0."}
{"id": "3889273", "revid": "110157", "url": "https://it.wikipedia.org/wiki?curid=3889273", "title": "Chiesa dei Santi Nazario e Celso (Personico)", "text": "La chiesa parrocchiale dei Santi Nazario e Celso \u00e8 un edificio religioso che si trova a Personico, in Canton Ticino.\nStoria.\nLa struttura viene citata per la prima volta in documenti storici risalenti al 1256. Nel XVI secolo venne costruito il coro e nel 1727 l'intera costruziobne venne sostanzialmente rimaneggiata. Nel 1874 si oper\u00f2 un prolungamento in direzione nord-ovest.\nDescrizione.\nLa chiesa ha una pianta ad unica navata suddivisa in tre campate, con copertura a botte. Sui fianchi della navata si aprono due cappelle laterali. L'interno \u00e8 ornato da affreschi del 1876, realizzati da Stefano e Tommaso Calgari."}
{"id": "3889274", "revid": "419471", "url": "https://it.wikipedia.org/wiki?curid=3889274", "title": "Intertrasport Bergamo", "text": ""}
{"id": "3889280", "revid": "767487", "url": "https://it.wikipedia.org/wiki?curid=3889280", "title": "Apparecchiatura muraria", "text": "Con il termine apparecchiatura muraria si intende la disposizione dei conci di pietra o dei mattoni di laterizio in serie continua di una costruzione secondo uno schema decorativo. La specie di malta e lo spessore della fessura in concomitanza delle dimensioni dei conci o laterizi determinano quindi l'aspetto della muratura. La storia del costruire ha rigenerato molte forme di apparecchiatura muraria. Essa col tempo \u00e8 diventata un importante mezzo di decorazione strettamente legato alla costruzione muraria. Quindi per certi sensi rispecchia un razionalismo costruttivo paragonabile a quello dell'epoca moderna.\nStoria.\nStoricamente due fattori hanno portato allo sviluppo dell'apparecchiatura muraria. Da un lato i mattoni risultavano troppo stretti per raggiungere un spessore murario usuale. D'altro canto, considerando lo spessore stretto dei mattoni, un solo filone murario non bastava per soddisfare le esigenze statiche. Quindi \u00e8 stato necessario sviluppare una muratura 'bendata' secondo certe regole d'incastro per aumentare lo spessore murario. Col tempo questa disposizione \u00e8 diventata sempre pi\u00f9 sofisticata e si sono scoperte le qualit\u00e0 decorative della disposizione dei mattoni."}
{"id": "3889286", "revid": "767487", "url": "https://it.wikipedia.org/wiki?curid=3889286", "title": "Balaenella brachyrhynus", "text": "La balenella (Balaenella brachyrhynus) \u00e8 una balena estinta, vissuta nel Pliocene inferiore (circa 5 milioni di anni fa) e i cui resti fossili sono stati ritrovati in Belgio. \u00c8 una delle pi\u00f9 piccole balene scoperte finora.\nDescrizione.\nQuesto cetaceo era di piccole dimensioni in confronto ad altre balene viventi ed estinte, e la lunghezza totale non doveva superare i 4 metri. L'aspetto doveva ricordare quello dell'attuale balena della Groenlandia (\"Balaena mysticetus\"), salvo che per le dimensioni molto minori. Il muso, inoltre, era piuttosto corto, a causa del fatto che le ossa nasali erano raccorciate rispetto alla lunghezza totale del cranio.\nClassificazione.\nI fossili di \"Balaenella\" sono stati descritti per la prima volta nel 2005 e provengono da sedimenti del Pliocene inferiore della regione di K\u00e1ll\u00f3 (a nord-est di Anversa, in Belgio). Uno studio comparativo ha permesso di distinguere questi fossili da quelli di un'altra balena di piccole dimensioni del Pliocene, \"Balaenula\". Quest'ultima risulta essere infatti strettamente imparentata con l'attuale balena franca (gen. \"Eubalaena\"), mentre \"Balaenula\" possiede numerose caratteristiche in comune con i membri del genere \"Balaena\", in particolare con le specie fossili \"B. montalionis\" (anch'essa di piccole dimensioni, ritrovata in Italia) e \"B. ricei\" (pi\u00f9 grande, proveniente dagli Usa orientali). Ci\u00f2 significa che la diminuzione di dimensioni all'interno della famiglia dei balenidi avvenne almeno due volte nel corso del Pliocene, in due differenti cladi, ed era probabilmente una condizione piuttosto comune."}
{"id": "3889288", "revid": "339392", "url": "https://it.wikipedia.org/wiki?curid=3889288", "title": "Il lupo cattivo", "text": ""}
{"id": "3889291", "revid": "287204", "url": "https://it.wikipedia.org/wiki?curid=3889291", "title": "Pier Luigi Thiebat", "text": ""}
{"id": "3889294", "revid": "22356", "url": "https://it.wikipedia.org/wiki?curid=3889294", "title": "Balaenella", "text": ""}
{"id": "3889302", "revid": "287204", "url": "https://it.wikipedia.org/wiki?curid=3889302", "title": "Il mio primo e ultimo disco", "text": "Il mio primo e ultimo disco \u00e8 il primo album in studio del rapper italiano Jesto, pubblicato nel 2005 da La Grande Onda.\nDescrizione.\nA differenza degli album successivi, questo disco presenta diverse collaborazioni, tra le quali quelle con il fratello Hyst e con Saga Er Secco. Il concept del progetto riguarda la visione del mondo e del prossimo futuro da parte del rapper. Grazie ai suoi particolari incastri ed all'uso di diversi flow per traccia, il progetto riesce a risultare molto vario, cos\u00ec da scorrere facilmente per tutta la sua durata."}
{"id": "3889307", "revid": "10125", "url": "https://it.wikipedia.org/wiki?curid=3889307", "title": "Contraccettivo orale", "text": ""}
{"id": "3889309", "revid": "10125", "url": "https://it.wikipedia.org/wiki?curid=3889309", "title": "Contraccettivi orali", "text": ""}
{"id": "3889315", "revid": "767487", "url": "https://it.wikipedia.org/wiki?curid=3889315", "title": "David Manga", "text": "Carriera.\nClub.\nComincia a giocare nelle giovanili del PSG. Nel 2007 passa all'Eisenstadt. Nel 2008 si trasferisce al Monaco 1860 II. Nel 2011 viene aggregato alla prima squadra del Monaco 1860. Nel 2011 viene acquistato dal Partizan. Nel 2012 viene ceduto in prestito all'Hapoel Ramat Gan. Nel 2013 si trasferisce all'Ironi K. Shmona. Il 15 febbraio 2016 viene ufficializzato il suo passaggio al T\u00e2rgu Mure\u015f. Il 26 agosto 2016 firma un contratto con il Beroe Stara Zagora. Il 29 gennaio 2017 viene ufficializzato il suo passaggio all'Hapoel Ashkelon.\nNazionale.\nDebutta in Nazionale il 10 ottobre 2010, in Repubblica Centrafricana-Algeria. Mette a segno la sua prima rete con la maglia della Nazionale il 15 giugno 2012, in Egitto-Repubblica Centrafricana."}
{"id": "3889330", "revid": "375960", "url": "https://it.wikipedia.org/wiki?curid=3889330", "title": "Xu\u00e8d\u012b z\u01d0", "text": ""}
{"id": "3889333", "revid": "265338", "url": "https://it.wikipedia.org/wiki?curid=3889333", "title": "Box (infanzia)", "text": "Un box (o parco) per bambini \u00e8 una struttura mobile, utilizzata prevalentemente in casa, entro cui viene posto un infante o bambino in tenera et\u00e0 che cos\u00ec pu\u00f2 rimanere confinato in uno spazio limitato e sicuro, per una pi\u00f9 agevole sorveglianza da parte degli adulti.\nIl termine inglese \"box\", che significa letteralmente \"scatola\", non viene usato nei paesi di lingua anglosassone per indicare il box per bambini, dove \u00e8 invece chiamato \"playpen\" o \"playard\".\nI box per bambini sono strutture che comprendono una piattaforma imbottita, generalmente rettangolare, quadrata o rotonda, abbastanza ampia per consentire al bambino una certa libert\u00e0 di movimento, specialmente nel movimento a \"gattoni\" quando ancora non \u00e8 in grado di camminare. La piattaforma \u00e8 circondata da una recinzione, formata da sbarre o reti, che impedisce al bambino di uscire dal box pur permettendogli di vedere all'esterno. La recinzione \u00e8 abbastanza robusta da sopportare il peso del bambino quando vi si aggrappa nei suoi primi tentativi di alzarsi in piedi."}
{"id": "3889353", "revid": "1785288", "url": "https://it.wikipedia.org/wiki?curid=3889353", "title": "Sauber C21", "text": "La Sauber C21 \u00e8 una vettura di Formula 1, costruita dal team Sauber per partecipare al Campionato mondiale di Formula 1 2002.\nContesto.\nPiloti.\nPer il secondo anno di fila Nick Heidfeld viene riconfermato dal team come prima guida, mentre Kimi R\u00e4ikk\u00f6nen passa in McLaren al posto di Mika H\u00e4kkinen, ritiratosi dalla Formula 1 a fine 2001. Il posto del finlandese viene preso dall'esordiente Felipe Massa, che, dopo aver vinto il campionato di Formula 3000 nel 2001, nel settembre dello stesso anno viene contattato da Peter Sauber che gli offre di girare con la vettura sul circuito del Mugello. Il pilota brasiliano fa registrare ottimi tempi sul giro, tanto che la il patron decide di ingaggiarlo per la stagione 2002, proponendogli un contratto annuale con un'opzione per i successivi due anni a favore della squadra elvetica. .\nCaratteristiche tecniche.\nTelaio e aerodinamica.\nInizialmente, la nuova C21 non differenzia molto dalla vecchia Sauber C20, essendo una stretta evoluzione della stessa, rivista in aree particolari come il retrotreno, l'airbox (ora in forma triangolare e non pi\u00f9 rotonda) e lo schema delle sospensioni. Nel corso della stagione, poi, sono stati fatti passi avanti con l'aerodinamica, il fondo, il cofano motore, l'ala anteriore e la riduzione del peso grazie agli aggiornamenti portati di gara in gara nonostante l'assenza di una propria galleria del vento, i cui lavori sono iniziati nel 2002 e ultimati nel 2003\nMeccanica.\nPer il sesto anno consecutivo, la Sauber monta motori Ferrari rimarchiati per\u00f2 con il nome Petronas in virt\u00f9 della partnership tra la scuderia elvetica e il colosso del petrolio malese.\nIl motore della Sauber C21 \u00e8 dunque il \"Petronas 02A\" (Ferrari Tipo 050): la specifica, risalente al 2001 e montata in precedenza sulla Ferrari F2001, \u00e8, come da regolamento FIA, un 10 cilindri a \"V\" di cilindrata 3.0 che per\u00f2 si dimostra essere 15 CV inferiore al vecchio \"Petronas 01A\" (Ferrari Tipo 050) nonostante il peso invariato (105 kg) e lo stesso numero di giri/minuto (16.500).\nOltre alla nuova unit\u00e0, anche il cambio \u00e8 stato aggiornato in modo da essere meno ingombrante e pi\u00f9 leggero.\nLivrea e sponsor.\nAnche la livrea rimane quasi invariata rispetto alla C20: il colore principale resta sempre il blu chiaro a cui fanno compagnia gli sponsor Credit Suisse, Red Bull, il \"main sponsor\" Petronas, Temenos, Magneti Marelli e Bridgestone. Alcune parti della vettura come le pance laterali e i lati dell'abitacolo sono colorati in verde acqua mentre sono presenti nei bargeboard, negli specchietti e nei lati dell'airbox il logo e i colori Red Bull (giallo e rosso). Il muso anteriore \u00e8 ancora una volta colorato in bianco fino all'ala anteriore dove il flap interno rimane bianco mentre quello esterno torna a essere blu.\nPresentazione.\nLa vettura \u00e8 stata presentata il 25 gennaio 2002 presso la sede Sauber di Hinwil, Svizzera\nStagione.\nCampionato.\nIl team ha come unico obiettivo quello di ripetere e migliorare i buoni risultati della stagione precedente.\nNonostante le buone premesse, per\u00f2, la Sauber si dimostra essere la quinta forza del campionato a partire dal primo Gran Premio in Australia, dove Heidfeld e Massa si qualificano a centro gruppo, finendo per\u00f2 la gara dopo la prima curva a causa di una carambola innescata da Rubens Barrichello e Ralf Schumacher che ha coinvolto, oltre ai due Sauber, altre 6 vetture costringendole al ritiro.\nLa scuderia elvetica ha per\u00f2 modo di riscattarsi in Malesia, chiudendo con entrambe le C21 in zona punti con Heidfeld quinto e Massa sesto che conquista quindi i primi punti in carriera. Dopo aver chiuso con un doppio ritiro in Brasile e fuori dai punti a Imola, Heidfeld e Massa tornano nuovamente a punti in Spagna, chiudendo entrambi a pieni giri in quarta e quinta posizione, in quello che si rivela essere il miglior weekend dell'anno.\nEd infatti, dopo l'exploit di Barcellona, le due C20 fanno fatica sia in qualifica sia in gara, eccezion fatta per l'Austria, dove il team disputa la miglior qualifica della stagione (Heidfeld 5\u00b0 e Massa 7\u00b0) e arriva quasi a punti con Heidfeld, che per\u00f2 si deve fermare dopo 27 giri dopo una collisione con Takuma Sato mentre era quinto.\nNel resto delle gare, il tedesco riesce ad andare a punti solo in Gran Bretagna e in Germania mentre il brasiliano solo in Europa, segno che la vettura non ricalcava minimamente le orme della sua antenata nonostante gli aggiornamenti portati nel corso del campionato. Inoltre, ad aggiungersi alle difficolt\u00e0 della vettura c'\u00e8 anche l'inesperienza di Massa che al primo anno nella massima serie si dimostra tanto veloce quanto irruento, rendendosi protagonista di alcuni errori, in particolare a Monza dove entra in collisione con la Jaguar di Pedro de la Rosa, rimediando la squalifica per il successivo Gran Premio degli Stati Uniti, in cui fu sostituito dal tedesco Heinz Harald Frentzen (vecchia conoscenza del team in quanto ci ha debuttato e corso dal 1994 al 1996), rimasto a piedi dopo il fallimento della Arrows. \nLa stagione del team svizzero si conclude senza particolari acuti al quinto posto nel campionato costruttori con 11 punti, scavalcati anche alla Renault, nel frattempo ritornata in Formula 1 rilevando il team Benetton."}
{"id": "3889354", "revid": "288704", "url": "https://it.wikipedia.org/wiki?curid=3889354", "title": "Germanenordem", "text": ""}
{"id": "3889360", "revid": "1318658", "url": "https://it.wikipedia.org/wiki?curid=3889360", "title": "Giovanni La Via", "text": "Dal luglio 2006 al maggio 2009 ha ricoperto l'incarico di Assessore Regionale \"tecnico\" per l'Agricoltura e per le Foreste della Regione Siciliana nella II Giunta Cuffaro (2006-2008) e confermato nella I Giunta Lombardo (2008-2009).\nIl 20 dicembre 2019 \u00e8 nominato Direttore Generale dell'Universit\u00e0 degli Studi di Catania dal Consiglio di Amministrazione dell'Ateneo siciliano.\nBiografia.\nAttivit\u00e0 scientifica.\nNel 1990 \u00e8 ricercatore universitario, nel 1994 diventa professore associato di economia e politica agraria presso l'Universit\u00e0 degli Studi di Messina e nel 2001 docente ordinario presso la Facolt\u00e0 di Agraria dell'Universit\u00e0 degli Studi di Catania.\nDal 2002 \u00e8 chiamato a dirigere il Dipartimento di Scienze Economico-Agrarie ed Estimative, dopo aver presieduto il Corso di Laurea in Scienze e Tecnologie Alimentari dal 1996 al 2002.\nCoordina vari progetti di ricerca attinenti alle diverse filiere agroalimentari presenti in Sicilia ed \u00e8 autore di numerose monografie ed articoli pubblicati su riviste economiche a carattere nazionale ed internazionale.\nAttivit\u00e0 politica.\nNel luglio del 2006 \u00e8 nominato Assessore Regionale \"tecnico\", con delega all'Agricoltura e alle Foreste, nella XIV legislatura dell'Assemblea Regionale Siciliana nella II Giunta Cuffaro (2006-2008), incarico nel quale verr\u00e0 riconfermato nella successiva legislatura, nel 2008 nella I Giunta Lombardo (2008-2009). Esce nella II Giunta Lombardo nel dicembre 2008.\nViene eletto al Parlamento europeo nel 2009 con 145.745 preferenze nella lista del PdL nella Circoscrizione Italia Insulare. \u00c8 iscritto al Gruppo del Partito Popolare Europeo ed \u00e8 membro della commissione permanente per i Bilanci e della commissione permanente per l'Agricoltura e lo sviluppo rurale. \u00c8 membro della Delegazione alla commissione di cooperazione parlamentare Ue-Moldova e della Delegazione all'Assemblea parlamentare Euronest.\nIl 27 settembre 2011 \u00e8 nominato relatore per il Parlamento europeo sulla proposta legislativa riguardante il finanziamento, la gestione ed il monitoraggio della Politica Agricola Comune (PAC). Il 25 gennaio 2012 riceve l'incarico di relatore per il Parlamento europeo del Bilancio generale dell'Unione europea per l'esercizio finanziario del 2013.\nIl 5 febbraio 2013 \u00e8 nominato nuovo Capodelegazione del PdL nel PPE al Parlamento europeo subentrando al dimissionario Mario Mauro passato con Scelta Civica per l'Italia del Premier Mario Monti.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce al Nuovo Centrodestra guidato da Angelino Alfano dimettendosi da Capogruppo PdL all'Europarlamento..\nIl 20 novembre \u00e8 eletto Capodelegazione del Nuovo Centrodestra all'interno sempre del Partito Popolare Europeo all'Europarlamento..\nNell'aprile 2014 viene scelto candidato, alle Elezioni europee del 2014 in Italia come capolista del Nuovo Centrodestra - Unione di Centro nella Circoscrizione Italia insulare (che raccoglie i collegi di Sicilia e Sardegna). Con 56.446 \u00e8 il primo degli eletti in termini di preferenze per la lista NCD-UDC ed il primo nella Circoscrizione Isole rappresenta uno dei 3 membri della lista eletto all'Europarlamento.\nIl 7 luglio del 2014 viene eletto per acclamazione Presidente della Commissione Ambiente, Sanit\u00e0 Pubblica e Sicurezza alimentare il 7 luglio 2014, incarico che ricopre sino al 2017.\nNel 2015, nella medesima commissione ambiente, come relatore principale chiede il ritiro una controversa proposta della Commissione europea in materia di OGM. La plenaria del Parlamento europeo il 28 ottobre 2015 ha confermato la relazione La Via e ha respinto la proposta della Commissione.\nNel novembre 2017 \u00e8 designato vice-presidente della regione, in quota AP nella coalizione di centro-sinistra con candidato civico Fabrizio Micari per le elezioni regionali siciliane del 5 novembre che per\u00f2 vedranno vincitore Nello Musumeci.\nL\u201911 febbraio 2018 lascia AP e torna in Forza Italia. Il commissario regionale del partito Gianfranco Miccich\u00e9 si oppone a una sua candidatura alle elezioni europee del 2019 preferendogli il capogruppo in regione Milazzo."}
{"id": "3889367", "revid": "384917", "url": "https://it.wikipedia.org/wiki?curid=3889367", "title": "Fontana della giovinezza", "text": ""}
{"id": "3889371", "revid": "115565483", "url": "https://it.wikipedia.org/wiki?curid=3889371", "title": "Taloro", "text": "Il Taloro \u00e8 un fiume che scorre in Sardegna; \u00e8 lungo 63\u00a0km ed attraversa la provincia di Nuoro e la provincia di Oristano.Il Taloro \u00e8 uno dei principali fiumi dell'isola per portata media annua (6\u00a0m\u00b3/s.)\nPercorso.\nIl fiume nasce nel territorio di Orgosolo, le sue sorgenti si situano nel Monte Novo San Giovanni. nell'altopiano del Supramonte. Con andamento tortuoso attraversa il territorio di Orgosolo, di Fonni, di Gavoi, Ovodda di Olzai e di Sorradile dove sfocia nel lago Omodeo, sbarramento creato sul corso del fiume Tirso.\nUtilizzi.\nIl Taloro \u00e8 utilizzato principalmente per produrre energia idroelettrica nella centrale dell Taloro nell territorio di Ovodda. Gli sbarramenti che bloccano il suo corso sono tre, \nIl Taloro \u00e8 un fiume ricco di acque perch\u00e9 ha tre sbarramenti che costantemente scaricano nel fiume un flusso costante d'acqua; ."}
{"id": "3889385", "revid": "599013", "url": "https://it.wikipedia.org/wiki?curid=3889385", "title": "Aleksandar Davidov", "text": ""}
{"id": "3889388", "revid": "287204", "url": "https://it.wikipedia.org/wiki?curid=3889388", "title": "Armas Lindgren", "text": "Aveva studiato presso il Politecnico di Helsinki dove si laure\u00f2 nel 1897. Dopo la laurea per due anni studi\u00f2 storia della cultura e dell'arte in Svezia, Danimarca, Germania, Francia e Regno Unito. \nNel 1896 apr\u00ec uno studio d'architettura con Herman Gesellius e Eliel Saarinen e con loro realizz\u00f2 diversi importanti progetti, fra i quali il Museo Nazionale della Finlandia a Helsinki, la sede del loro studio Hvittr\u00e4sk a Kirkkonummi e il primo Teatro dell'Opera estone a Tallinn, poi abbattuto e ricostruito dai sovietici nel 1947.\nNel 1919 sostitu\u00ec Gustaf Nystr\u00f6m nella cattedra di architettura nell'universit\u00e0 di Helsinki al Politecnico ed ebbe come alunno Alvar Aalto sul quale esercit\u00f2 una certa influenza."}
{"id": "3889408", "revid": "435288", "url": "https://it.wikipedia.org/wiki?curid=3889408", "title": "Alcina (Orlando furioso)", "text": ""}
{"id": "3889415", "revid": "767487", "url": "https://it.wikipedia.org/wiki?curid=3889415", "title": "Nikola Aksentijevi\u0107", "text": "Carriera.\nAffermatosi con la maglia del Partizan, nell'estate del 2012 passa al Vitesse per 2,5 milioni di euro."}
{"id": "3889431", "revid": "287204", "url": "https://it.wikipedia.org/wiki?curid=3889431", "title": "Alcor (personaggio)", "text": ""}
{"id": "3889434", "revid": "149466", "url": "https://it.wikipedia.org/wiki?curid=3889434", "title": "San Clemente I papa", "text": ""}
{"id": "3889442", "revid": "436907", "url": "https://it.wikipedia.org/wiki?curid=3889442", "title": "Discografia di Buckethead", "text": "La discografia di Buckethead, chitarrista rock statunitense, \u00e8 molto ampia e comprende oltre trecento album in studio da solista, a cui si sommano tre album dal vivo, quattro raccolte, due colonna sonora, un EP, oltre venti singoli e quattro album video, pubblicati tra il 1992 e il 2022.\nSono da aggiungere inoltre cinque album in studio e una raccolta pubblicati attraverso il nome d'arte Death Cube K, oltre a 60 album pubblicati in collaborazione con svariati artisti."}
{"id": "3889472", "revid": "125450812", "url": "https://it.wikipedia.org/wiki?curid=3889472", "title": "Lana rigenerata", "text": "La lana rigenerata, chiamata anche meccanica, presenta questa denominazione proprio perch\u00e9 \u00e8 ottenuta dal completo riciclaggio degli indumenti, o dagli scarti di varie lavorazioni, composti in diverse percentuali, di lana. Il ciclo di lavorazioni del rigenerato, detto ciclo rigenerato, comprende quindi tutte quelle lavorazioni che permettono partendo da un capo finito detto straccio di ottenere un tessuto nuovo come colore e come composizione fibrosa. \nIl ciclo rigenerato ed il ciclo cardato, entrambi tradizioni della citt\u00e0 di Prato, sono in stretta sintonia tra loro perch\u00e9 tutte le lane rigenerate attraversano poi esclusivamente il ciclo cardato. Questo avviene perch\u00e9 normalmente un filato deve presentare fibre ben coese tra loro, che non permettano lo scorrimento tra di esse con la conseguente perdita di torsioni e sfilacciamento. A questo problema si pu\u00f2 ovviare, come avviene nel ciclo pettinato, utilizzando esclusivamente delle fibre lunghe che presentino nel filato la coesione necessaria per affrontare le lavorazioni successive e per conferire al prodotto finito una buona resistenza alle sollecitazioni. Nel ciclo cardato invece vengono utilizzate prevalentemente fibre corte e per ovviare al problema descritto viene aggiunta una piccola parte di fibre lunghe, chiamata rinforzo.\nAl momento della filatura la lana rigenerata si presenta sempre con fibre molto corte, dovute alle lavorazioni precedenti e quindi necessita di una lavorazione come la cardatura. Oltre alla lana possono essere rigenerate anche altre fibre, come ad esempio il cashmere."}
{"id": "3889474", "revid": "111637489", "url": "https://it.wikipedia.org/wiki?curid=3889474", "title": "Archaebalaenoptera castriarquati", "text": "L\u2019archebalenottera (Archaebalaenoptera castriarquati) \u00e8 un cetaceo estinto, vissuto nel Pliocene inferiore, nel periodo compreso da 3,2 a 2,5 milioni di anni fa, i cui fossili sono stati ritrovati in Italia.\nDescrizione.\nQuesto cetaceo era di dimensioni medie: il cranio raggiungeva la lunghezza di circa 1,5 metri, e si suppone che l'animale completo fosse lungo circa 7 metri. L'aspetto doveva essere simile a quello delle attuali balenottere minori (\"Balaenoptera acutorostrata\"), ma alcune caratteristiche del cranio erano ben diverse. Le ossa nasali, ad esempio, erano molto lunghe, mentre la mandibola era pressoch\u00e9 diritta, anzich\u00e9 curva come le specie attuali. \nClassificazione.\nDescritta per la prima volta nel 2007, \"Archaebalaenoptera\" proviene dai terreni pliocenici nei dintorni di Castell'Arquato (da cui il nome specifico). Un'analisi comparata con numerosi altri cetacei misticeti ha messo in luce caratteristiche primitive di questo animale: la mascella possedeva un lungo processo ascendente che nella parte posteriore era arrotondato, mentre la mandibola era dritta e non rigonfia all'infuori. Questa specie era considerata la pi\u00f9 primitiva nell'ambito della famiglia dei balenotteridi (Balaenopteridae) fino al 2020 quando nei Paesi Bassi venne portata alla luce una nuova specie, la Archaebalaenoptera liesselensis, pi\u00f9 grande e antica, risaliente al tardo Miocene\nSignificato dei fossili e paleobiologia.\nLa scoperta di Archaebalaenoptera suggerisce che l'acquisizione del tipo di sutura tra le ossa del cranio dei balenotteridi (mascella, frontale, parietale e sopraoccipitale) precedette l'acquisizione dei tratti relativi al nutrimento tipici di questa famiglia di cetacei. La morfologia primitiva di \"Archaebalaenoptera\" probabilmente non consentiva a questo animale di nutrirsi in modo efficiente quanto le forme attuali utilizzando il cosiddetto \"ram feeding\", ovvero avanzando e inghiottendo quanta pi\u00f9 acqua possibile. "}
{"id": "3889475", "revid": "465169", "url": "https://it.wikipedia.org/wiki?curid=3889475", "title": "Archaebalaenoptera", "text": ""}
{"id": "3889477", "revid": "697352", "url": "https://it.wikipedia.org/wiki?curid=3889477", "title": "Alfonso (disambigua)", "text": ""}
{"id": "3889501", "revid": "1310927", "url": "https://it.wikipedia.org/wiki?curid=3889501", "title": "Sa\u0161a Markovi\u0107 (calciatore 1991)", "text": ""}
{"id": "3889511", "revid": "121957868", "url": "https://it.wikipedia.org/wiki?curid=3889511", "title": "La Certosa di Parma (miniserie televisiva 2012)", "text": "La Certosa di Parma \u00e8 una miniserie televisiva italiana in due puntate, tratta dall'omonimo romanzo, in onda il 4 e il 5 marzo 2012 su Rai 1, con la regia di Cinzia TH Torrini.\nProduzione.\nLa fiction \u00e8 una coproduzione italo-francese nata dalla collaborazione tra Rai Fiction e France 3. Le case di produzione coinvolte nel progetto sono Tangram Film, JNP France Films e Aprime.\nLocation.\nLa mini serie \u00e8 stata girata a Parma (Piazza Duomo, Piazza San Giovanni, Parco e Palazzo ducale, Abbazia di Valserena), Colorno (Reggia ducale), Langhirano (Castello di Torrechiara), Fontanellato (Rocca Sanvitale), Soragna (Rocca Meli Lupi), Gazzola (Castello di Rivalta), Lugagnano Val d'Arda (Veleia Romana), Reggio Emilia (Teatro Valli), Ozzano (Villa Isolani), Zola Predosa (Palazzo Albergati). Alcune scene anche a Bologna, a Ferrara e a Mezzani sulle rive parmensi del Po. Il tutto in 52 giorni, lo stesso tempo che Stendhal impieg\u00f2 per scrivere la sua ultima opera."}
{"id": "3889517", "revid": "767487", "url": "https://it.wikipedia.org/wiki?curid=3889517", "title": "Gigol\u00f2 (film)", "text": "Gigol\u00f2 (anche conosciuto come Just a Gigolo) (titolo originale \"Sch\u00f6ner Gigolo, armer Gigolo\") \u00e8 un film del 1978 diretto da David Hemmings con protagonista David Bowie. Ambientato in una Berlino post prima guerra mondiale, vede impegnati anche Sydne Rome, Kim Novak e, nella sua ultima apparizione sugli schermi, Marlene Dietrich. Il film non fu ben accolto e questo port\u00f2 Bowie ad affermare a proposito della pellicola che si trattava \"dei suoi 32 film di Elvis Presley condensati in uno\".\nTrama.\nUn ufficiale prussiano torna a Berlino alla fine della I Guerra mondiale. Non riesce a trovare impiego in alcuna maniera nell'allora Repubblica di Weimar, inizia cos\u00ec a lavorare come gigol\u00f2 in un bordello condotto dalla Baronessa. Viene casualmente ucciso in un combattimento in strada fra nazisti e comunisti. Entrambi gli schieramenti reclamano il corpo ma i nazisti riescono a farlo loro e a seppellirlo con gli onori, \"un eroe della causa che non support\u00f2\".\nProduzione.\nAll'uscita del film, David Hemmings dichiar\u00f2 che \"Gigol\u00f2\" era altamente ironico riguardo al periodo storico trattato. Marlene Dietrich fu convinta a ritornare un'ultima volta sugli schermi per girare questo film, ambientato nella sua Berlino. Risulta che l'attrice ricevette 250.000 dollari per soli due giorni di riprese. David Bowie accett\u00f2 di recitare nel film proprio in virt\u00f9 della partecipazione della Dietrich volendola incontrare, ma i due non si incrociarono mai sul set, e le scene che li vedevano entrambi protagonisti, furono montate ad arte per far sembrare che i due recitassero insieme.\nFu il secondo film interpretato da Bowie dopo la pellicola di Nicolas Roeg \"L'uomo che cadde sulla Terra\" (1976). Se nel film, Roeg gioc\u00f2 sull'identificazione del primo Bowie con la fantascienza ed il suo aspetto alieno, in \"Gigol\u00f2\" venne sottolineato il suo interesse di allora per la Berlino anteguerra.\nColonna sonora.\nLa colonna sonora di \"Gigol\u00f2\" include brani jazz e da cabaret eseguiti da vari artisti inclusi Pasadena Roof Orchestra, The Manhattan Transfer e Village People. Oltre a recitare nel film, Sydne Rome canta la canzone \"Don't Let It Be Too Long\", scritta da David Hemmings e dal compositore G\u00fcnther Fischer, mentre Marlene Dietrich esegue il brano \"Just a Gigolo\".\nA differenza di quanto fatto per \"L'uomo che cadde sulla Terra\", Bowie contribu\u00ec alla pellicola con un brano musicale originale di sua composizione, \"Revolutionary Song\", composto insieme al direttore musicale Jack Fishman ed eseguito da una band chiamata The Rebels. Il brano venne pubblicato su singolo in Giappone, diventando in seguito oggetto per collezionisti.\nAccoglienza.\nIl 23 maggio 1978 il film venne presentato fuori concorso al Festival di Cannes in una prima versione da 147 minuti, senza suscitare entusiasmi. In una versione rimaneggiata dal regista, ebbe poi la sua prima a Berlino il 16 novembre 1978. Non ricevette buone critiche e fu presto tolto dalle sale. Hemmings rimont\u00f2 quindi nuovamente la pellicola accorciandola a una versione da 105 minuti di durata in occasione del debutto in Gran Bretagna a Leicester Square fissato per il 14 febbraio 1979 dove, mentre tutti erano in abiti eleganti e smoking, Bowie e la fidanzata di allora si presentarono in kimono. Le recensioni furono nuovamente negative; il \"Sunday Mirror\" defin\u00ec il film \"tutto fumo e niente arrosto\" e consider\u00f2 Bowie \"completamente fuori parte\", mentre \"Time Out\" consigli\u00f2 ai propri lettori di \"ignorare\" semplicemente il film. Per il mercato statunitense, dove il film venne distribuito nel maggio 1981, il metraggio della pellicola venne ulteriormente ridotto a 98 minuti.\nNel corso di un'intervista concessa a \"NME\" nel settembre 1980, a proposito del film Bowie disse:\nI vari biografi di Bowie nel corso degli anni hanno definito il film invariabilmente \"uno strazio\", \"un assoluto flop\", e una \"d\u00e9b\u00e2cle\". La reputazione dell'opera presso i critici non \u00e8 migliorata con il passare del tempo, nel 2005 Leslie Halliwell descrisse \"Gigol\u00f2\" una \"disavventura internazionale ... interminabile ... goffamente realizzata\", mentre Leonard Maltin nel 2006 lo defin\u00ec uno \"strano melodramma mediocre\"."}
{"id": "3889518", "revid": "344646", "url": "https://it.wikipedia.org/wiki?curid=3889518", "title": "Jacques Scornaux", "text": "Le sue pubblicazioni riguardano principalmente il campo dell'ufologia.\nNote biografiche.\nLaureato in chimica, Scornaux si \u00e8 interessato di ufologia a partire dal 1962. Nel 1971 \u00e8 entrato a far parte della SOBEPS (Soci\u00e9te Belge d'etude des Ph\u00e9nomenes Spatiaux) e nel biennio 1973-1974 \u00e8 stato segretario generale dell'associazione.\nHa pubblicato numerosi articoli sulle riviste ufologiche Lumi\u00e8res dans la nuit e \"Inforespace\". Nel 1976 ha pubblicato un libro insieme a Christiane Piens, intitolato \"A la recherche des OVNI\".\nPosizioni ufologiche.\nScornaux \u00e8 un fautore dell'ipotesi psicosociale sugli UFO. Ha avuto un ruolo importante nella diffusione di questa ipotesi perch\u00e9 attraverso una serie di articoli ha illustrato le tesi di Michel Monnerie presentandole in una maniera pi\u00f9 rigorosa e con l'uso di una terminologia pi\u00f9 scientifica di quella originariamente usata dall'autore francese."}
{"id": "3889522", "revid": "1452073", "url": "https://it.wikipedia.org/wiki?curid=3889522", "title": "Cicloesimide", "text": "La cicloesimide \u00e8 un composto chimico che inibisce la sintesi proteica in cellule eucariote bloccando l'attacco e l'uscita del tRNA dal ribosoma. Induce apoptosi in vari tipi cellulari. \u00c8 prodotta dal batterio \"Streptomyces griseus\"."}
{"id": "3889523", "revid": "107439187", "url": "https://it.wikipedia.org/wiki?curid=3889523", "title": "Pivot Stickfigure Animator", "text": "Pivot StickFigure Animator (Letteralmente \"Animatore di Figure Stilizzate\") \u00e8 un programma che consente di fare animazioni in 2D in pochi passi. Il linguaggio di Script utilizzato dal programma \u00e8 il Delphi e i requisiti minimi sono:\nSistema Operativo: Microsoft Windows\nVersioni: Windows 98 - Windows XP con Service Pack 3 - Windows Vista con Service Pack - Windows 7 - Windows 8. Questo programma contiene virus, quindi fare molta attenzione quando si scarica."}
{"id": "3889524", "revid": "697352", "url": "https://it.wikipedia.org/wiki?curid=3889524", "title": "Amanda (disambigua)", "text": ""}
{"id": "3889527", "revid": "287204", "url": "https://it.wikipedia.org/wiki?curid=3889527", "title": "Amanda (film)", "text": ""}
{"id": "3889530", "revid": "120724784", "url": "https://it.wikipedia.org/wiki?curid=3889530", "title": "Groupon", "text": "Groupon (parola composta derivata da \"group + coupon\") \u00e8 un'azienda operante nel settore dei gruppi d'acquisto che permette ai consumatori iscritti di accedere a offerte giornaliere di buoni sconto utilizzabili presso aziende.\nSi presenta come un sito web, all'interno del quale gli utenti registrati possono consultare le offerte giornaliere.\nStoria.\nGroupon \u00e8 stato lanciato nel novembre 2008 e il primo mercato fu Chicago, seguito poco dopo da Boston, New York e Toronto. In Italia \u00e8 approdato dopo l'acquisizione di CityDeal, avvenuta nel maggio 2010.\nL'idea di Groupon si deve all'attuale AD Andrew Mason, nato a Pittsburgh nel 1981. Mason si era iscritto nel 2006 alla facolt\u00e0 di scienze politiche dell'Universit\u00e0 di Chicago e a tempo perso si occupava di \"start-up\" in rete. Il suo ex datore di lavoro, Eric Lefkofsky, gli offr\u00ec 1 milione di dollari in \"capitale di avviamento\" per lo sviluppo di un progetto chiamato \"Point\". Questo progetto mirava ad aggregare gli iscritti in azioni collettive come scioperi, proteste, class action, manifestazioni. Dopo breve tempo, tuttavia, Mason e Lefskofsky si resero conto che l'attivismo sociale non era redditizio e cominciarono a sviluppare l'idea di un \"social commerce\". Alla fine del 2008 lanciarono Groupon, che dopo un anno raggiungeva gi\u00e0 un milione di iscritti. Nell'aprile 2010, la societ\u00e0 fu valutata 1,35 miliardi di dollari. Secondo un rapporto del dicembre 2010 condotto dalla societ\u00e0 di marketing di Groupon, e riportato su Forbes e sul Wall Street Journal, Groupon \"sar\u00e0 la societ\u00e0 in grado di fare 1 miliardo di dollari di fatturato pi\u00f9 velocemente di qualsiasi altra attivit\u00e0, di sempre\".\nIl 4 novembre 2011, Groupon si \u00e8 quotata in borsa con una IPO del valore di 700 milioni di dollari. Le azioni sono state immesse sul mercato di Wall Street al prezzo di 20 dollari ciascuna. Nella sua prima diffusione degli utili come societ\u00e0 pubblica, Groupon ha riportato una perdita nel quarto trimestre di 9,8 milioni di dollari sulle provvigioni liquidate, deludendo gli investitori.\nI risultati del terzo trimestre del 2012 riportano ricavi per 568,6 milioni di dollari. Il fatturato \u00e8 infatti cresciuto del 32%. Le perdite finanziarie si sono al loro volta ridotte, passando dai $54.2 milioni del 2011 ai 3 milioni.\nFunzionamento.\nBasata su un modello imprenditoriale semplice e facilmente esportabile in tutti i paesi del mondo, Groupon tratta con i venditori che offrono beni o servizi, creando offerte con un certo livello di sconto per un volume determinato; l'offerta si intende confermata solo se viene raggiunto il numero di acquirenti richiesto entro il tempo prestabilito, in caso contrario l'offerta viene ritirata.\nGroupon in Italia.\nGroupon, attivo in Italia dal 12 marzo 2010, conta ad oggi 250 dipendenti. La sua sede operativa e strategica \u00e8 a Milano.\nCritiche.\nIl modello di business particolarmente aggressivo sulla scontistica offerta ha generato diverse critiche da parte di alcune associazioni di professionisti per le offerte di prestazioni a prezzo ribassato.\nLa crescita vertiginosa e la forte domanda di prodotti venduti dalla societ\u00e0 hanno generato problematiche nella consegna e distribuzione degli stessi.\nTali problematiche sono state poi risolte dalla societ\u00e0 con l'introduzione di nuovi strumenti di controllo e gestione dei fornitori, affidando le spedizioni al corriere Bartolini (ora BRT) e dando la possibilit\u00e0 di verificare la spedizione della propria merce tramite lo strumento Groupon Delivery."}
{"id": "3889531", "revid": "1543377", "url": "https://it.wikipedia.org/wiki?curid=3889531", "title": "Il nostro amore", "text": "Il nostro amore \u00e8 una canzone scritta da Marco Canigiula, in arte Andr\u00e8, e presentata al Festival di Sanremo 2004 prodotta da Elio Palumbo."}
{"id": "3889533", "revid": "287204", "url": "https://it.wikipedia.org/wiki?curid=3889533", "title": "Istituto di ricerca biomedica", "text": "L'Istituto di Ricerca Biomedica (IRB Barcelona) (nome ufficiale in catalano: Institut de Recerca Biom\u00e8dica; in spagnolo: Instituto de Investigaci\u00f3n Biom\u00e9dica; in inglese: Institute for Research in Biomedicine) \u00e8 un centro dedicato alla ricerca di base e a quella applicata. Al suo interno convergono in un triangolo unico la biologia molecolare e cellulare, la biologia strutturale e computazionale, e la chimica. Riunisce esperti di proteomica, genomica, biostatistica, spettrometria di massa e microscopia digitale avanzata.\nL'IRB Barcelona \u00e8 stato fondato nell'ottobre del 2005 dalla \"Generalitat de Catalunya\" (governo autonomo della Catalogna), dall'Universit\u00e0 di Barcellona UB e dal \"Parc Cient\u00edfic de Barcelona\" (Parco scientifico di Barcellona). Il direttore dell'Istituto \u00e8 il professor Joan J. Guinovart i Cirera e il Dr. Joan Massagu\u00e9 Sol\u00e9 \u00e8 Consulente Scientifico. L'Istituto ha ottenuto il premio all'eccellenza promosso dal Ministero della scienza e innovazione spagnolo nel 2011 (attualmente le competenze di questo ministero rientrano in quelle del Ministero di economia e competitivit\u00e0), potendosi cos\u00ec fregiare del titolo di Centro de Excelencia Severo Ochoa.\nMissione.\nL'obiettivo dell'Istituto \u00e8 quello di promuovere la ricerca multidisciplinare di eccellenza in un'area nella quale convergono la biologia, la chimica e la medicina, incoraggiare la collaborazione fra enti locali e istituti di ricerca internazionali, fornire formazione biomedica di alto livello al proprio personale di ricerca, agli studenti e ai visitatori, dare impulso all'innovazione e al trasferimento tecnologico e infine attivare un dialogo aperto con il pubblico attraverso attivit\u00e0 di divulgazione e di tipo educativo. La missione strategica ultima \u00e8 quella di trasferire i risultati alla clinica.\nUbicazione.\nTutti i dipartimenti dell'IRB Barcelona, sia quelli amministrativi che quelli scientifici, si trovano all'interno del Parco scientifico di Barcellona (PCB). La zona dove si trova l'IRB Barcelona accoglie inoltre centri di ricerca di diverse imprese del settore farmaceutico e biotecnologico, cos\u00ec come servizi tecnici e piattaforme tecnologiche di ultima generazione.\nOrganizzazione.\nSecondo le indicazioni del Consiglio di amministrazione, della Giunta e del Comitato scientifico internazionale, l'IRB Barcelona si struttura su tre grandi assi:\nPROGRAMMI DI RICERCA\nPIATTAFORME SCIENTIFICHE \nAltri servizi dell'IRB Barcelona.\nI ricercatori dell'Istituto di ricerca biomedica hanno anche accesso a servizi e piattaforme del Parco scientifico di Barcellona (PCB), dove sono ubicati i laboratori dell'Istituto, all'unit\u00e0 dei servizi tecnico-scientifici dell'Universit\u00e0 di Barcellona (UB) e a un insieme di piattaforme tecnologiche, anch'esse ubicate nel parco.\nAMMINISTRAZIONE\nConsiglio di Amministrazione.\nIl Consiglio di Amministrazione (Patronat in catalano) \u00e8 il massimo organo di governo dell'Istituto. \u00c8 responsabile della supervisione delle attivit\u00e0 di ricerca, approvare i fondi operativi e vigilare che vengano raggiunti gli obiettivi di ricerca annuali. Si compone di 11 membri ed \u00e8 presieduto dall'assessore alla salute (Conseller de Salut) della Generalitat de Catalunya, attualmente l'onorevole Boi Ruiz i Garcia.\nGiunta direttiva.\nCompiti principali della Giunta direttiva sono quelli della supervisione del lavoro direttivo dell'Istituto, vigilare sull'esecuzione e sul progresso delle funzioni delegate dal Consiglio di Amministrazione e di promuovere le attivit\u00e0 di ricerca. La Giunta \u00e8 presieduta dal Direttore generale della ricerca della Generalitat de Catalunya, attualmente il Sig. Josep Maria Martorell i Rod\u00f3n.\nComitato scientifico internazionale.\nLa ricerca svolta dall'IRB Barcelona viene regolarmente valutata da un Comitato scientifico internazionale che comprende 14 eminenti scienziati internazionali nel campo della biomedicina. Compito principale del comitato \u00e8 quello di orientare la direzione dell'IRB Barcelona nella progettazione di una strategia scientifica e delle relative attivit\u00e0 di ricerca.\nAlla data del 1\u00ba gennaio 2012, fanno parte del comitato: Dr. Dario Alessi, University of Dundee, Dundee \u2013 Regno Unito; Dr. Michael Czech, University of Massachusetts Boston, Boston \u2013 USA; Dr. Jos\u00e9 Elguero, Consejo Superior de Investigaciones Cient\u00edficas (CSIC), Madrid \u2013 Spagna; Dr. Samuel H. Gellman, University of Wisconsin, Madison, Wisconsin \u2013 USA; Dr. David M. Glover, University of Cambridge, Cambridge \u2013 Regno Unito; Dr. Andrew Hamilton, Oxford University, Oxford \u2013 Regno Unito\nDr. Robert Huber, Max-Planck-Institut fuer Biochemie, Martinsried \u2013 Germania; Dr. Tim Hunt, Imperial Cancer Research Fund, London \u2013 Regno Unito; Dr. Luis F. Parada, Ph.D. UT Southwestern Medical Center, Dallas \u2013 USA; Dr. Dinshaw J. Patel, Memorial Sloan-Kettering Cancer Center, New York \u2013 USA; Dr. Gertrud Schupbach, Princeton University, Princeton \u2013 USA; Dr. Charles J. Sherr, Howard Hughes Medical Institute, Tennessee \u2013 USA; Dr. Giulio Superti-Furga, CeMM Center for Molecular Medicine of the Austrian Academy of Sciences, Vienna \u2013 Austria; Dr. Karen Vousden, The Beatson Institute for Cancer Research, Glasgow- Regno Unito.\nRelazioni istituzionali.\nFonti di finanziamento.\nL'IRB Barcelona \u00e8 finanziato principalmente dalla Generalitat de Catalunya (il governo autonomo del governo locale catalano), attraverso il Dipartimento della Salute e il Dipartimento di Economia e Conoscenza. Altri fondi di finanziamento aggiuntivi provengono dal ministero di Economia e Competitivit\u00e0 spagnolo e dall'Unione Europea, mediante il Fondi europeo di sviluppo regionale (FESR). Riceve altres\u00ec finanziamento per progetti competitivi di agenzie pubbliche e private \u2013 nazionali ed europee \u2013 e da patrocinatori privati."}
{"id": "3889535", "revid": "287204", "url": "https://it.wikipedia.org/wiki?curid=3889535", "title": "Amanda (singolo)", "text": ""}
{"id": "3889537", "revid": "3115", "url": "https://it.wikipedia.org/wiki?curid=3889537", "title": "Sony Ericsson Xperia arc S", "text": "Il cellulare Sony Ericsson Xperia Arc S (noto anche come LT18(i/a) - anzu) \u00e8 uno smartphone che funziona tramite il sistema operativo Android di Google Inc.\nSpecifiche.\nPossiede un processore ARM-v7 a 1.4\u00a0GHz, uno schermo da 4.2\" di tipo capacitivo multi-touch e 1 GB di memoria interna (di cui, per\u00f2, solo 320 MB effettivamente disponibili all'utente). \u00c8 inoltre espandibile con memoria esterna MicroSD fino a 32GB, mentre esce in dotazione con una memoria di 8 GB. Questo dispositivo possiede 512 MB di RAM.\n\u00c8 dotato di fotocamera posteriore da 8 megapixel (con flash), in grado di registrare filmati in HD.\nA livello di connettivit\u00e0, questo telefonino supporta la maggior parte delle reti, tra cui HSDPA a 7.2 Mbps, Wi-Fi (classi b/g/n), Bluetooth 2.1 e A-GPS.\n\u00c8 il successore del Sony Ericsson Xperia arc di cui condivide la scocca, mentre \u00e8 dotato di un processore (single core) pi\u00f9 potente.\nDal punto di vista del sistema operativo \u00e8 stato distribuito con la versione 2.3.4 di Android. Sony ha reso disponibile l'aggiornamento alla versione 4.0.4 di Android."}
{"id": "3889540", "revid": "486946", "url": "https://it.wikipedia.org/wiki?curid=3889540", "title": "Cohors I Aelia Dacorum", "text": ""}
{"id": "3889544", "revid": "1987129", "url": "https://it.wikipedia.org/wiki?curid=3889544", "title": "Ciclo rigenerato", "text": "Il ciclo rigenerato viene cos\u00ec chiamato perch\u00e9 \u00e8 l'insieme delle lavorazioni effettuate sulla lana rigenerata o altra materia prima per giungere al filato che verr\u00e0 poi tessuto, rifinito e confezionato. \nCiclo.\nIl ciclo presenta molti passaggi, perch\u00e9 il prodotto deve tornare come era all'origine, ovvero una massa fibrosa. Il primo passaggio \u00e8 la cosiddetta cernita, ovvero la classificazione dei diversi stracci che viene effettuata secondo il criterio del colore e della composizione fibrosa eliminando i diversi accessori presenti in ogni capo come cerniere o bottoni. Nella tradizione tessile pratese il soggetto addetto a questa lavorazione viene detto \"cenciaiolo\", proprio perch\u00e9 il suo compito \u00e8 quello di suddividere i cosiddetti cenci. Premessa:i passaggi seguenti possono essere eseguiti in diverse combinazioni, in base alle esigenze del committente e allo stato dello straccio. Le lavorazioni comunque si possono riassumere in:"}
{"id": "3889554", "revid": "114216215", "url": "https://it.wikipedia.org/wiki?curid=3889554", "title": "Il colosso", "text": "Il colosso (\"El Coloso\") \u00e8 un dipinto a olio su tela eseguito probabilmente da Francisco Goya o da Asensio Juli\u00e0 intorno al 1808, oggi custodito al museo del Prado di Madrid.\nStoria.\n\u00c8 sconosciuta la data d'esecuzione de \"Il colosso\", anche se si suppone che Goya l'abbia realizzato intorno al 1808, anno di inizio della sanguinosa guerra d'indipendenza spagnola di cui il dipinto sembra preludere le atrocit\u00e0; una citazione del dipinto nell'inventario di casa Goya nel 1812, inoltre, ci indica che l'opera fu realizzata prima di tale data. \n\"Il colosso\", inizialmente custodito da Javier Goya, dopo varie peregrinazioni giunse a Pedro Fern\u00e1ndez Dur\u00e1n, il quale nel 1931 ne fece dono alla galleria del Prado, presso la quale l'opera trov\u00f2 la sua collocazione definitiva. Persistono, tuttavia, alcuni dubbi sull'effettiva paternit\u00e0 del quadro, che secondo alcuni studi non sarebbe da ricondurre al Goya bens\u00ec ad un suo allievo, forse Asensio Juli\u00e0, come sembrerebbe emergere dalla firma posta in basso a sinistra, \u00abAJ\u00bb. Il dibattito, tuttavia, \u00e8 ancora molto aperto.\nDescrizione.\n\"Il colosso\" \u00e8 uno dei quadri goyeschi pi\u00f9 enigmatici. Raffigura un intero popolo che fugge in modo frenetico e vorticoso da un pericolo imminente e mortale: a far parte di questo esodo improvviso vi sono un branco di grosse bestie che, ormai non pi\u00f9 impedite dal recinto, fuggono dai mandriani, ma anche una colonia di sfollati alla deriva con masserizie al seguito, e altre persone che implorano aiuto, consapevoli che ogni attimo per sfuggire da quel rischio immane potrebbe rivelarsi vitale. C'\u00e8 chi, colto da un improvviso malessere fisico, tracolla, e vi \u00e8 persino un cavaliere disarcionato. A destra, infine, notiamo un piccolo villaggio addormentato, ormai inadatto per proteggere i suoi abitanti. L'unico essere vivente a non curarsi del pericolo imminente \u00e8 un asino, simbolo dell'ignoranza e caparbiet\u00e0 umana.\nLe cause di quest'apocalisse, tuttavia, sono ignote. Nel cielo, tuttavia, possiamo notare una figura improvvisa e abnorme: si tratta di un colosso nudo, barbuto e devastato dalla furia, come si pu\u00f2 notare dagli occhi chiusi per la collera e dai pugni chiusi in modo minaccioso. Si potrebbe rintracciare proprio nel gigante il motivo di tanta disperazione, e in questo caso vi andrebbe letta una metafora del potere assolutista, del conflitto bellico scoppiato con la Francia o - persino - dell'insensibilit\u00e0 dell'uomo moderno verso la natura. Potrebbe darsi, tuttavia, che il colosso in realt\u00e0 stia proteggendo la popolazione in fuga da un nemico che non riusciamo a vedere, situato oltre le colline: ad avallare questa tesi vi \u00e8 la posizione stessa del gigante, che non attacca il popolo inerme bens\u00ec gli d\u00e0 le spalle, o meglio lo protegge, e l'esistenza di un poema di Juan Bautista Arriaza, \"Profec\u00eda del Pirineo\" (1808). dove si narra proprio di un colosso di statura e forza straordinaria, vero e proprio nume tutelare della Spagna, che emerge dalle montagne e si confronta con l'invasione napoleonica.\nInfluenze.\nIl regista messicano Guillermo del Toro ha affermato di essersi ispirato a questo dipinto per la realizzazione delle battaglie tra Mecha e Kaij\u016b, presenti nel suo film \"Pacific Rim.\""}
{"id": "3889556", "revid": "112617516", "url": "https://it.wikipedia.org/wiki?curid=3889556", "title": "Santuario di Pandion", "text": "Il santuario di Pandion o Pandione era un recinto sacro posto al termine della via sacra dell'Acropoli di Atene, appena a sud-est del muro costruito da Cimone (471 a.C.). Era un \"heroon\" (luogo sacro dell'eroe) dedicato a Pandione, leggendario re di Atene, e alle feste che si tenevano in suo onore. Il primo santuario risale probabilmente al primo periodo classico, ma fu sostituito da uno nuovo intorno al 430 a.C.\nSi trattava di un recinto rettangolare a cielo aperto, di 40\u00a0m x 17,5\u00a0m, separato in due parti da un muro: il santuario propriamente detto a ovest e ad est l\"'ergast\u00e9rion\" o officina, probabilmente utilizzato da diversi artigiani che lavorano nell'Acropoli. Era raggiungibile attraverso un ingresso a \"propylon\" situato sul lato ovest e vi si innalzava una statua dell'eroe ateniese. Le fondazioni della costruzione furono rinvenute durante gli scavi per la costruzione del Museo dell'Acropoli (1865-1874), un edificio costruito nella parte orientale dell'Acropoli, chiuso nel 2007 per ricollocare la sua collezione all'interno della nuova sede ai piedi dell'Acropoli, inaugurata nel 2009."}
{"id": "3889558", "revid": "149466", "url": "https://it.wikipedia.org/wiki?curid=3889558", "title": "Cattedrale di Sarsina", "text": ""}
{"id": "3889562", "revid": "121888390", "url": "https://it.wikipedia.org/wiki?curid=3889562", "title": "Vicinio di Sarsina", "text": "Agiografia.\nLe notizie su Vicinio sono note da un \"Lectionarium\" manoscritto anonimo del XII secolo.\nVicinio, che la tradizione vuole primo vescovo di Sarsina, sarebbe stato originario dalla Liguria. Poco prima delle grandi persecuzioni di Diocleziano e Massimino, si ritir\u00f2 come eremita su un monte ubicato a circa sei chilometri da Sarsina che oggi porta il suo nome (Monte San Vicinio, attualmente nel comune di Mercato Saraceno). Qui segu\u00ec una vita fatta di preghiere e penitenza. Mentre sacerdoti e popolo di Sarsina erano riuniti per scegliere il vescovo, sulla cima del monte apparve un segno divino. Cos\u00ec l'eremita Vicinio fu chiamato a diventare il pastore della comunit\u00e0 romagnola, dai primi del IV secolo al 330, data della morte.\nAnche dopo l'elezione a vescovo, Vicinio continu\u00f2 a tornare sul monte in piena solitudine. In vita ebbe fama di taumaturgo: il suo carisma era quello di scacciare i demoni e guarire i fedeli da infermit\u00e0 fisiche o dell'animo attraverso una catena che poneva loro al collo.\nCulto.\nIl principale luogo di culto di San Vicinio \u00e8 la cappella a lui dedicata nella cattedrale di Sarsina: qui sono conservate le reliquie del santo e la catena miracolosa, appartenuta secondo la tradizione a Vicinio stesso.\nL'opera miracolosa del santo richiama ancora da ogni parte pellegrini e infermi; molte persone chiedono di essere avvolte nel collare confidando nel potere di guarire dalla possessione (esorcismo).\nA san Vicinio \u00e8 dedicata la festa che ricorre ogni anno il 28 agosto, in occasione della quale vengono distribuiti i tradizionali \"curdlen\", costituiti da fili colorati di seta, benedetti e portati al collo da ammalati e devoti, come protezione celeste a somiglianza della famosa catena di ferro. I \"curdlen\" sono molto ricercati dai forestieri, in cerca di talismani o di souvenir, e dagli stessi sarsinati, che amano conservarli preferibilmente all'interno dei propri automezzi.\nCammino di San Vicinio.\nLa Valle del Savio \u00e8 stata fin dall'antichit\u00e0 un luogo di passaggio, sia per i civili che per gli eserciti, oltre che una via di transito per le merci. Insieme con le persone, lungo di essa si \u00e8 diffuso, sin dall'epoca romana, il cristianesimo.\nIl cammino di San Vicinio si snoda lungo tutta la valle. Esso ripercorre le vie battute per molti secoli dai pellegrini, sia in direzione di Roma sia verso la pianura padana. Oggi il Cammino comprende 14 tappe, che si snodano tra Romagna e Toscana, attraversando 14 comuni di tre provincie: Forl\u00ec-Cesena, Arezzo e Rimini. Le tappe sono le seguenti:\nI principali luoghi sacri che s'incontrano lungo il Cammino sono:\nCollare di San Vicinio.\nLa tradizione afferma che San Vicinio, primo vescovo della citt\u00e0, visse su un monte, attualmente nel comune di Mercato Saraceno, che porta il suo nome, dove si ritirava per pregare e fare penitenza. Durante la sua permanenza il Santo soleva indossare un collare di ferro, a cui appendeva una pietra per appesantire il collo. L'oggetto in questione \u00e8 costituito da due bracci uniti da un duplice snodo e terminanti con due anelli combacianti. Secondo una ricerca scientifica operata presso l'Universit\u00e0 di Bologna, la catena, di incerta origine, sarebbe da attribuire ad un'epoca contemporanea o precedente la vita del Santo. Oggi il collare viene usato per benedizioni. Per i credenti infatti, esso avrebbe effetto taumaturgico su chi \u00e8 soggetto a possessioni diaboliche e sugli infermi. Si \u00e8 solito dire che \"La Catena \u00e8 la mano del Santo che con la sua potente intercessione presso Dio dona la grazia a tutti coloro che giungono fino al suo altare in devoto pellegrinaggio\". Gli esorcismi sono praticati all'interno della basilica da sacerdoti autorizzati dal vescovo."}
{"id": "3889563", "revid": "435288", "url": "https://it.wikipedia.org/wiki?curid=3889563", "title": "Anubis (Stargate)", "text": ""}
{"id": "3889570", "revid": "435288", "url": "https://it.wikipedia.org/wiki?curid=3889570", "title": "Apophis (Stargate)", "text": ""}
{"id": "3889573", "revid": "1810027", "url": "https://it.wikipedia.org/wiki?curid=3889573", "title": "Domenico Mondo", "text": "Figlio di Marco Mondo, fu allievo di un anziano Francesco Solimena, nel luogo di nascita visse fino al 1789, anno in cui fui nominato direttore dell'Accademia Napoletana del Disegno, su offerta di Fernando IV, fino al 1805. Realizz\u00f2 alcuni lavori alla Reggia di Caserta nel 1785, tra cui l'affresco della Sala degli Alabardieri che raffigura \"\", di cui il bozzetto preparatorio \u00e8 conservato al Louvre, ed altri in alcune chiese della provincia. Dopo il rifiuto di Fernando IV ad invitarlo come suo pittore, egli scrisse due sonetti. Mondo lavor\u00f2 principalmente tra Napoli e Caserta, con lo stile barocco napoletano. Molti suoi lavori furono ritrovati in privati e in alcune chiese. Gli \u00e8 stato dedicato un palazzo."}
{"id": "3889583", "revid": "547034", "url": "https://it.wikipedia.org/wiki?curid=3889583", "title": "Polina Astachova", "text": "Biografia.\nOltre alle dieci medaglie olimpiche la Astakhova ha conquistato anche quattro medaglie ai Campionati mondiali di ginnastica artistica e sei ai Campionati europei di ginnastica artistica. Ha allenato Olga Korbut."}
{"id": "3889592", "revid": "661526", "url": "https://it.wikipedia.org/wiki?curid=3889592", "title": "Knockbuster", "text": ""}
{"id": "3889600", "revid": "729019", "url": "https://it.wikipedia.org/wiki?curid=3889600", "title": "Armand Charles de La Porte de La Meilleraye", "text": "Biografia.\nFiglio di Charles de La Porte e nipote di Richelieu, Armand Charles fu marquis de La Porte. In seguito divento marquis de La Meilleraye e poi duc de Mayenne. Dopo il suo matrimonio, divento il duc Mazarin. In aggiunta, fu creato pari di Francia, duc de La Meilleraye, prince de Ch\u00e2teau-Porcien, marquis de Montcornet, cos\u00ec come pure comte de Marle e de La F\u00e8re. Serv\u00ec come Gran Maestro dell'Artiglieria francese nel 1646 o 1648.\nMor\u00ec a Meilleray nel 1713.\nFamiglia e figli.\nIl 1\u00ba marzo 1661, spos\u00f2 Ortensia Mancini, la nipote preferita e l'erede dell'immensa ricchezza del Cardinale Mazzarino. Il matrimonio si dimostr\u00f2 piuttosto infelice a causa di maltrattamenti del duca verso sua moglie, ed Ortensia fugg\u00ec dalla Francia in 1668 in modo da scappare da suo marito. Infine si trasfer\u00ec in Inghilterra, dove divent\u00f2 l'amante di Re Carlo II.\nIl duca e sua moglie ebbero quattro figli:"}
{"id": "3889619", "revid": "729019", "url": "https://it.wikipedia.org/wiki?curid=3889619", "title": "Antoine Fran\u00e7ois Andr\u00e9ossy", "text": "Era discendente del celebre inventore Fran\u00e7ois Andreossy.\nUfficiale di Napoleone nella campagna d'Italia (1796), fu anche nella campagna d'Egitto. Divenuto capo di stato maggiore fu tra gli autori del colpo di Stato del 1807.\nFu ministro plenipotenziario a Vienna e Costantinopoli, esercitando notevoli pressioni sugli Ottomani."}
{"id": "3889633", "revid": "287204", "url": "https://it.wikipedia.org/wiki?curid=3889633", "title": "Fran\u00e7ois Andreossy", "text": "La sua famiglia era originaria della Repubblica di Lucca.\nNel 1660, si rec\u00f2 in Italia per studiare in particolare i canali e le serrature (i cui primi progetti sono attribuiti a Leonardo da Vinci), acquisendo un'esperienza che sar\u00e0 decisiva per la sua professione. Durante questo viaggio, fu anche insignito della carica di senatore della Repubblica di Lucca con un'attestazione, datata 11 ottobre 1660, della sua nobilt\u00e0 e di quella dei suoi antenati lucchesi.\nTornato in Francia, fu assistente di Pierre-Paul Riquet nella costruzione del Canal du Midi, diventandone direttore dopo la morte di Riquet.\nIn seguito apr\u00ec varie controversie sull'ideazione del canale, che riteneva esclusivamente sua.\nCollegamenti esterni.\nTreccani: Andr\u00e9ossy, Fran\u00e7ois"}
{"id": "3889634", "revid": "2149408", "url": "https://it.wikipedia.org/wiki?curid=3889634", "title": "Test F1 2011-2012", "text": "Questa voce raccoglie un approfondimento sui test di fine stagione del campionato 2011 di Formula 1 e i test pre-stagionali del campionato 2012.\nTest F1 2011.\nTest per giovani piloti.\nIl circuito di Yas Marina ha ospitato tra il 15 e 17 novembre 2011 i tradizionali \"Young Driver Test\", riservati a giovani piloti. In questa occasione il fornitore unico degli pneumatici, la Pirelli ha portato al debutto le nuove gomme pensate per la stagione 2012. Il disegno \u00e8 leggermente diverso, con un profilo pi\u00f9 squadrato, in modo da ricercare un consumo pi\u00f9 uniforme, mentre la modifica delle mescole \u00e8 implementata per ridurre il rischio di \"blistering\".\nAbu Dhabi.\nIl test si \u00e8 articolato in sei turni suddivisi su tre giornate. In tutti e sei i turni il pilota pi\u00f9 rapido, il francese Jean-\u00c9ric Vergne (terzo pilota alla Toro Rosso, ha testato una Red Bull). Anche nel 2010 i tempi migliori erano stati fatti segnare da un pilota al volante della Red Bull.\nNel primo turno il francese fa segnare 1'40\"707 su 40 giri, precedendo due piloti provenienti dalla GP2 Series: il suo connazionale Jules Bianchi su Ferrari e Oliver Turvey su McLaren. Nel turno del pomeriggio il tempo \u00e8 stato abbassato a 1'40\"011. Dietro a Vergne c'era ancora Bianchi, mentre terzo \u00e8 il pilota della Virgin Robert Wickens che in questo test ha provato una Renault.\nIl giorno seguente al mattino Vergne fa segnare 1'40\"188, precedendo ancora una volta Bianchi. Terzo in questo caso \u00e8 il campione della GP3 il finlandese Valtteri Bottas, su Williams. Al pomeriggio noie al KERS ne limitano il potenziale. Il pilota della Red Bull non migliora il tempo della mattina, ed \u00e8 seguito sempre da Bianchi; al pomeriggio il terzo miglior tempo \u00e8 fatto dal collaudatore della McLaren Gary Paffett.\nL'ultimo giorno Vergne abbatte il muro del 1'40 facendo segnare la mattina 1'38\"917, di appena quattro decimi superiore a quello fatto segnare da Sebastian Vettel nelle qualifiche del Gran Premio di Abu Dhabi. Dietro a Vergne si \u00e8 piazzato per l'ennesima volta Bianchi su Ferrari, seguito da Sam Bird su Mercedes. Nell'ultimo turno Vergne ha fatto segnare il miglior tempo, questa volta per\u00f2 la piazza d'onore non \u00e8 stata conquistata da Jules Bianchi ma da Sam Bird.\nTest F1 2012.\nI test pre-stagionali sono articolati in 3 appuntamenti: sono iniziati a Jerez, sul circuito de La Frontera il 7 febbraio 2012 e sono proseguiti con due sessioni sul circuito di Catalogna. Inoltre si \u00e8 svolta una sessione di 3 giorni di prove durante la stagione all'Autodromo Internazionale del Mugello dal 1\u00ba al 3 maggio 2012."}
{"id": "3889640", "revid": "339392", "url": "https://it.wikipedia.org/wiki?curid=3889640", "title": "San Pietro esorcista", "text": ""}
{"id": "3889648", "revid": "767487", "url": "https://it.wikipedia.org/wiki?curid=3889648", "title": "Pluto fra i pulcini", "text": "Pluto fra i pulcini (\"Mother Pluto\") \u00e8 un film del 1936 diretto da David Hand. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla United Artists il 14 novembre 1936. \u00c8 il secondo film della serie ad avere come protagonista Pluto. A partire dagli anni ottanta \u00e8 stato distribuito coi titoli Mamma Pluto e \"Mamma\"... Pluto.\nTrama.\nNel cortile di una fattoria, una gallina sta covando le proprie uova nella cuccia di Pluto in assenza del cane, ma si assenta a sua volta per dare la caccia a una farfalla. Quando Pluto torna alla cuccia, tutte le uova si schiudono e nei pulcini avviene l'imprinting con lui. Pluto inizialmente \u00e8 infastidito dall'interessamento dei pulcini che lo seguono ovunque vada e tenta di disfarsene, ma quando uno di essi rimane sconvolto dopo aver temporaneamente ingoiato una cavalletta, si affeziona a tutti loro. La gallina per\u00f2 ritorna alla cuccia e si accorge che i suoi pulcini sono nati e se ne sono andati, cos\u00ec va a cercarli e li trova insieme a Pluto. Il cane e la gallina iniziano a litigare e, quando quest'ultima ha la peggio, va a chiedere aiuto al gallo che si mette a combattere con Pluto. Il gallo riesce a scacciare Pluto, che torna nella sua cuccia disperato per non avere pi\u00f9 i suoi \"figli\". La tristezza si trasforma per\u00f2 in gioia quando si accorge che i pulcini, durante il combattimento, erano ritornati nella cuccia nascondendosi sotto la paglia.\nDistribuzione.\nEdizioni home video.\nDVD.\nUna volta restaurato, il cortometraggio fu distribuito in DVD nel primo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004."}
{"id": "3889651", "revid": "767487", "url": "https://it.wikipedia.org/wiki?curid=3889651", "title": "Karl Andree", "text": "Modesto politico, fond\u00f2 (1862) la rivista \"Petermanns geographische Mitteilungen\".\nSi occup\u00f2 di geografia del Nordamerica."}
{"id": "3889663", "revid": "110157", "url": "https://it.wikipedia.org/wiki?curid=3889663", "title": "Find Me (Christina Grimmie)", "text": "Find Me \u00e8 l'EP di debutto della cantante statunitense Christina Grimmie, pubblicato il 14 giugno 2011.\nPubblicato in modo indipendente, l'album ha debuttato alla posizione 35 della Billboard 200 (la 11 nella Digital Albums, la classifica degli album pi\u00f9 scaricati) e la sesta posizione nella Independent Albums.\nIl singolo di lancio dell'album \u00e8 stato \"Advice\", pubblicato per la radio su Radio Disney l'11 giugno 2011. Il secondo singolo estratto dall'album, \"Liar Liar\", ha debuttato alla 15\u00aa posizione della Heatseekers Songs di \"Billboard\"."}
{"id": "3889664", "revid": "287204", "url": "https://it.wikipedia.org/wiki?curid=3889664", "title": "Mlada (Rimskij-Korsakov)", "text": "Mlada \u00e8 un'op\u00e9ra-ballet di Nikolaj Rimskij-Korsakov in quattro atti, composta tra il 1889 ed il 1890 sul libretto di Viktor Krylov, che era stato in origine usato per un progetto collettivo dallo stesso titolo del 1872 rimasto incompiuto.\nStoria della composizione.\nMlada era un progetto concepito nel 1870 da Stepan Gedeonov, all'epoca direttore dei teatri imperiali, per diventare un balletto composto da Aleksandr Serov e coreografato da Marius Petipa. Tuttavia Serov mor\u00ec nel 1871 senza avervi messo mano, e l'anno successivo il progetto fu trasformato da Gedeonov in un'op\u00e9ra-ballet in quattro atti, la cui composizione fu affidata a Cezar' Kjui, Modest Petrovi\u010d Musorgskij, Nikolaj Rimskij-Korsakov e Aleksandr Borodin, tutti membri del \"Gruppo dei Cinque\", per le parti cantate e recitate, ed a Ludwig Minkus per la musica dei balletti. Il libretto fu affidato a Viktor Krylov. Sebbene la musica fosse stata essenzialmente completata, i piani di Gedeonov non si realizzarono, e l'opera non fu mai messa in scena.\nNel 1889 Rimskij-Korsakov riprese il libretto di Krylov, completandolo di persona, per iniziare a comporre la sua opera \"Mlada\". La composizione e l'orchestrazione dell'opera furono completate velocemente entro l'anno successivo. \"Mlada\" fu messa in scena per la prima volta il 20 ottobre 1892 al teatro Mariinskij di San Pietroburgo, ma non ebbe un grande successo.\nTrama.\nL'azione si svolge nel nono o decimo secolo d.C. nella citt\u00e0 di Retra, sulla costa del mar Baltico, nei pressi del fiume Laba (Elba).\nAtto I.\nVojslava ha ucciso Mlada, la moglie di Jaromir, per averlo per s\u00e9. Con l'aiuto di Morena, dea dell'oltretomba, ha conquistato Jaromir, ma egli vede l'omicidio in sogno.\nAtto II.\nAlla festa di mezza estate il popolo danza, mentre lo spirito di Mlada appare tra Jaromir e Vojslava.\nAtto III.\nDi notte Mlada conduce Jaromir sul monte Triglav, dove i morti si riuniscono, prima di un sabba, durante il quale Jaromir ha una visione di Cleopatra.\nAtto IV.\nNel tempio di Radigost gli spiriti mostrano a Jaromir che Vojslava \u00e8 colpevole. Lei confessa il suo peccato e Jaromir la uccide. Morena, con cui Vojslava aveva fatto un patto, distrugge il tempio e la citt\u00e0 di Retra, ma Jaromir \u00e8 riunito con Mlada nell'aldil\u00e0.\nOpere derivate.\nIl compositore ricav\u00f2 dall'opera due composizioni orchestrali.\nLa prima, \"Una notte sul monte Triglav\" (1899-1901), \u00e8 un arrangiamento del terzo atto in forma di poema sinfonico. La seconda \u00e8 una suite (1903) cos\u00ec composta:"}
{"id": "3889668", "revid": "767487", "url": "https://it.wikipedia.org/wiki?curid=3889668", "title": "Richard Andree", "text": "Figlio di Karl Andree, sostenne che i popoli primitivi, vista la loro ideologia, sono condotti a idee e manifestazioni simili.\nCur\u00f2 l'uscita dell\"'Atlante Universo Andree\"."}
{"id": "3889670", "revid": "1659756", "url": "https://it.wikipedia.org/wiki?curid=3889670", "title": "Arian Foster", "text": "Foster firm\u00f2 con gli Houston Texans come free agent dopo non essere stato scelto nel Draft NFL 2009, entrando nel roster attivo il 17 novembre 2009. Al college ha giocato a football per all'Universit\u00e0 del Tennessee. Foster era conosciuto per la sua esultanza chiamata \"Namaste\" quando segnava un touchdown.\nCarriera universitaria.\nNei 4 anni che gioc\u00f2 con i Volunteers, Foster apparve con la maglia numero 27 in 47 partite nel ruolo di running back, totalizzando 2.964 yard con 23 touchdown in 650 portate e 742 yard con 2 TD in 83 ricezioni.\nCarriera professionistica.\nHouston Texans.\nStagione 2009.\nFoster fu firmato dagli Houston Texans il 1\u00ba maggio 2009. Fu in seguito svincolato il 5 settembre 2009 ma rifirm\u00f2 il giorno seguente per la squadra di allenamento ed introdotto nel roster degli effettivi il 17 novembre. Fece il suo debutto nella NFL contro i Tennessee Titans il 23 novembre 2009 giocando negli special team. Segn\u00f2 il suo primo touchdown contro i Miami Dolphins il 27 novembre 2009 con una corsa da 17 yard. Debutt\u00f2 titolare per la prima volta in carriera contro i New England Patriots il 3 gennaio 2010 ottenendo la sua prima partita in carriera da 100 yard su corsa, correndo per 119 yard e segnando due volte su 20 portate.\nA fine della sua prima stagione, Foster gioc\u00f2 in totale 6 partite, di cui una da titolare correndo per 257 yard e 3 touchdown.\nStagione 2010.\nNella gara di apertura della stagione 2010, il 12 settembre, a Houston contro gli Indianapolis Colts, Foster sostitu\u00ec Steve Slaton, il running back titolare della stagione 2009, e stabil\u00ec molti record di franchigia: corse 33 volte per 231 yard e 3 touchdown. Oltre ad aver battuto il record per il maggior numero di yard corse da un giocatore dei Texans in una singola gara, lui e Slaton misero insieme 260 yard corse, pi\u00f9 del record di squadra per il numero di yard totali corse in una partita e stabilendo il record per il maggior numero di yard corse concesse da un avversario dei Colts. Foster ebbe anche il secondo di sempre nel giorno di apertura della stagione, dietro solamente ad O.J. Simpson che corse 250 yard nel 1973. Durante la 4\u00aa settimana contro gli Oakland Raiders dopo essere stato in panchina nel primo quarto, Foster registr\u00f2 la pi\u00f9 lunga corsa nella storia dei Texans con un touchdown da 74 yard nel terzo periodo. Houston alla fine vinse 31-24 grazie alle 187 yard di Foster dalla linea di scrimmage. Dopo essere stato sorpassato in yard corse da Jamaal Charles durante l'ultima gara dei Chiefs nella stagione regolare, Foster comp\u00ec un'altra performance spettacolare correndo per 180 yard e 2 TD vincendo la classifica stagionale della NFL con 1,616 yard corse e 604 yard ricevute superando il record di Priest Holmes per il maggior numero di yard dalla linea di scrimmage per un giocatore non scelto nel draft. A fine stagione fu convocato per il suo primo Pro Bowl.\nStagione 2011.\nFoster si infortun\u00f2 due volte al muscolo posteriore della coscia nella preseason 2011, saltando quindi la partita di debutto contro i Colts. Egli torn\u00f2 la 2 settimana contro i Miami Dolphins ma dopo aver portato la palla 10 volte per 33 yard corse nel primo tempo, salt\u00f2 il resto della partita a causa del ri-aggravarsi del suo infortunio precedente.\nFoster salt\u00f2 la terza partita a New Orleans per il riacutizzarsi dell'infortunio, ma torn\u00f2 contro i Pittsburgh Steelers la domenica seguente. Contro Pittsburgh, Foster corse 30 volte per 155 yard, compreso un TD su corsa da 42 yard nell'ultimo periodo che diede la vittoria alla sua squadra 17-10. In quella che fu la sua decima partita in carriera da oltre 100 yard, il totale di Foster di 155 yard fu il secondo pi\u00f9 alto concesso ad un running back dagli Steelers dal 2001 in cui Curtis Martin ne corse 174 contro Pittsburgh nel dicembre 2003. Inoltre, il suo TD da 42 yard fu il pi\u00f9 lungo concesso dagli Steelers dal 2006.\nI Texans persero coi Raiders a Houston nella 5\u00aa settimana, un giorno dopo che il leggendario proprietario dei Raiders Al Davis scomparve. Foster fatic\u00f2 nella partita, correndo solo 68 yard su 22 portate. Fu come ricevitore che Foster brill\u00f2 contro Oakland, ricevendo 6 palloni per 116 yard, compreso un massimo in carriera da 60 yard nel terzo quarto. La rimonta dell'ultimo minuto di Houston si interruppe quando il quarterback Matt Schaub fu intercettato nella end zone, i Texans persero 25-20.\nNella 6\u00aa settimana , l'arcigna difesa dei Baltimore Ravens si rivel\u00f2 ostica per Foster che fu limitato a 49 yard in 15 possessi in una sconfitta per 29-14. Foster continu\u00f2 a contribuire nel gioco sui passaggi, ricevendone 6 per 52 yard.\nFoster esplose nella settimana 7 contro i Tennessee Titans, correndo per 115 yard e 2 touchdown su 25 possessi e ricevendo altre 119 yard e un altro touchdown su 5 ricezioni. Grazie a ci\u00f2, i Texans vinsero 41-7 diventando i nuovi leader della propria division; le 234 yard totali di Foster si avvicinarono al suo primato personale di 238, registrati nel debutto dell'anno precedente a Indianapolis.\nContro i Jacksonville Jaguars, Foster eguagli\u00f2 il suo record di 33 corse tentate, totalizzanddo 112 yard. Salt\u00f2 l'ultima partita di campionato per un problema al ginocchio.\nAlla fine della stagione regolare i Texans vinsero la loro division e si qualificarono per la prima volta nella loro storia ai play-off grazie alle prestazioni di Foster e malgrado l'infortunio del loro quarterback titolare Schaub che venne sostituito da T.J. Yates. Foster venne convocato per il suo secondo Pro Bowl consecutivo non giocandolo per via del suo infortunio al ginocchio e fu votato al 25\u00ba posto nella NFL Top 100, l'annuale classifica dei migliori cento giocatori della stagione.\nStagione 2012.\nIl 5 marzo 2012, Foster firm\u00f2 un prolungamento contrattuale coi Texans della durata di 5 anni per un totale di 43,5 milioni di dollari, di cui 20,75 garantiti.\nIl 9 settembre, nella partita di debutto della stagione 2012, Arian inizi\u00f2 alla grande l'annata correndo per 79 yard e segnando 2 touchdown nella vittoria dei Texans per 30-10 in casa dei Miami Dolphins. Nel turno successivo, i Texans vinsero nuovamente per 27-7 contro i Jaguars: Foster gioc\u00f2 nuovamente bene correndo 110 yard e segnando un touchdown oltre a ricevere 6 passaggi per 37 yard.\nCon la vittoria sui Denver Broncos della settimana 3, i Texans partirono per la prima volta nella loro storia con un record di 3-0: Arian continu\u00f2 ad essere un trascinatore per la squadra correndo 105 yard su 25 tentativi e segnando un touchdown su ricezione. Nella settimana 4 i Texans continuarono la loro marcia da imbattuti superando nettamente i Tennessee Titans con Foster che corse 86 yard e segn\u00f2 un touchdown. Nel Monday Night Football del turno successivo i Texans si portarono sul record di 5-0 con il running back che continu\u00f2 a trascinare l'attacco dei Texans con 152 yard corse e un touchdown.\nNella settimana 6 i Texans subirono la prima netta sconfitta stagionale contro i Packers: Foster corse solamente 29 yard ma segn\u00f2 due touchdown. Houston si rifece nel turno successivo dominando i Baltimore Ravens per 43-13: Arian corse 98 yard e segn\u00f2 altri 2 touchdown, rimanendo saldamente in testa alla classifica di specialit\u00e0 con 9 segnature su corsa.\nDopo la settimana di pausa, i Texans batterono agevolmente i Buffalo Bills con Foster che corse 111 yard e segn\u00f2 un touchdown. Nella sfida della settimana 10 tra due delle squadre pi\u00f9 in forma della lega, i Texans batterono i Chicago Bears salendo a un record di 8-1, il migliore della NFL. Arian corse 102 yard e segn\u00f2 un touchdown su ricezione.\nNella settimana 11, i Texans, la squadra col miglior record della lega, vinsero una partita epica contro i Jacksonville Jaguars, ultimi nella NFL con una sola vittoria. Tra continui ribaltamenti di fronte, Houston la spunt\u00f2 ai supplementari, con Foster che corse 77 yard.\nNella gara del Giorno del Ringraziamento Arian e i Texas giocarono una gara simile alla precedente, vincendo solo ai supplementari contro i Detroit Lions. Il running back corse 102 yard e segn\u00f2 2 touchdown. Grazie a questa prova vinse per la terza volta in carriera il premio di miglior running back della settimana.\nCon la vittoria nella settimana 13 sui Titans, Houston centr\u00f2 la seconda qualificazione ai playoff consecutiva con Arian che segn\u00f2 il suo tredicesimo touchdown su corsa in stagione. Nel Monday Night Football successivo Houston perse la seconda gara stagionale contro i Patriots malgrado un altro touchdown del suo running back.\nNella settimana 15 Houston si assicur\u00f2 il secondo titolo di division consecutivo battendo i Colts. Arian corse 165 yard su 27 tentativi. La domenica successiva i Texans persero la terza gara del 2012 contro i Minnesota Vikings ma Foster pass\u00f2 gran parte della partita negli spogliatoio per un improvviso problema cardiaco. Tre giorni dopo fu convocato per il terzo Pro Bowl in carriera.\nNell'ultimo turno di campionato i Texans si giocarono la possibilit\u00e0 di saltare il primo turno di playoff perdendo la terza gara nelle ultime quattro. Contro i Colts, Foster corse 96 yard e segn\u00f2 un touchdown. La sua stagione regolare termin\u00f2 con 1.424 yard corse e guid\u00f2 la NFL in touchdown su corsa (15) e totali (17).\nIl 5 gennaio 2013, Foster divenne il primo giocatore della storia della NFL a superare le cento yard corse in tutte le prime 3 gare di playoff della carriera. Houston elimin\u00f2 facilmente i Bengals come l'anno precedente con Arian che corse 140 yard e segn\u00f2 un touchdown. La stagione di Houston si arrest\u00f2 per il secondo anno consecutivo nel divisional round a causa della sconfitta contro i Patriots, con Arian che corse 90 yard e segn\u00f2 un touchdown su corsa e uno su ricezione. A fine anno fu posizionato al numero 8 nella classifica dei migliori cento giocatori della stagione.\nStagione 2013.\nFoster inizi\u00f2 la stagione dividendo per la prima volta i possessi con Ben Tate e segn\u00f2 il suo primo (e unico) touchdown su corsa nella vittoria della settimana 2 ai supplementari contro i Titans. Nella settimana 4 i Texans persero la seconda gara consecutiva, ai supplementari contro i Seahawks, malgrado 102 yard corse e un TD su ricezione di Foster. Nella settimana 6 Arian corse 141 yard ma Houston perse la quarta gara consecutiva. Dopo aver passato i giorni seguenti limitato in allenamento da un problema al tendine del ginocchio, Foster fu costretto a uscire dalla gara della settimana 7 contro i Chiefs per lo stesso motivo. Il 10 novembre fu annunciato che il giocatore si sarebbe operato alla schiena, perdendo tutto il resto dell'annata. Senza Foster, Houston non vinse pi\u00f9 alcuna partita, terminando col peggior record della lega e perdendo tutte le ultime 14 partite.\nStagione 2014.\nFoster torn\u00f2 in campo nella settimana di debutto contro i Redskins correndo 103 yard su 27 tentativi, riportando Houston alla vittoria dopo quasi un anno. Altre 138 yard e il primo touchdown segnato li fece registrare la domenica successiva nella vittoria sui Raiders. A rallentare il suo positivo inizio stagionale vi fu un infortunio al tendine del ginocchio che non gli permise di scendere in campo nella settimana 3. Tornato a pieno regime nella settimana 5, corse 157 yard e segn\u00f2 2 touchdown nella sfida tutta texana contro i Cowboys, in cui Houston fu superata solo ai supplementari. Altri due touchdown li segn\u00f2 quattro giorni dopo contro i Colts, in cui concluse con 109 yard corse. La quarta vittoria, Houston la ottenne nella settimana 8 in casa dei Titans, i cui Arian trascin\u00f2 i suoi con 151 yard corse e tre touchdown, due su corsa e uno su ricezione. La domenica seguente contro gli Eagles segn\u00f2 ancora su ricezione ma fu costretto ad uscire nel finale di gara per un infortunio all'inguine che lo costrinse a perdere le due gare successive. Torn\u00f2 in campo nel dodicesimo turno correndo 79 yard e segnando un touchdown su ricezione nella vittoria casalinga sui Titans. Due settimane dopo, con la 32\u00aa gara in carriera da oltre cento yard corse, super\u00f2 il record di 31 di Priest Holmes per un giocatore non scelto nel Draft. La sua prova, nella vittoria esterna sui Jaguars, si concluse con 127 yard corse e un touchdown. Nel penultimo turno, guid\u00f2 i suoi con 96 yard corse e lanci\u00f2 un passaggio da touchdown da 5 yard per C.J. Fiedorowicz nella vittoria sui Ravens. A fine anno fu convocato per il quarto Pro Bowl in carriera e inserito all'80\u00ba posto nella NFL Top 100 dopo avere terminato la sua annata con 1246 yard corse e 13 touchdown (8 su corsa e 5 su ricezione).\nStagione 2015.\nFoster fu costretto a saltare le prime tre gare della stagione 2015 a causa di un infortunio all'inguine patito durante il training camp. Fece il suo debutto nel quarto turno nella netta sconfitta contro Atlanta, correndo solo 10 yard su 8 tentativi. Tre settimane dopo, dopo avere segnato due touchdown contro i Dolphins, Foster si ruppe il tendine d'Achille, perdendo tutto il resto della stagione.\nMiami Dolphins.\nIl 18 luglio 2016, Foster firm\u00f2 un contratto di un anno con i Miami Dolphins. Debutt\u00f2 con la nuova maglia nella sconfitta del primo turno contro i Seahawks in cui corse 38 yard e ne ricevette 62 dal quarterback Ryan Tannehill. Dopo un altro grave infortunio, il 25 ottobre 2016 Foster annunci\u00f2 il proprio ritiro.\nStatistiche.\n\"Legenda\":"}
{"id": "3889674", "revid": "22475", "url": "https://it.wikipedia.org/wiki?curid=3889674", "title": "Jakob Andreae", "text": " Chiamato \"il secondo Lutero\", redasse la \"Formola sveva di Concordia\" (\"Schwabische Konkordie\", 1577). \nBiografia.\nJacob Andreae nacque a Waiblingen, all'epoca nel ducato di W\u00fcrttemberg. Studi\u00f2 presso l'Universit\u00e0 di Tubinga nel 1541, dove nel 1562 divent\u00f2 docente di teologia.\nNel 1573 intraprese una corrispondenza con il patriarca di Costantinopoli Geremia II Tranos per stabilire una relazione tra la Chiesa ortodossa e quella luterana.\nFu firmatario nel 1577 della \"Formola di Concordia\" ed editore con Martin Chemnitz del \"Liber Concordiae\" del 1580."}
{"id": "3889677", "revid": "149466", "url": "https://it.wikipedia.org/wiki?curid=3889677", "title": "San Vicinio", "text": ""}
{"id": "3889686", "revid": "33888", "url": "https://it.wikipedia.org/wiki?curid=3889686", "title": "Johannes Valentinus Andreae", "text": "Biografia.\nNipote di Jakob Andreae, fu teorico evangelico: in \"Reipublicae christiapolitanae descriptio\" teorizz\u00f2 la messa in pratica del sacro vangelo.\nNel 1605 ottenne il titolo di Magister all'universit\u00e0 di Tubinga, ma non riusc\u00ec a trovare un impiego universitario e si spost\u00f2 come precettore in Baviera. A partire dal 1610 fu in Francia, Spagna, Italia settentrionale e, nel 1611, arriv\u00f2 in Svizzera, dove fu molto colpito dal rigorismo del Calvinismo. Nel 1614 fu nominato diacono a Vaihingen, nel W\u00fcrttemberg. Nel 1620 fu posto a capo dell'abbazia protestante di Calw. Protetto per molto tempo dal principe Augusto di Brunswick, ne ebbe la nomina a capo dell'abbazia di Adelberg, pochi mesi prima della morte, avvenuta proprio ad Adelberg il 24 giugno 1654.\nSecondo l'attendibile ricostruzione di Paul Arnold, scrisse insieme ad altri amici la \"Fama fraternitatis Rosae Crucis\", coll'intento di indicare ai Luterani una via di perfezionamento religioso che mutuava molti contenuti dai mistici fiamminghi del XIV secolo, non ultimo Tommaso de Kempis. Per disgrazia del gruppo il testo venne preso alla lettera e interpretato secondo una chiave alchemica del tutto diversa da quella mistica che era stata nelle intenzioni dei redattori. Ne nacque una gran confusione, a cui Johann Valentinus tent\u00f2 di mettere fine scrivendo \"Le nozze chimiche di Christian Rosenkreutz\", terzo dei \"manifesti\" resi pubblici dalla misteriosa Confraternita dei Rosacroce, in cui cercava di chiarire una volta per tutte che la confraternita non era mai esistita e che si trattava solo di una sorta di incitamento ai cristiani riformati a migliorarsi mediante la penitenza e la contemplazione. L'avere adoperato ancora una volta dei termini poco chiari non giov\u00f2 a nulla e la Confraternita cadde nell'obl\u00eco dopo due anni di fama e un altro paio d'anni di polemiche.\nA partire dal 1620 Johann Valentinus riprese i tentativi di miglioramento dei cristiani riformati organizzando delle Unioni Cristiane, ma senza ottenere risultati permanenti. Fu introduttore del tema faustiano in Germania."}
{"id": "3889689", "revid": "599013", "url": "https://it.wikipedia.org/wiki?curid=3889689", "title": "Aragorn (disambigua)", "text": ""}
{"id": "3889691", "revid": "767487", "url": "https://it.wikipedia.org/wiki?curid=3889691", "title": "Il gattino brigante", "text": "Il gattino brigante (\"The Robber Kitten\") \u00e8 un film del 1935 diretto da David Hand. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla United Artists il 20 aprile 1935. Partecip\u00f2 in concorso alla 3\u00aa Mostra internazionale d'arte cinematografica di Venezia. \u00c8 stato distribuito in DVD col titolo Il piccolo brigante.\nTrama.\nIl gattino Ambrose fantastica di essere un bandito di nome Morgan che assalta una diligenza, ma viene interrotto da sua madre che lo chiama a fare il bagno. Contrariato, decide di fuggire e diventare un ladro, rubando un sacchetto di biscotti dalla credenza di casa sua.\nArrivato in un bosco l\u00ec vicino, si imbatte in un ladro vero e proprio, il bulldog Zozzo Bill. Ambrose fa amicizia con Bill, e quest'ultimo gli chiede della sua ultima rapina. Ambrose gli risponde di aver assaltato una diligenza proprio quella mattina e gli mostra il sacchetto di biscotti fingendo sia la refurtiva, al che Bill diventa improvvisamente ostile e gli ordina di consegnargli il sacchetto. Spaventato dalle minacce di Bill, Ambrose abbandona il sacchetto, corre a casa e salta nella tinozza del bagno, agendo come se niente fosse.\nDistribuzione.\nEdizione italiana.\nIl film fu distribuito in Italia nel 1936 in lingua originale. Fu doppiato dalla Royfilm per la distribuzione in DVD nel 2004. Non essendo stata registrata una colonna sonora internazionale, la musica presente mentre i personaggi parlano fu sostituita da una versione sintetizzata.\nEdizioni home video.\nUna volta restaurato, il cortometraggio fu incluso nel primo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. In America del Nord fu incluso anche nel DVD \"The Wind in the Willows\", uscito il 19 maggio 2009 come quinto volume della collana \"Walt Disney Animation Collection\"."}
{"id": "3889692", "revid": "287204", "url": "https://it.wikipedia.org/wiki?curid=3889692", "title": "AFC Champions League 2012", "text": "La AFC Champions League 2012 \u00e8 stata la 31\u00aa edizione della massima competizione calcistica per club dell'Asia. L'Ulsan Hyundai ha vinto il titolo per la prima volta e si \u00e8 qualificata per la Coppa del mondo per club FIFA 2012.\nPreliminari.\nAsia Occidentale.\n!colspan=\"3\"|Semifinale\n!colspan=\"3\"|Finali\nAsia Orientale.\n!colspan=\"3\"|Finali"}
{"id": "3889698", "revid": "466539", "url": "https://it.wikipedia.org/wiki?curid=3889698", "title": "Premi BAFTA 1961", "text": "I premi della 14\u00aa edizione dei British Academy Film Awards furono conferiti nel 1961 dalla British Academy of Film and Television Arts alle migliori produzioni cinematografiche del 1960."}
{"id": "3889699", "revid": "647919", "url": "https://it.wikipedia.org/wiki?curid=3889699", "title": "Ciao, ciao, bambina!", "text": ""}
{"id": "3889700", "revid": "647919", "url": "https://it.wikipedia.org/wiki?curid=3889700", "title": "Ciao ciao bambina!", "text": ""}
{"id": "3889706", "revid": "110157", "url": "https://it.wikipedia.org/wiki?curid=3889706", "title": "Columbian Football Club", "text": "Il Columbian Football Club \u00e8 stata una societ\u00e0 calcistica argentina di Buenos Aires, fondata nel 1910 e sciolta nel 1919.\nStoria.\nLa societ\u00e0 venne fondata a Buenos Aires nel 1910 con il nome Pontevedra Sporting Club; gi\u00e0 l'anno successivo mut\u00f2 denominazione, divenendo Hispano Argentino. I primi colori sociali furono il verde e il bianco: entrato a far parte della Federaci\u00f3n Argentina de Football, esord\u00ec in massima serie nella Primera Divisi\u00f3n 1913, chiudendo al sesto posto su 10 squadre. Nel 1914 giunse 5\u00ba in classifica; nello stesso anno esper\u00ec un incremento di soci, dovuto all'arrivo di alcuni dei membri dell'Argentino de Quilmes che passarono all'Hispano Argentino. Una volta riunitesi le due federazioni calcistiche esistenti, prese parte alla Copa Campeonato 1915, finendo 17\u00ba su 25. Nel 1916 cambi\u00f2 nome in Columbian Football Club, continuando la militanza in massima serie: arriv\u00f2 al 16\u00ba posto nella Copa Campeonato 1916. Nel torneo del 1917 miglior\u00f2 la propria posizione, terminando 14\u00ba; nel campionato 1918 sfior\u00f2 la retrocessione, evitandola per 2 punti (15 contro i 13 del Ferro Carril Oeste penultimo classificato). Nel 1919 il club si sciolse in seguito alla fusione con lo Sportivo Almagro."}
{"id": "3889710", "revid": "179980", "url": "https://it.wikipedia.org/wiki?curid=3889710", "title": "Hispano Argentino", "text": ""}
{"id": "3889711", "revid": "1745361", "url": "https://it.wikipedia.org/wiki?curid=3889711", "title": "Ala (pallamano)", "text": "L'ala \u00e8 uno dei ruoli della pallamano. Le ali giocano alle estremit\u00e0 destra e sinistra del semicerchio contraddistinguente l'area del portiere. \nIn genere, si tratta di giocatori molto veloci, dotati di buone capacit\u00e0 di ripartenza ed un tiro pi\u00f9 preciso che potente. Dovendo le ali, infatti, tirare con una visuale piuttosto ristretta dell'angolo di porta, \u00e8 preferibile che cerchino di \"spiazzare\" il portiere con tiri imprevedibili.\nTipologie di tiri adoperate possono essere:"}
{"id": "3889712", "revid": "729019", "url": "https://it.wikipedia.org/wiki?curid=3889712", "title": "Chrysler Norseman", "text": "La Chrysler Norseman \u00e8 una concept car commissionata nel 1954 dalla Chrysler e completata nel 1956 dalla carrozzeria italiana Ghia.\nTuttavia l'unico prototipo non fu mai svelato al pubblico poich\u00e9 affond\u00f2 nel tragico naufragio del transatlantico \"Andrea Doria\" durante il viaggio di spedizione negli Stati Uniti e questo modello di vettura non fu mai prodotto in serie.\nSviluppo.\nGenesi del progetto.\nLa Norseman fu una concept car voluta dalla Chrysler per essere esposta ai saloni dell'automobile nordamericani nell'inverno del 1956.\nIl progetto del prototipo venne sviluppato nell'ottobre 1954 dallo stilista statunitense Virgil Exner, membro dell'Advanced Styling Group Chrysler, presso il Centro Stile Ghia di Torino basandosi sulla Lincoln Futura. \nA far parte del gruppo di lavoro della carrozzeria Ghia vi fu il disegnatore capo dell'ufficio tecnico Sergio Coggiola, che nel 1966 fond\u00f2 l'omonima azienda e a cui si deve la risoluzione del problema di realizzare un tetto senza piantoni e montanti, stessa criticit\u00e0 da lui affrontata per la realizzazione della Ferrari 212 Inter \"Uovo\", costruita per il pilota Giannino Marzotto in occasione della Mille Miglia del 1951.\nLa realizzazione.\nDopo la realizzazione di un modello in scala 1:4, il progetto venne approvato e la concept car venne assemblata nei quindici mesi successivi, raggiungendo un costo complessivo quasi 50 milioni di lire dell'epoca, equivalenti a circa 725.000 euro del 2014. Una volta completata, la vettura venne imbarcata il 17 luglio 1956 al porto di Genova sul transatlantico \"Andrea Doria\" diretto a New York.\nLa mancata consegna.\nSperonato dalla nave svedese Stockholm, il transatlantico affond\u00f2 tragicamente il 26 luglio portandosi sul fondo del mare decine di vittime e anche la cassa con il prototipo. Il giorno stesso dell'affondamento la Chrysler eman\u00f2 un comunicato ufficiale per la perdita della \"concept car\" che comunque non venne pi\u00f9 ricostruita, pertanto la Chrysler Norseman non fu svelata al pubblico n\u00e9 mai prodotta in serie.\nLa carrozzeria torinese Ghia nel 1961 riprese la sua linea e molte delle soluzioni tecniche per la realizzazione delle \"concept car\" Dodge Flite-Wing e Dodge Turbo-Flite.\nNonostante i numerosi tentativi di riportare in superficie i tesori affondati con la \"Andrea Doria\", non si \u00e8 ancora riusciti a recuperarla dalla stiva del relitto.\nTecnica.\nLa Chrysler Norseman presentava molte soluzioni tecniche decisamente innovative per l'epoca, tra cui una carrozzeria completamente in alluminio, un sottoscocca interamente carenato per aumentare l'aerodinamicit\u00e0, un tetto senza piantoni e montanti che impiegava il sistema Vistotal, consentendo di avere un abitacolo completamente a giorno, il quale includeva un lunotto posteriore apribile a scomparsa in un'intercapedine all'interno del tetto.\nL'automobile era verniciata in due tonalit\u00e0 di azzurro metallizzato e i sedili erano parzialmente rivestiti in pelle con inserti nei pannelli in lega di alluminio anodizzato.\nIl propulsore era un motore V8 Hemi da 5,4 litri e 235\u00a0CV di potenza, analogo a quello montato sulla Chrysler 300C nel 1957.\nInoltre presentava diversi automatismi, anch'essi estremamente moderni per l'epoca, tra cui spiccavano i sedili a regolazione elettrica, i fari a scomparsa automatici, il lunotto apribile a scomparsa, il tappo della benzina che fuoriusciva a comando, il cambio automatico PowerFlite con comandi al volante in uso in tutte le Imperial, l'illuminazione interna a luce diffusa e l'autoradio integrata nel tunnel centrale del cruscotto."}
{"id": "3889719", "revid": "767487", "url": "https://it.wikipedia.org/wiki?curid=3889719", "title": "Giocattoli rotti", "text": "Giocattoli rotti (\"Broken toys\") \u00e8 un cartone animato del 1935, incluso nella collana \"Sinfonie allegre\", prodotto da Walt Disney.\nTrama.\nIn una discarica viene gettato un piccolo marinaio ancora utilizzabile. L\u00ec scopre che vi sono stati gettati in passato tanti altri giocattoli rotti o malfunzionanti. Bench\u00e9 malandati, i giocattoli non si arrendono al loro destino e si danno da fare aggiustandosi a vicenda, affinch\u00e9 possano finire i loro giorni in una maniera migliore. L'ultima a essere aggiustata \u00e8 una bambola cieca, ma l'operazione \u00e8 molto difficile e necessita l'anestesia. Terminata l'operazione, la bambolina si risveglia con due belle perle come nuovi occhi e abbraccia il simpatico marinaio che le \u00e8 stata accanto tutto il tempo. Infine tutti i giocattoli, ormai come nuovi, escono dalla discarica e si avviano felici verso un orfanotrofio, dato che \u00e8 la vigilia di Natale.\nEdizioni home video.\nVHS.\nIl cortometraggio \u00e8 incluso nella videocassetta \"Silly Symphonies vol. 2\", uscita a febbraio 1987.\nDVD.\nIl cortometraggio \u00e8 incluso come contenuto speciale nel DVD del film \"Toy Story - Il mondo dei giocattoli\"."}
{"id": "3889735", "revid": "287204", "url": "https://it.wikipedia.org/wiki?curid=3889735", "title": "Damien Brunner", "text": "Carriera.\nClub.\nBrunner inizi\u00f2 la propria carriera nel settore giovanile dei Kloten Flyers, raccogliendo fra il 2002 ed il 2004 15 punti in 27 incontri disputati. Nella stagione 2005-2006 fu inviato per fare esperienza nella terza serie nazionale, la Prima Lega, con la maglia dell'EHC Winterthur. Dal 2006 al 2008 gioc\u00f2 in prima squadra con i Kloten Flyers, totalizzando 26 punti in 120 incontri disputati. Nel 2008 trascorse un breve periodo in prestito in LNB con l'HC Thurgau, prima di essere ceduto dalla societ\u00e0.\nBrunner continu\u00f2 la stagione 2008-2009 con l'EV Zug, chiudendo il primo anno stabilendo un record di 31 punti totali in 45 partite, delle quali 10 nei playoff. La stagione 2009-2010 si chiuse addirittura con 68 punti in 60 apparizioni, giungendo alla fine della stagione regolare al quarto posto in classifica marcatori; le sue prestazioni gli valsero la conferma per la stagione successiva.\nNella stagione 2010-2011 Brunner conferm\u00f2 le sue capacit\u00e0 offensive, conquistando inoltre la convocazione in nazionale. Nel novembre del 2010 il suo contratto fu prolungato fino al 2013.\nNonostante il rinnovo del contratto nei mesi successivi si susseguirono voci di un interessamento da parte di franchigie della National Hockey League, cos\u00ec come era avvenuto l'anno precedente all'ex-compagno di squadra Raphael Diaz, ingaggiato dai Montreal Canadiens. Alla conclusione della stagione regolare grazie ai suoi 60 punti Brunner vinse il titolo di Top Scorer, il primo svizzero dopo 30 anni dall'ultima volta.\nIl 1\u00ba luglio 2012 fu comunicato il suo passaggio definitivo in NHL presso i Detroit Red Wings con un contratto annuale two-way, ovvero valido anche per giocare in American Hockey League. Durante il lockout rimase a Zugo dove gioc\u00f2 in linea con il compagno a Detroit Henrik Zetterberg, arrivando a raggiungere quota 57 punti in 33 partite disputate. Contro i Columbus Blue Jackets, alla sua seconda presenza con i Red Wings, Brunner segn\u00f2 il rigore decisivo. Il giorno successivo giunse la prima rete in NHL contro Kari Lehtonen, estremo difensore dei Dallas Stars. Dopo aver concluso con 35 punti in 53 gare la stagione Brunner divent\u00f2 free agent, aspettando fino al mese di settembre prima di firmare un contratto pluriennale con i New Jersey Devils. Ha debuttato con la nuova squadra il 3 ottobre, nella prima di campionato (persa per 3-0 con i Pittsburgh Penguins), per poi mettere a segno le sue prime due reti il giorno dopo nella sconfitta per 4-3 in shootout incassata dai New York Islanders.\nNazionale.\nDamien Brunner esord\u00ec nella selezione maggiore Svizzera in occasione del Campionato mondiale 2010, dove la nazionale svizzera raggiunse i quarti di finale. Brunner gioc\u00f2 sette incontri segnando una rete e fornendo quattro assist. Dalla stagione 2009-2010 ha inoltre disputato 22 incontri amichevoli, con 10 reti e altrettanti assist. Nel mondiale 2012 invece fu il capocannoniere della nazionale svizzera con 3 reti e 4 assist."}
{"id": "3889750", "revid": "1305772", "url": "https://it.wikipedia.org/wiki?curid=3889750", "title": "Ingelger", "text": "Origini.\nSecondo la \"Chronica de Gestis Consulum Andegavorum, Chroniques d'Anjou\", era figlio del nobile Tertullo (\"Tertullus nobilem dux\") e di Petronilla, figlia di un duca di Borgogna della famiglia dei Guelfi. La paternit\u00e0 di Tertullo \u00e8 confermata anche dai \"Gesta Consulum Andegavensium\".\nTertullo, sempre secondo la \"Chronica de Gestis Consulum Andegavorum, Chroniques d'Anjou\", era figlio di Torquato; durante il regno di Carlo il Calvo, Tertulfo aveva avuto conferma di una propriet\u00e0.\nBiografia.\nIngelger nacque in Bretagna, probabilmente a Rennes, verso l'845, e secondo il \"Chronicon Turonensis\", era parente di Ugo l'abate (\"nepos Hugonis ducis Burgundi\u00e6\"), marchese di Neustria, conte d'Angi\u00f2, di Auxerre, di Nevers e di Tours, che fu anche arcivescovo di Colonia, potente personaggio nella corte di Borgogna dell'epoca, in quanto figlio del primo conte di Borgogna Transgiurana Corrado I e fratello del secondo conte di Borgogna Transgiurana Corrado II.\nFu il capostipite della prima casa d'Angi\u00f2. Anche se viene considerato ancora Visconte d'Angers, fu padre del primo conte d'Angi\u00f2: Folco I d'Angi\u00f2 e i membri della famiglia furono anche chiamati: \"Ingelgeridi\"; la seconda casa d'Angi\u00f2, detta anche dei Plantageneti, che succedette agli \"Ingelgeridi\", discese da un ramo femminile della dinastia, quando tutti i rami maschili erano estinti, quindi fu anche un ascendente della casa reale inglese dei Plantageneti.\nSecondo la \"Chronica de Gestis Consulum Andegavorum, Chroniques d'Anjou\", Ingelger fu un condottiero dei Franchi occidentali, infatti, durante il regno di Carlo il Calvo, fu un militare molto apprezzato, anche pi\u00f9 del padre e poi lo fu anche col successore di Carlo, Luigi II il Balbo.&lt;br&gt;Carlo il Calvo gli assegn\u00f2 parte di un feudo nella zona di Ch\u00e2teau-Landon.\nPoi, secondo la \"Historia Comitum Andegavorum, Chroniques d'Anjou\", il nuovo re dei Franchi occidentali, Luigi II il Balbo lo fece visconte di Orl\u00e9ans e lo nomin\u00f2 suo rappresentante a Tours, dove organizz\u00f2 la difesa della citt\u00e0 contro l'attacco dei Normanni.\nNell'877 si rese protagonista di un gesto che gli procur\u00f2 la riconoscenza della citt\u00e0 di Tours, dove si rischi\u00f2 una ribellione. Successe che durante una scorreria dei Normanni nelle vicinanze di Tours, i cittadini, in vista di un eventuale saccheggio, portarono il corpo del loro Arcivescovo San Martino di Tours, nella pi\u00f9 sicura citt\u00e0 di Auxerre. Finito il pericolo per\u00f2 i cittadini di Auxerre non volevano rendere il corpo del santo vescovo. Intervenne direttamente Ingelger che fece riportare il corpo di San Martino nella sua sede primitiva.&lt;br&gt;I cittadini di Tours, per riconoscenza, lo nominarono tesoriere della citt\u00e0.\nLuigi II il Balbo (tra l'877 e l'879) gli assegn\u00f2 la met\u00e0 della contea d'Angi\u00f2.\nSecondo la \"Historia Comitum Andegavorum, Chroniques d'Anjou\", Ingelger spos\u00f2 Aelindis, nipote dei fratelli, Rursus Adelardus e Raymo, con incarichi ad Angers e a Tours (Rursus Adelardus et Raymo ambo germani fratres, Turonensium et Andegavensium pontifices, neptem suam Aelindis), ed \u00e8 attraverso lei che eredit\u00f2 il titolo di visconte d'Angers, la donna veniva da una nobile famiglia di Orl\u00e9ans, ma originaria di Amboise, e non a caso questi territori entrarono a far parte della futura Contea d'Angi\u00f2.\nMentre, per la \"Chronica de Gestis Consulum Andegavorum, Chroniques d'Anjou\", la moglie di Ingelger si chiamava Adele ed era l'unica figlia Goffredo, signore di Ch\u00e2teau-Landon e del G\u00e2tinais (\"Landonensis castri sive Gastinensis pagi consul nomine Gaufredus\u2026filiam unicam habens, nomine Adelam\"), che eredit\u00f2 tutte le propriet\u00e0 del padre, senza eredi maschi (questa seconda versione potrebbe avere confuso la moglie di Ingelger con la moglie del figlio, il primo conte d'Angi\u00f2, Folco I d'Angi\u00f2 detto il Rosso).\nLa \"Chronica de Gestis Consulum Andegavorum, Chroniques d'Anjou\", non viene considerato molto attendibile come fonte, cos\u00ec come le gesta di Ingelger vengono definite spesso al limite del leggendario, vista anche la differenza temporale tra la stesura dello scritto e il periodo nel quale ha vissuto il capostipite degli \"Ingelgeridi\"; fra le notizie curiose che ci tramanda questo testo c'\u00e8 anche una che riguarda il giovane Ingelger: essendo una nobildonna, sua madrina di battesimo, accusata di infedelt\u00e0, Ingelger ne prese le difese e uccise in duello il suo accusatore. La stessa vicenda viene ricordata anche dalla \"Historia Comitum Andegavorum, Chroniques d'Anjou\", in modo pi\u00f9 succinto.\nCon le sue vittorie militari e il matrimonio, Ingelger, inizi\u00f2 ad espandere i confini delle terre da lui controllate, ereditate dal padre, con la signoria sulla citt\u00e0 di Ch\u00e2teau-Landon, poi la Contea d'Angi\u00f2 occidentale fino al confine naturale del fiume Mayenne, assegnatagli dal re Luigi II di Francia, verso l'878.\nLa \"Historia Comitum Andegavorum, Chroniques d'Anjou\", ricorda che Ingelger fu soggetto ad una malattia polmonare (\"focositatem, phthisim et hydropisim\"), che, nell'888, lo port\u00f2 alla morte e fu tumulato nella chiesa di Saint-Martin a Ch\u00e2teauneuf-sur-Sarthe (\"ecclesia beati Martini Castrinovi\"), come viene confermato anche dalla \"Historia Comitum Andegavorum, Chroniques d'Anjou\".&lt;br&gt;Gli succedette il figlio Folco I d'Angi\u00f2 detto il Rosso.\nUna vicenda analoga a quella gi\u00e0 narrata per il giovane Ingelger, viene ricordata ancora dalla \"Chronica de Gesta Consulum Andegavorum, Chroniques d'Anjou\", e riguarda Adele, che, dopo essere rimasta vedova, venne accusata di adulterio da un parente di Ingelger, di nome Guntranno, che venne sfidato da un giovane figlioccio di Adela, che sconfisse e uccise Guntranno, scagionando cos\u00ec Adela da ogni accusa. Questa vicenda viene ripresa anche dai \"Gestis Consulum Andegavensium\", dove di Guntranno si dice che fosse un valente combattente e, anche qui il duello viene descritto nei particolari.\nDiscendenza.\nIngelger dalla moglie Adelais ebbe un unico figlio, che, nel documento n\u00b0 CLXXVII del \"Cartulaire de l'abbaye de Saint-Aubin d'Angers, Tome I\", dell'anno 929 o 930 lo cita come suo padre:"}
{"id": "3889751", "revid": "124051856", "url": "https://it.wikipedia.org/wiki?curid=3889751", "title": "Libretto formativo", "text": "Il libretto formativo del cittadino \u00e8 un documento personale predisposto in formato elettronico e cartaceo sul quale vengono registrate le competenze acquisite durante la formazione in apprendistato, la formazione in contratto di inserimento, la formazione specialistica e la formazione continua del cittadino lavoratore.\nQuesto dispositivo rappresenta un primo tentativo italiano per l'Europass.\nFonti normative.\nIl libretto formativo si colloca nelle linee guida della strategia di Lisbona, nata con il Consiglio europeo del marzo 2000, la quale individua come portanti temi quali la trasparenza delle competenze nella costruzione di un'Europa della conoscenza. Lo strumento nasce dal decreto ministeriale del 10 ottobre 2005, grazie alla cooperazione dei Ministeri del Lavoro, dell'Istruzione e dell'Universit\u00e0, Regioni e Parti Sociali.\nIl documento tecnico di accompagnamento relativo \u00e8 invece stato approvato con il D.M. del 25 ottobre 2005. \nIl Libro bianco sul welfare del 2009 pianifica l'integrazione del libretto formativo del cittadino nella costruzione di un fascicolo personale elettronico, base di dati su salute e lavoro del cittadino ad uso della pubblica amministrazione.\nIl d.lsg n. 81 del 2008 prevede che:\nAncora:\nIl Ministero del lavoro, della salute e delle politiche sociali ha specificato, riguardo all'obbligatoriet\u00e0 o meno di questo strumento, che assume un carattere di servizio e volontariet\u00e0 per il cittadino, di conseguenza, il responsabile della gestione del Libretto \u00e8 il titolare di questo potr\u00e0 progressivamente aggiornalo e ampliarlo.\nDalle disposizioni di legge emerge si tratta dunque di uno dispositivo utile al cittadino-lavoratore e concepito per essere amministrato e concesso dalle Regioni e Province autonome, previa richiesta di rilascio volontaria da parte del individuo, ma anche sulla base di un processo di supporto alla compilazione a cura di operatori preposti e infine l'istanza del soggetto titolare per l'aggiornamento dei contenuti. Dalle disposizioni di legge emerge si tratta dunque di uno dispositivo utile al cittadino-lavoratore e concepito per essere amministrato e concesso dalle Regioni e Province autonome, previa richiesta di rilascio volontaria da parte del individuo, ma anche sulla base di un processo di supporto alla compilazione a cura di operatori preposti e infine l'istanza del soggetto titolare per l'aggiornamento dei contenuti.\nFunzioni.\nNello specifico il libretto \u00e8 pensato per raccogliere, formalizzare e rendere tracciabili informazioni come:\nIn senso pi\u00f9 ampio le finalit\u00e0 rilevate sono:\nInoltre questo strumento permette di trovare risposta ai diversi fabbisogni della persona, soprattutto in fasi transitorie della vita personale e professionale, del mercato del lavoro e delle istituzioni.\nInfatti pu\u00f2 aiutare il soggetto a:\nInoltre \u00e8 funzionale al mercato del lavoro in quanto permette di lasciare traccia del percorso formativo e professionale del lavoratore, dando visibilit\u00e0 al patrimonio complessivo delle conoscenze, competenze e abilit\u00e0 detenute da una persona e la loro riconoscibilit\u00e0 nei processi di inserimento e/o mobilit\u00e0 lavorativa.\nInfine consente alle Istituzioni di poter concretamente valorizzare i titoli, le esperienze e le competenze dei cittadini dei diversi Stati membri, favorendone la visibilit\u00e0 entro una logica di mobilit\u00e0 geografica e professionale e di apprendimento permanente.\nContenuti.\nIl libretto si presenta in due sezioni cos\u00ec suddivise:\nImplementazione.\nLa sperimentazione ha avuto luogo tra il 2007 e il 2010 sotto la consulenza e il supporto tecnico dell'ISFOL e ha interessato 13 tra regioni e province autonome.\nLa sperimentazione, realizzata con modalit\u00e0 differenziate nei diversi contesti regionali, si \u00e8 recentemente conclusa e gli esiti sono in corso di elaborazione. A breve potranno essere diffusi e discussi nelle opportune sedi istituzionali, anche al fine di disegnare le prospettive future del libretto.\nTale strumento si propone di valorizzare e rendere leggibili le proprie esperienze e competenze \u201ccomunque acquisite\u201d , in base alle prospettive di crescita della Strategia di Lisbona, fondate \u201csulla conoscenza, l'innovazione e la valorizzazione del capitale umano\u201d.\nIl libretto costituisce un'integrazione ad Europass, documento di certificazione delle esperienze in ambito di mobilit\u00e0 internazionale gi\u00e0 usato sia in Italia, nei Paesi dell'Unione europea, SEE, e Paesi candidati .\nNel 2011 alcune Regioni hanno messo a regime il rilascio del Libretto per categorie specifiche quali i disoccupati fruitori di sussidi pubblici e i lavoratori stranieri. Tuttavia dal punto di vista nazionale il vuoto normativo sulle modalit\u00e0 di rilascio, di validazione e sull'individuazione dei soggetti validanti condiziona ancora la fruibilit\u00e0 e l'omogeneit\u00e0 del servizio sul territorio."}
{"id": "3889752", "revid": "287204", "url": "https://it.wikipedia.org/wiki?curid=3889752", "title": "Lance Thomas", "text": ""}
{"id": "3889757", "revid": "662473", "url": "https://it.wikipedia.org/wiki?curid=3889757", "title": "Eress\u00ebano", "text": ""}
{"id": "3889758", "revid": "662473", "url": "https://it.wikipedia.org/wiki?curid=3889758", "title": "Avalloniano", "text": ""}
{"id": "3889762", "revid": "662473", "url": "https://it.wikipedia.org/wiki?curid=3889762", "title": "Nimriy\u00ea", "text": ""}
{"id": "3889768", "revid": "662473", "url": "https://it.wikipedia.org/wiki?curid=3889768", "title": "Gold\u00f3rin", "text": ""}
{"id": "3889771", "revid": "662473", "url": "https://it.wikipedia.org/wiki?curid=3889771", "title": "Goldolamb\u00eb", "text": ""}
{"id": "3889775", "revid": "662473", "url": "https://it.wikipedia.org/wiki?curid=3889775", "title": "Noldoico", "text": ""}
{"id": "3889777", "revid": "662473", "url": "https://it.wikipedia.org/wiki?curid=3889777", "title": "Noldo-lingua", "text": ""}
{"id": "3889778", "revid": "662473", "url": "https://it.wikipedia.org/wiki?curid=3889778", "title": "Quenya lamb\u00eb", "text": ""}
{"id": "3889781", "revid": "662473", "url": "https://it.wikipedia.org/wiki?curid=3889781", "title": "Latino elfico", "text": ""}
{"id": "3889783", "revid": "824274", "url": "https://it.wikipedia.org/wiki?curid=3889783", "title": "Sarasota Clay Court Classic 2002 - Doppio", "text": "Il doppio del torneo di tennis Sarasota Clay Court Classic 2002, facente parte del WTA Tour 2002, ha avuto come vincitrici Jelena Doki\u0107 e Elena Lichovceva che hanno battuto in finale Els Callens e Conchita Mart\u00ednez 6\u20137(5), 6\u20133, 6\u20133."}
{"id": "3889785", "revid": "339392", "url": "https://it.wikipedia.org/wiki?curid=3889785", "title": "Quendya lamb\u00eb", "text": ""}
{"id": "3889789", "revid": "38120", "url": "https://it.wikipedia.org/wiki?curid=3889789", "title": "Monster Truck", "text": ""}
{"id": "3889791", "revid": "228587", "url": "https://it.wikipedia.org/wiki?curid=3889791", "title": "Donkey Kong (disambigua)", "text": ""}
{"id": "3889799", "revid": "1442080", "url": "https://it.wikipedia.org/wiki?curid=3889799", "title": "Bausch &amp; Lomb Championships 2002 - Doppio", "text": "Il doppio del torneo di tennis Bausch &amp; Lomb Championships 2002, facente parte del WTA Tour 2002, ha avuto come vincitrici Daniela Hantuchov\u00e1 e Arantxa S\u00e1nchez Vicario che hanno battuto in finale Mar\u00eda Emilia Salerni e \u00c5sa Svensson 6\u20134, 6\u20132."}
{"id": "3889801", "revid": "767487", "url": "https://it.wikipedia.org/wiki?curid=3889801", "title": "Pap\u00e0 Natale", "text": "Pap\u00e0 Natale (\"Santa's Workshop\") \u00e8 un cortometraggio di animazione del 1932 diretto da Wilfred Jackson. Il film \u00e8 incluso nella collana \"Sinfonie allegre\", prodotto da Walt Disney, basato sul personaggio di Santa Claus.\nTrama.\nSi avvicina il giorno di Natale e al Polo Nord tutti i folletti e Pap\u00e0 Natale stesso si stanno dando da fare per far s\u00ec che tutto sia pronto in tempo. Gli elfi operano fuori la fabbrica dando una bella strigliata alle renne e lucidando la slitta, invece nell'edificio Babbo Natale sta ancora leggendo le lettere in continuo arrivo al suo segretario che controlla la lista dei buoni e dei cattivi.\nNella enorme sala della fabbricazione di giocattoli si assiste a varie cose: ogni nano ed elfo prepara il suo balocco con grande maestria ed arte, aiutandosi a volte con dei macchinari. Infine Babbo Natale \u00e8 pronto per partire e suonando una trombettina fa camminare e andare nel sacco tutti i balocchi. Ormai \u00e8 quasi Natale e il buon uomo sale sulla slitta e parte verso le case del mondo, sotto lo sfondo di un cielo pieno di neve e di una Luna che gli sorride augurandogli buon viaggio.\nDistribuzione.\nHome video.\nIl film \u00e8 stato inserito nell'edizione in VHS del 1982 del film \"L'asinello\" e nel dicembre 2001 il cortometraggio \u00e8 stato incluso all'interno del film di montaggio direct-to-video \"Le pi\u00f9 belle storie di Natale di Walt Disney\", senza i titoli di testa e di coda e collegato al sequel \"La notte di Natale\". Il cortometraggio \u00e8 stato incluso nel DVD \"Favoloso Natale con gli Amici Disney!\".\nSequel.\nUn anno pi\u00f9 tardi verr\u00e0 fatto un continuo del film intitolato \"La notte di Natale\"."}
{"id": "3889802", "revid": "60848", "url": "https://it.wikipedia.org/wiki?curid=3889802", "title": "Rusalka (Dvo\u0159\u00e1k)", "text": "Rusalka B. 203 (op. 114) \u00e8 un'opera in tre atti con musica di Anton\u00edn Dvo\u0159\u00e1k e il libretto in ceco di Jaroslav Kvapil (1868-1950), rappresentata per la prima volta a Praga il 31 marzo del 1901. Il nome dell'opera proviene dalla mitologia slava dove Rusalka \u00e8 uno spirito dell'acqua dei laghi e dei fiumi.\nTrama.\nRusalka \u00e8 uno dei lavori dello scrittore Jaroslav Kvapil giovane e poco conosciuto ai tempi della stesura dell'opera, poi molto celebrato nel teatro boemo. Tratta una fiaba di carattere sentimentale amoroso ambientata in una natura incantata e personaggi vicini alla tradizione popolare slava. Questo aspetto fu quello che colp\u00ec la sensibilit\u00e0 del compositore ceco nella scelta dell'opera l'indomani della fortunata Il diavolo e Caterina. La storia riprende parte della fiaba \"Undine\" del tedesco Friedrich de la Motte Fouqu\u00e9, e de \"La sirenetta\" di Andersen.\nAtto primo.\n\"Sulle sponde di un lago\"\nUna notte nel lago di un bosco, chiamato dalle fate (\"Hou, hou, hou\"), lo Spirito delle acque emerge dai flutti per giocare assieme a loro. Appare l'ondina Rusalka, ninfa dei laghi e dei fiumi, la quale parlando con lo Spirito delle acque, suo padre, gli confessa il suo intento di prendere sembianze umane per tentare di sposare un principe del quale si \u00e8 follemente innamorata. Dopo aver tentato invano di dissuaderla, lo spirito le indica la capanna della strega Jezibaba che pu\u00f2 aiutarla. Rusalka rimane sola e prima di rivolgersi alla strega si augura che la luna preservi il sonno dell'amato (\"Mes\u00edcku na nebi hlubok\u00e9m\" - \"Inno alla luna\").Giunta alla capanna la strega accetta di compiere l'incantesimo, ma in cambio le chiede il suo vestito trasparente di ondina e stabilisce un patto: dovr\u00e0 perdere la voce e subire una maledizione, nel caso in cui il principe dovesse tradirla, cio\u00e8 che ella per l'eternit\u00e0 sia dannata a vagare in solitudine negli abissi e che anche il principe sia condannato. La strega prepara il filtro (\"Tedy pojd', honem pojd\").L'indomani all'alba il principe si trova a passare nei pressi del lago assieme ai suoi compagni preceduto dal canto di un cacciatore (\"Jel mlady lovec, jel a jel\"). D'un tratto si sente magicamente attratto dalle acque e stanco, cos\u00ec allontana i compagni di caccia invitandoli a tornare al castello. Da una capanna esce Rusalka e il giovane si trova presto sedotto dalla bellezza della ragazza (\"Vidino divn\u00e1, presladk\u00e1\") la quale, muta, non pu\u00f2 fare altro che gettarsi fra le braccia del principe. Anch'egli ormai innamorato la invita a seguirlo al palazzo.\nAtto secondo.\n\"Il palazzo del principe\"\nFervono al castello i preparativi per le nozze del principe con la muta forestiera. Incuriosito, il guardacaccia chiede al garzone di cucina che cosa stia succedendo e se sia vera la notizia del matrimonio del principe con una misteriosa donna (\"J\u00e1rku, j\u00e1rku, klouce mil\u00e9\"). Avuta conferma della cosa i due si confidano che malvedono questa misteriosa forestiera in quanto venuta dal profondo del bosco dove vivono strane creature, cos\u00ec si augurano che la chiacchiera che una bella principessa straniera venuta per le nozze starebbe per conquistare il cuore dello sposo sia vera affinch\u00e9 non si comprometta inevitabilmente il destino del loro principe.A palazzo la bella principessa brucia dall'invidia per questo amore e vuole conquistare il principe. Rusalka, triste in quanto avverte il cambiamento del suo amante a causa dell'avversaria, viene mandata a prepararsi per la festa. Approfittando di questo, la principessa straniera cerca di sedurre il principe.Si arriva al ballo e tutto \u00e8 festa tra danze e cori degli invitati, ma allo Spirito delle acque non sfugge la passione che sta per divampare fra il principe e l'invitata, cos\u00ec dispiaciuto emerge da una fontana ed avvisa Rusalka, (\"Stokr\u00e1t bys byla clovekem\") che affranta, cos\u00ec tanto da ritrovare la voce, si duole anch'ella con il proprio padre per l'imminente nefasto destino che la vede perdere il suo amore terreno e l'impossibilit\u00e0 di tornare tra gli affetti delle acque. Maledice la specie umana e riconosce come fossero stati giusti i consigli del padre.Intanto il principe e la principessa straniera nel giardino del palazzo tessono un appassionato duetto d'amore. D'un tratto Rusalka, nell'estremo tentativo di recuperare il principe, si getta tra le braccia dell'amato che stava stringendo l'umana rivale, ma il principe, impaurito dal suo pallore e dalla sua freddezza, la respinge. A quel punto lo Spirito delle acque reagisce sdegnato contro i due giovani umani, minaccia il principe predicendogli che Rusalka e lui non si separeranno mai. Rusalka viene presa dal padre e portata con s\u00e9 mentre il principe stordito chiede aiuto alla principessa straniera che invece si allontana con freddo sprezzo.\nTerzo Atto.\n\"Sulle sponde di un lago\"\nRusalka \u00e8 condannata ad errare per sempre perch\u00e9 \u00e8 stata tradita dal principe. Cos\u00ec la giovane, alla luce delle sera, chiede alla strega un'altra possibilit\u00e0 (\"Mladosti sv\u00e9 pozbavena\"). La strega Jezibaba sentenzia, porgendole un coltello, che la giovane potr\u00e0 sfuggire alla sua condanna se uccider\u00e0 il suo amato, ma Rusalka rinuncia e si tuffa nel lago. Rusalka scompare tra le onde mentre compaiono sulla scena il guardacaccia e lo sguattero che vengono a consultare la strega per guarire il loro principe affetto da una misteriosa malattia, ma vengono messi in fuga dallo Spirito delle acque ancora in collera per quanto successo a Rusalka, che maledice la specie umana. Le fate festose (\"M\u00e1m, zlat\u00e9 vl\u00e1sky m\u00e1m\") non placano il dolore dello spirito di Rusalka. Il principe accorre al lago affranto dalle pene amorose e gli appare Rusalka che lo redarguisce amorevolmente per il suo tradimento. (\"Mil\u00e1cku, zn\u00e1s mne, zn\u00e1s?\") Il principe implora il suo perdono e vuole baciarla, ma Rusalka lo avverte che si tratter\u00e0 di un bacio mortale. Il principe accetta la sua sorte pur di morire nelle braccia della sua amata e trovare cos\u00ec finalmente pace.\nPrima rappresentazione.\n La prima rappresentazione avvenne al Teatro Nazionale di Praga il 31 marzo 1901."}
{"id": "3889804", "revid": "824274", "url": "https://it.wikipedia.org/wiki?curid=3889804", "title": "Budapest Grand Prix 2002 - Doppio", "text": "Il doppio del torneo di tennis Budapest Grand Prix 2002, facente parte del WTA Tour 2002, ha avuto come vincitrici Catherine Barclay e \u00c9milie Loit che hanno battuto in finale Elena Bovina e Zs\u00f3fia Gubacsi 4-6, 6-3, 6-3."}
{"id": "3889806", "revid": "287204", "url": "https://it.wikipedia.org/wiki?curid=3889806", "title": "Segunda Divisi\u00f3n B 2011-2012", "text": "L'edizione 2011-2012 della Segunda Divisi\u00f3n B \u00e8 il trentacinquesimo campionato di calcio spagnolo di terza divisione ad avere questa denominazione. Il campionato vide la partecipazione di 80 squadre raggruppate in quattro gruppi. Le prime quattro di ogni gruppo sono ammesse ai play-off per la promozione in Segunda Divisi\u00f3n mentre le ultime quattro retrocederanno in Tercera Divisi\u00f3n. Sono previsti anche i play-out per le quintultime di ogni gruppo.\nPlay-off.\nLe vincenti dei quattro gruppi hanno la possibilit\u00e0 di essere promosse direttamente e diventare campioni della Segunda Divisi\u00f3n B. Le vincenti delle semifinali saranno promosse in Segunda Divisi\u00f3n e si giocano il titolo di campioni. Le perdenti giocano i play-off per gli ultimi 2 posti a disposizione.\nLe seconde sfideranno una delle quarte degli altri gironi, mentre le terze si sfideranno tra loro. Le vincenti superano il turno e si aggiungono alle perdenti delle due semifinali giocate tra le vincenti dei gruppi. Le due vincenti vengono promosse in Segunda Divisi\u00f3n."}
{"id": "3889808", "revid": "74801", "url": "https://it.wikipedia.org/wiki?curid=3889808", "title": "Jack E. Cox", "text": "Ha collaborato con il regista Alfred Hitchcock dalla met\u00e0 degli anni venti alla met\u00e0 dei trenta con ben dodici film.\nAccreditato anche con i seguenti nomi: \"J. J. Cox\", \"Jack Cox\", \"John J. Cox\" e \"John Cox\"."}
{"id": "3889815", "revid": "599013", "url": "https://it.wikipedia.org/wiki?curid=3889815", "title": "Cesanese del Piglio superiore", "text": "Il Cesanese del Piglio superiore o Piglio superiore \u00e8 una tipologia di vino della DOCG Cesanese del Piglio prodotta nei comuni di Piglio, Serrone, Acuto, Anagni e Paliano, tutti in provincia di Frosinone\nTecniche produttive.\nI nuovi impianti ed i reimpianti dovranno avere una densit\u00e0 non inferiore ai ceppi/ettaro.\n\u00c8 vietata ogni pratica di forzatura, ma consentita l'irrigazione di soccorso.\nTutte le operazioni di vinificazione e imbottigliamento debbono essere effettuate nella zona DOC.\nRichiede l'invecchiamento fino al 1\u00ba luglio dell'anno successivo alla vendemmia\nInformazioni sulla zona geografica.\nVedi: Cesanese del Piglio DOCG\nStoria.\nVedi: Cesanese del Piglio DOCG\nProduzione.\n\"Provincia, stagione, volume in ettolitri\""}
{"id": "3889817", "revid": "1442080", "url": "https://it.wikipedia.org/wiki?curid=3889817", "title": "Betty Barclay Cup 2002 - Doppio", "text": "Il doppio del torneo di tennis Betty Barclay Cup 2002, facente parte del WTA Tour 2002, ha avuto come vincitrici Martina Hingis e Barbara Schett che hanno battuto in finale Daniela Hantuchov\u00e1 e Arantxa S\u00e1nchez Vicario 6-1, 6-1."}
{"id": "3889819", "revid": "824274", "url": "https://it.wikipedia.org/wiki?curid=3889819", "title": "Croatian Bol Ladies Open 2002 - Doppio", "text": "Il doppio del torneo di tennis Croatian Bol Ladies Open 2002, facente parte del WTA Tour 2002, ha avuto come vincitrici Tathiana Garbin e Angelique Widjaja che hanno battuto in finale Elena Bovina e Henrieta Nagyov\u00e1 7-5, 3-6, 6-4."}
{"id": "3889820", "revid": "599013", "url": "https://it.wikipedia.org/wiki?curid=3889820", "title": "Cesanese del Piglio superiore riserva", "text": "Il Cesanese del Piglio superiore riserva o Piglio superiore riserva \u00e8 una tipologia di vino della DOCG Cesanese del Piglio prodotta nei comuni di Piglio, Serrone, Acuto, Anagni, Paliano in provincia di Frosinone\nTecniche produttive.\nI nuovi impianti ed i reimpianti dovranno avere una densit\u00e0 non inferiore ai ceppi/ettaro.\n\u00c8 vietata ogni pratica di forzatura, ma consentita l'irrigazione di soccorso.\nTutte le operazioni di vinificazione e imbottigliamento debbono essere effettuate nella zona DOC.\nRichiede un invecchiamento minimo di venti mesi con almeno sei mesi in bottiglia.\nInformazioni sulla zona geografica.\nVedi: Cesanese del Piglio DOCG\nStoria.\nVedi: Cesanese del Piglio DOCG\nProduzione.\n\"Provincia, stagione, volume inettolitri\""}
{"id": "3889826", "revid": "1718925", "url": "https://it.wikipedia.org/wiki?curid=3889826", "title": "3\u00ba Reggimento genio guastatori", "text": "Il 3\u00ba Reggimento genio guastatori \u00e8 un reparto guastatori dell'Esercito Italiano con sede a Udine; dipende dalla Brigata di cavalleria \"Pozzuolo del Friuli\".\nStoria.\nOrigini.\nIl Reggimento trae origine dal 3\u00ba Reggimento Genio, che fu formato a Lodi il 1\u00ba aprile 1920. \nNel secondo conflitto mondiale sorsero i Battaglioni Guastatori che furono protagonisti di gloriosi fatti d'arme nei Balcani, in Russia, in Africa Settentrionale e, infine, in Italia.\nDopo il 1945 nell'Arma del Genio furono costituiti i Pionieri d'arresto, particolari unit\u00e0 capaci di incentrare le loro azioni sul binomio fuoco-ostacolo.\nIl 1\u00ba aprile 1954 fu costituito il Raggruppamento Genio Pionieri di Arresto a Conegliano Veneto che inquadr\u00f2 quattro battaglioni. \nIl 1\u00ba aprile 1955 il Raggruppamento si trasform\u00f2 in Reggimento; nacque il 3\u00ba Reggimento Genio Pionieri d'Arresto che si trasfer\u00ec a Orcenico Superiore di Zoppola nella Caserma \"Giovanni Leccis\".\nIl 1\u00ba ottobre 1972 il Reggimento mutava la sua fisionomia organica e denominazione.\nNasceva il 3\u00ba Reggimento Guastatori d'Arresto che inquadrava due Battaglioni: il XXX ed il XXXI.\nIl 30 settembre 1975 e, successivamente, il 31 dicembre 1975, per effetto della ristrutturazione dell'Esercito, venivano sciolti rispettivamente il XXX Battaglione ed il Comando del Reggimento.\nBattaglione guastatori.\nAlla stessa data del 31 dicembre 1975 il XXXI Battaglione, rimasto unico Battaglione Guastatori, assumeva la denominazione di 3\u00ba Battaglione Guastatori \"Verbano\", ereditando, dal 3\u00ba Reggimento, contemporaneamente disciolto, la Bandiera e le tradizioni. Nel luglio 1976 il 3\u00b0 \"Verbano\" si trasferiva a Udine presso la caserma \"Pio Spaccamela\" e successivamente, nel settembre 1991 presso la caserma \"G. B. Berghinz\".\nIl reggimento.\nIl 1\u00ba settembre 1992, per effetto della nuova ristrutturazione dell'Esercito, il 3\u00ba Battaglione Genio Guastatori \"Verbano\" ritornava a costituirsi in Reggimento dando vita al 3\u00ba Reggimento Genio Guastatori, che prende parte all'operazione Vespri siciliani\nDal 1\u00ba dicembre 2000 entra nei ranghi della brigata Pozzuolo del Friuli. Prende parte a diverse missioni fuori area.\nOrganizzazione.\nIl 3\u00ba Reggimento Genio Guastatori fa parte della Brigata di cavalleria \"Pozzuolo del Friuli\", che a sua volta dipende gerarchicamente dal Comando Forze Operative Nord (COMFOP Nord).\nAttivit\u00e0.\nPlotoni EOD.\nGli artificieri EOD (\"Esplosive Ordnance Disposal\") effettivi al reparto sono inquadrati nella 5\u00aa compagnia comando e supporto logistico. Gli interventi riguardano principalmente la rimozione e la neutralizzazione di ordigni residuati bellici delle due guerre mondiali. Sono chiamati anche ad operare in tutte le missioni internazionali a cui l'Italia prende parte.\nPlotoni ACRT.\nIl plotone ACRT (\"Advanced Combat And Reconnaissance Team)\" \u00e8 inserito nelle Compagnie Guastatori. L'acronimo inglese \u00e8 traducibile con l'espressione italiana \"Squadra avanzata per le ricognizioni ed il combattimento\". Il compito principale del plotone \u00e8 sicuramente quello di fornire un adeguato supporto tecnico effettuando ricognizioni, al fine di raccogliere dati ed informazioni essenziali per lo sviluppo della manovra in ambiente permissivo e non. Questi dati e informazioni si concretizzano in particolar modo in:\nRicerca Militare.\nLa capacit\u00e0 \"Military Search\", consiste nella ricerca finalizzata ad individuare gli ordigni esplosivi o parte di essi (componenti), e i luoghi di occultamento degli stessi.\nIn funzione della natura delle operazioni che devono essere condotte (offensive o difensive) si possono configurare i seguenti obiettivi della Ricerca militare:\n\"Combat engineering\".\nIl 3\u00ba Reggimento Genio Guastatori nell'aprile 2010 ha qualificato, presso il Centro addestramento\ncontro ostacolo della Scuola del Genio, i primi tre CEIST (\"Combat Engineer Intermediate Search Team\") che svolgeranno la fase di sperimentazione di questa nuova capacit\u00e0 sia sul territorio\nnazionale che nei teatri di operazione.\nUnit\u00e0 Anfibia (QAE).\nIl 3\u00ba Reggimento Genio Guastatori, con due compagnie, \u00e8 coinvolto nel fornire un \u201cpool\u201d di assetti e capacit\u00e0 che insieme ad altre componenti dell'Esercito e della Marina Militare, per costituire la \u201cLanding Force Nazionale\u201d per operazioni interforze che prevedono l'inserimento di forze in ambiente anfibio ostile, incerto o permissivo.\nIn particolare, alle componenti del 3\u00ba Reggimento Genio Guastatori si chiede di assicurare\ninterventi di mobilit\u00e0, contro mobilit\u00e0, engineer intelligence, anche con dispositivi autonomi.\nIl personale, in possesso della Qualifica Anfibia Esercito tipo Alpha e dei requisiti sanitari, potr\u00e0 acquisire successivamente la \u201c Abilitazione Anfibia MMI\u201d rilasciata dal COMFORSBARC della Marina Militare.\nOnorificenze.\nNella sua storia il 3\u00ba Reggimento Genio Guastatori ha meritato le seguenti onorificenze alla Bandiera di Guerra, la pi\u00f9 decorata dell'Arma del Genio:\nStemma araldico.\nScudo.\n\u00c8 inquartato. Il primo quarto \u00e8 d'oro con croce di rosso, simbolo di Lodi, ove fu costituito il reggimento. Il secondo e il terzo sono d'argento a ricordo delle prove di valore della 1\u00aa Compagnia Zappatori, a Perugia nel 1860. Il quarto di rosso per simboleggiare il sacrificio cruento cui sono andati incontro i \"guastatori\" in Africa Settentrionale durante la 2^ G.M.. Il secondo e il quarto contengono una granata fiammeggiante di rosso con gladio romano a ricordo dei ripetuti atti di eroismo di cui sono stati protagonisti nel primo conflitto mondiale i Reparti Zappatori del Genio entrati a far parte del 3\u00ba Reggimento genio, nonch\u00e9 i legami e di denominazione con i Battaglioni Artieri d'Arresto e con i Battaglioni Guastatori del Genio particolarmente distintisi durante il secondo conflitto mondiale.\nOrnamenti.\nDa essa scendono i nastri indicativi delle ricompense al valore di cui il reggimento ha titolo di fregiarsi. Sotto lo scudo, su lista bifida, il motto \u201c\"ARRESTO E DISTRUGGO\"\u201d gi\u00e0 del 3\u00ba Reggimento guastatori d'arresto."}
{"id": "3889832", "revid": "1522738", "url": "https://it.wikipedia.org/wiki?curid=3889832", "title": "Mohammed Waheed Hassan", "text": "\u00c8 stato il 5\u00ba Presidente delle Maldive, dal 7 febbraio 2012 al 17 novembre 2013, a seguito del colpo di stato che ha portato alle dimissioni di Mohamed Nasheed.\n\u00c8 stato anche un funzionario delle Nazioni Unite (UNICEF, UNDP e UNESCO). \nSi \u00e8 candidato alle elezioni presidenziali nelle Maldive del 2013, sostenuto dal Partito di Unit\u00e0 Nazionale e dal Partito Popolare Maldiviano, ma ha ottenuto solo il 5,13%, e non si \u00e8 ricandidato nuovamente quando le elezioni sono state annullate e ripetute."}
{"id": "3889833", "revid": "438678", "url": "https://it.wikipedia.org/wiki?curid=3889833", "title": "Mary (film 1931)", "text": "Mary (\"Mary\") \u00e8 un film del 1931 diretto da Alfred Hitchcock.\n\u00c8 una coproduzione anglo-tedesca: diretto da Alfred Hitchcock, il film \u00e8 la versione in lingua tedesca di \"Omicidio!\", uscito nel 1930, girato contemporaneamente sullo stesso set ma con attori tedeschi.\nIl soggetto \u00e8 tratto dal romanzo \"Enter Sir John\" di Clemence Dane e Helen Simpson. Questa versione tedesca del film inglese Omicidio! \u00e8 interpretato da Alfred Abel e Olga Tschechowa.\nTrama.\nLa trama \u00e8 la stessa del gemello film Omicidio!.\nProduzione.\nIl film fu prodotto dalla British International Pictures (BIP).\nDistribuzione.\nDistribuito dalla S\u00fcd-Film, usc\u00ec nelle sale cinematografiche tedesche il 2 marzo 1931. In Austria, il film fu distribuito dalla Sascha Filmindustrie, presentato il 21 marzo 1931."}
{"id": "3889834", "revid": "123604086", "url": "https://it.wikipedia.org/wiki?curid=3889834", "title": "Abraj Al Bait", "text": "L'Al-Bait Abraj Towers, noto anche come Mecca Royal Hotel Clock Tower, \u00e8 un complesso edilizio sito alla Mecca, in Arabia Saudita.\nIl complesso detiene diversi record mondiali, quali l'albergo pi\u00f9 alto del mondo, la pi\u00f9 alta torre con orologio al mondo, il pi\u00f9 grande orologio da facciata esistente.\nAl 2021, l'albergo Hotel Tower \u00e8 il quarto edificio pi\u00f9 alto del mondo, superato solo dal Burj Khalifa di Dubai, dal Merdeka 118 di Kuala Lumpur e dalla Shanghai Tower.\nIl complesso dista pochi metri dalla Masjid al-Haram, la pi\u00f9 grande moschea al mondo, e dalla Ka\u02bfba, il luogo pi\u00f9 sacro dell'Islam.\nDescrizione.\nLa torre pi\u00f9 alta del complesso (601 metri) \u00e8 il pi\u00f9 alto edificio dell'Arabia Saudita e contiene l'hotel pi\u00f9 alto e pi\u00f9 grande del mondo.\nCon una superficie utile di 1.500.000 m2, \u00e8 diventata la struttura pi\u00f9 grande del mondo, superando l'Aeroporto Internazionale di Dubai.\nSito all'ingresso sud della moschea a Masjid al-Haram ospitante la Ka\u02bfba, al fine di accogliere i fedeli in visita l'Hotel dispone di un'ampia sala di preghiera, in grado di contenere oltre 10 000 persone. La torre pi\u00f9 alta del complesso contiene anche un albergo a cinque stelle per contribuire a fornire alloggio ai milioni di pellegrini che si recano alla Mecca ogni anno a partecipare al Hajj.\nDotato di due eliporti, un grande centro commerciale e un ampio garage in grado di accogliere circa mille automobili, si stima che il complesso sia in grado di offrire alloggio sino a 100 000 persone.\nLa torre pi\u00f9 alta contiene un orologio con quattro quadranti (uno per ogni facciata) che \u00e8 il pi\u00f9 grande e pi\u00f9 alto del mondo. I quadranti misurano 43 x 43 m. e la loro sommit\u00e0 si trova all'altezza di 540 m. dal suolo. L'orologio dello NTT docomo Yoyogi Building di Tokyo, il secondo pi\u00f9 alto del mondo, si trova a circa 150 metri dal suolo, mentre quello della torre del Big Ben di Londra (con un diametro di circa 7 metri) \u00e8 a un'altezza di 54 metri dal suolo. \nLa torre dell'orologio \u00e8 stata progettata dalla societ\u00e0 tedesca \"Premiere Composite Technologies\" e l'orologio dalla ditta svizzera \"Straintec\"."}
{"id": "3889835", "revid": "287204", "url": "https://it.wikipedia.org/wiki?curid=3889835", "title": "Web feed", "text": ""}
{"id": "3889836", "revid": "824274", "url": "https://it.wikipedia.org/wiki?curid=3889836", "title": "Madrid Open 2002 - Doppio", "text": "Il doppio del torneo di tennis Madrid Open 2002, facente parte del WTA Tour 2002, ha avuto come vincitrici Martina Navr\u00e1tilov\u00e1 e Nata\u0161a Zvereva che hanno battuto in finale Rossana de los R\u00edos e Arantxa S\u00e1nchez 6\u20132, 6\u20133"}
{"id": "3889837", "revid": "1543377", "url": "https://it.wikipedia.org/wiki?curid=3889837", "title": "Scherma ai Giochi della II Olimpiade - Spada per maestri e dilettanti maschile", "text": "La gara di spada per maestri e dilettanti di scherma dei Giochi della II Olimpiade si tenne il 15 giugno 1900 a Parigi. In questo torneo ci fu solo la finale."}
{"id": "3889839", "revid": "287204", "url": "https://it.wikipedia.org/wiki?curid=3889839", "title": "China-EU School of Law", "text": "La China-EU School of Law ( abbreviata anche in CESL) \u00e8 un progetto comune del governo cinese e dell'Unione europea, sostenuto da un consorzio composto da 13 universit\u00e0 e istituti europei e 4 cinesi. Ha la propria sede presso la China University of Political Science and Law (CUPL) di Pechino. L'Italia partecipa al progetto con l'Universit\u00e0 di Bologna. Il compito della China-EU School of Law \u00e8 quello di assistere il governo cinese nella creazione di una societ\u00e0 basata sullo stato di diritto.\nLa School of Law offre agli studenti internazionali un Master of European and International Law (MEIL) in lingua inglese e un semestre di insegnamento del diritto cinese in lingua straniera (\"Chinese Law taught in English\" - CLTE), sempre in inglese. Inoltre la scuola prevede anche un programma di aggiornamento per magistrati, pubblici ministeri e avvocati cinesi, cos\u00ec come un programma di ricerca sino-europeo."}
{"id": "3889840", "revid": "287204", "url": "https://it.wikipedia.org/wiki?curid=3889840", "title": "Internationaux de Strasbourg 2002 - Doppio", "text": "Il doppio del torneo di tennis Internationaux de Strasbourg 2002, facente parte del WTA Tour 2002, ha avuto come vincitrici Jennifer Hopkins e Jelena Kostani\u0107 che hanno battuto in finale Caroline Dhenin e Maja Matev\u017ei\u010d 0-6, 6-4, 6-4."}
{"id": "3889847", "revid": "1442080", "url": "https://it.wikipedia.org/wiki?curid=3889847", "title": "WTA Austrian Open 2002 - Doppio", "text": "Il doppio del torneo di tennis WTA Austrian Open 2002, facente parte del WTA Tour 2002, ha avuto come vincitrici Petra Mandula e Patricia Wartusch che hanno battuto in finale Barbara Schwartz e Jasmin W\u00f6hr 6\u20132, 6\u20134."}
{"id": "3889851", "revid": "125787348", "url": "https://it.wikipedia.org/wiki?curid=3889851", "title": "Andr\u00e8 (cantautore)", "text": "Scoperto da Simona Ventura e Tony Renis, partecipa al Festival di Sanremo 2004 con il brano \"Il nostro amore\", prodotto dal discografico Elio Palumbo.\nBiografia.\nFormazione.\nAll'et\u00e0 di dieci anni intraprende gli studi di chitarra classica con il M\u00b0 Roberto Romano e pianoforte, solfeggio, armonia e composizione con il M\u00b0 Fabrizio Emer. Nel suo percorso artistico Andr\u00e8 ha avuto l'occasione di studiare, collaborare e confrontarsi con importanti maestri del panorama musicale italiano ed internazionale quali: Mogol, Giancarlo Bigazzi, Bungaro, Mariella Nava, Giuseppe Anastasi, Cheope, Niccol\u00f2 Agliardi e Michele Fischietti.\nEsordi e debutto a Sanremo.\nNel settembre 2003, nella citt\u00e0 di Cisterna di Latina, incontra Elio Palumbo, storico paroliere e produttore discografico (Santo California, I Giganti). Palumbo produce il singolo \"Il Nostro Amore\", realizzato tra Roma e Cosenza con la partecipazione straordinaria dei musicisti Paolo Carta, Roberto Gallinelli, Alfredo Biondo, Leonardo De Amicis e Carmelo Labate. Il brano viene scelto da Tony Renis per partecipare al 54\u00ba Festival di Sanremo, registrando un record nella storia del Festival: Andr\u00e8 \u00e8 l'interprete pi\u00f9 giovane, per data di nascita, ad avere preso parte al Festival di Sanremo nella categoria principale (che quell'anno era anche l'unica). Il singolo sanremese riscuote un forte successo radiofonico e Andr\u00e8 viene invitato a partecipare, in qualit\u00e0 di ospite musicale, nei principali show televisivi tra cui Domenica In, La vita in diretta, Quelli che il calcio, Mai dire Domenica, ecc. Lo stesso anno apre tutte le date del tour di Marco Masini e partecipa in qualit\u00e0 di ospite allo show \"Sanremo in Usa\", ideato da Tony Renis e presentato da Mike Bongiorno, presso il Taj Mahal Casin\u00f2 di Atlantic City, USA.\n\"Ora che\", il primo album.\nNel 2007, Andr\u00e8, pubblica il primo album di inediti dal titolo \"Ora che\". L'album, prodotto dalla casa discografica LeArt World Music, viene realizzato nella citt\u00e0 di Fermo, presso gli studi dell'Ing. Daniele Rossi (fonico per Scott Henderson, Pat Metheny), con la partecipazione dei musicisti Nicola Oliva, Marco Primavera ed Eric Cisbani. Nell'album sono presenti anche i duetti con la cantante Linda Valori e con l'artista reggae Aso Rock General.\nProduttore discografico.\nNel 2007, Andr\u00e8 fonda l'associazione culturale Cantieri Sonori con l'obbiettivo di promuovere la musica e la cultura tra i giovani attraverso l'organizzazione di eventi. Tra questi il \"Gran Concerto di Natale\", organizzato a Roma presso l'auditorium Tito Brasma. Due anni pi\u00f9 tardi, Andr\u00e8 fonda l'etichetta discografica Cantieri Sonori e produce \"Occhi\", album d'esordio del giovane rapper romano Neks. L'album \u00e8 anticipato dall'omonimo singolo selezionato da Gianni Morandi per partecipare alle selezioni finali del Festival di Sanremo 2011 in diretta a \"Domenica In\" su Rai 1. Il brano \u00e8 presente nelle compilation \"Sanremo 2011\" e \"\"Speciale Sanremo 2011\" prodotte rispettivamente da Universal Music e Warner Music e nella compilation \"Go - La Grande Onda\" prodotta da Piotta, distribuita da \"Repubblica XL\". Lo stesso anno, Andr\u00e8 \u00e8 presente con i brani \"Solo andata\" e \"Ti sorprender\u00f2\" nella compilation \"Oltre Sanremo\" distribuita da Universal Music. Nel 2012 Andr\u00e8 \u00e8 produttore di Mario Nunziante (reduce dal talent \"Amici di Maria De Filippi\"), Andrea Faustini (reduce dal talent \"Ti lascio una canzone\") e Roberto Tramutola (reduce dal talent \"Io canto\"). \nNel 2012 scrive e produce il brano \"La mia bugia\", interpretato da Lidia Fusaro, scelto da Universo Media Group per entrare a far parte del box \"Hit Mania Estate 2012\" nel cd \"Music Dreamers Vol. 5\" distribuito in tutti i negozi di dischi. Nel 2013 \u00e8 produttore di Giada, finalista di Amici (tredicesima edizione, fase serale), per la quale scrive i brani \"Bringing You Down\" (contenuto nel disco \"Da Capo\", prodotto da Sony Music), \"Un Uomo Migliore\", \"Dove Ci Siamo Persi\", \"Bastava Poco\", \"La Foglia e il Sole\" e \"Luned\u00ec\". Nel 2020 produce il brano \"Queen\" di Marta Daddato che in un solo mese totalizza oltre cinque milioni di views di YouTube e oltre un milione e mezzo di stream su Spotify.\nAutore e Compositore.\nNel 2008 scrive il brano \"Inspiegabilmente\", colonna sonora della Docufiction Rai \"Diario di Classe\" trasmessa in tre puntate su Rai 3 e su Discovery Real Time.Dal gennaio 2017 lavora in qualit\u00e0 di autore in esclusiva per la societ\u00e0 Krishna Music Group di Daniel Favero. Nel mese di febbraio 2018 \u00e8 autore del brano \"Le Parole Non Mentono\", arrangiato da Michele Canova Iorfida, contenuto del nuovo disco di Annalisa dal titolo \"Bye Bye\", prodotto da Warner Music. Lo stesso mese \u00e8 autore e produttore del brano \u201cSconnessi\u201d, colonna sonora dell\u2019omonimo film di Christian Marazziti, distribuito da Vision Distribution, dal 22 febbraio 2018 al cinema con Carolina Crescentini, Stefano Fresi, Fabrizio Bentivoglio e Ricky Memphis. Il brano riceve la candidatura ai Nastri d'argento 2018 come \"Migliore Canzone Originale\". Nel mese di marzo 2018 \u00e8 autore del brano \"L'Ombra Che Non Ho Pi\u00f9\" contenuta nel nuovo disco di Suor Cristina, \"Felice\", prodotto da Universal Music. Nel maggio 2019 \u00e8 autore del singolo \"Avec moi\" di Emma Muscat e Biondo. Nel 2019 \u00e8 autore e produttore dei brani \"Sto Una Bomba\" e \"Danni\" di Marta Daddato e \"Sagap\u00f2\" di Cecilia Cantarano. Nel 2020 \u00e8 autore e produttore del brano \"Kuala Lumpur\", vincitore del Deejay On Stage, interpretato da Cristiano Turrini. Nel 2021 \u00e8 coautore dei brani \"Amante\", \"Fanatico\", \"Diabla Remix\" e \"Relazione\" contenuti nel disco \"Amante\" di Astol. Nel mese di agosto 2021 \u00e8 autore e produttore del brano \"Trastevere\", vincitore del Deejay On Stage, interpretato da Daniele Coletta (X Factor 6)."}
{"id": "3889861", "revid": "547034", "url": "https://it.wikipedia.org/wiki?curid=3889861", "title": "Premi BAFTA 1962", "text": "I premi della 15\u00aa edizione dei British Academy Film Awards furono conferiti nel 1962 dalla British Academy of Film and Television Arts alle migliori produzioni cinematografiche del 1961."}
{"id": "3889862", "revid": "1442080", "url": "https://it.wikipedia.org/wiki?curid=3889862", "title": "Tashkent Open 2002 - Doppio femminile", "text": "Il doppio femminile del torneo di tennis Tashkent Open 2002, facente parte del WTA Tour 2002, ha avuto come vincitrici Tetjana Perebyjnis e Tat'jana Pu\u010dek che hanno battuto in finale Mia Buric e Galina Fokina 7-5, 6-2."}
{"id": "3889864", "revid": "729019", "url": "https://it.wikipedia.org/wiki?curid=3889864", "title": "10\u00ba Reggimento genio guastatori", "text": "Il'10\u00ba Reggimento Genio Guastatori \u00e8 un reparto dell'Esercito Italiano con sede a Cremona; dipende dalla 132\u00aa Brigata corazzata \"Ariete\".\nIl 10\u00ba Reggimento genio guastatori oggi.\nHa sede nella caserma \"Col di Lana\" a Cremona. Effettua spesso interventi di bonifica ordigni inesplosi.\nDipendenza.\nIl 10\u00ba Reggimento genio guastatori fa parte della 132\u00aa Brigata corazzata \"Ariete\", che a sua volta dipende gerarchicamente dal Comando Forze Operative Nord.\nOnorificenze.\nNella sua storia il 10\u00ba Reggimento genio guastatori ha meritato le seguenti onorificenze alla bandiera:"}
{"id": "3889865", "revid": "1442080", "url": "https://it.wikipedia.org/wiki?curid=3889865", "title": "Ordina Open 2002 - Doppio femminile", "text": "Il doppio femminile del torneo di tennis Ordina Open 2002, facente parte del WTA Tour 2002, ha avuto come vincitrici Catherine Barclay-Reitz e Martina M\u00fcller che hanno battuto in finale Bianka Lamade e Magdalena Maleeva 6-4, 7-5."}
{"id": "3889876", "revid": "1543377", "url": "https://it.wikipedia.org/wiki?curid=3889876", "title": "G&amp;G", "text": "G&amp;G \u00e8 un \"romanzo a fumetti\" creato da Davide Barzi e Sergio Gerasi e pubblicato in Italia da ReNoir Comics ispirato alle opere del cantautore italiano Giorgio Gaber. Esso si articola in otto capitoli, ognuno dei quali, a partire dal titolo e dalla copertina, richiama un'opera del Teatro canzone. Uno degli obiettivi principali dell'opera \u00e8 quello di far conoscere la coppia Gaber-Luporini ai pi\u00f9 giovani. Seppure l'opera non risulti essere una produzione ufficiale della Fondazione Giorgio Gaber, l'attuale presidente Paolo Dal Bon ha dichiarato la sua approvazione al progetto nella postfazione della prima ristampa del volume. L'approvazione \u00e8 stata data anche dal noto attore Claudio Bisio, il quale ha interpretato diverse volte la parte di Gaber, che ha curato l'introduzione del volume. Un'ulteriore fonte di riconoscimento \u00e8 quella del museo del fumetto WOW di Milano, che ha ospitato una selezione di tavole originali dal 12 gennaio al 12 febbraio 2012."}
{"id": "3889878", "revid": "435288", "url": "https://it.wikipedia.org/wiki?curid=3889878", "title": "Ba'al (Stargate)", "text": ""}
{"id": "3889879", "revid": "1442080", "url": "https://it.wikipedia.org/wiki?curid=3889879", "title": "Belgian Open 2002 - Doppio", "text": "Il doppio del torneo di tennis Belgian Open 2002, facente parte del WTA Tour 2002, ha avuto come vincitrici Barbara Schwartz e Jasmin W\u00f6hr che hanno battuto in finale Tathiana Garbin e Arantxa S\u00e1nchez Vicario 6\u20131, 6\u20132."}
{"id": "3889897", "revid": "824274", "url": "https://it.wikipedia.org/wiki?curid=3889897", "title": "Grand Prix SAR La Princesse Lalla Meryem 2002 - Doppio", "text": "Il doppio del torneo di tennis Grand Prix SAR La Princesse Lalla Meryem 2002, facente parte del WTA Tour 2002, ha avuto come vincitrici Petra Mandula e Patricia Wartusch che hanno battuto in finale Gisela Dulko e Conchita Mart\u00ednez 6\u20132, 6\u20131."}
{"id": "3889902", "revid": "1601148", "url": "https://it.wikipedia.org/wiki?curid=3889902", "title": "Graham Cutts", "text": "Fu uno dei principali registi cinematografici inglesi all'inizio degli anni venti ed ebbe come aiuto regista il futuro maestro Alfred Hitchcock. Lavor\u00f2 con i protagonisti dello spettacolo dell'epoca come Basil Dean, Gracie Fields, Ivor Novello e No\u00ebl Coward. Sua figlia \u00e8 l'attrice Patricia Cutts (1926\u20131974)."}
{"id": "3889910", "revid": "1573940", "url": "https://it.wikipedia.org/wiki?curid=3889910", "title": "Rattus bontanus", "text": "Rattus bontanus () \u00e8 un roditore della famiglia dei Muridi endemico di Sulawesi.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 187 e 236\u00a0mm, la lunghezza della coda tra 220 e 302\u00a0mm, la lunghezza del piede tra 40 e 49\u00a0mm e la lunghezza delle orecchie tra 19 e 23\u00a0mm.\nAspetto.\nIl colore del dorso \u00e8 bruno-rossastro striato, le parti ventrali sono biancastre, senza una demarcazione netta lungo i fianchi. Le orecchie e le zampe sono marroni, le dita sono pi\u00f9 chiare. La coda \u00e8 finemente ricoperta di peli, \u00e8 rivestita da circa 7 anelli di scaglie per centimetro, \u00e8 uniformemente bruno-nerastra, tranne l'estremit\u00e0 che \u00e8 bianca.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa sulle pendici del Monte Lampobatang e lungo le coste adiacenti, nella parte sud-occidentale di Sulawesi.\nVive nelle foreste montane tra 600 e 2.500 metri di altitudine. Probabilmente \u00e8 presente anche nelle piantagioni di Noci da cocco\nStato di conservazione.\nLa IUCN Red List, considerato che non sono note informazioni recenti sul proprio areale, lo stato della popolazione e le eventuali possibili minacce, classifica \"R.bontanus\" come specie con dati insufficienti (DD)."}
{"id": "3889923", "revid": "125454916", "url": "https://it.wikipedia.org/wiki?curid=3889923", "title": "Ivana Mr\u00e1zov\u00e1", "text": "Biografia.\nIvana \u00e8 nata il 1\u00ba luglio 1992 a Vimperk, nella regione della Boemia Meridionale, nella Repubblica Ceca. Suo padre \u00e8 un ingegnere, mentre sua madre un'ex attrice di teatro.\nAll'et\u00e0 di 15 anni ha lasciato la sua citt\u00e0 per iniziare la carriera di modella a Milano. Dopo aver sfilato per l'haute couture italiana ed europea, nel 2012 esordisce in TV come valletta di Gianni Morandi al \"Festival di Sanremo\". Nel mese di febbraio, durante la Settimana della moda di Milano, chiude la sfilata per Rocco Barocco e viene scelta come testimonial di diversi brand come \"Cotton Club\" e \"Katia G\".\nNell'autunno 2017 partecipa come concorrente al \"Grande Fratello VIP\", condotto da Ilary Blasi su Canale 5, classificandosi terza, dietro all'ex tronista Luca Onestini e al vincitore Daniele Bossari. Nel 2018 ha affiancato Nicola Savino, Katia Follesa e Cristiano Malgioglio nel nuovo programma di Italia 1 \"90 Special\".\nVita privata.\nDal 2017, dopo l'esperienza al \"Grande Fratello VIP\", ha iniziato una relazione con il personaggio tv Luca Onestini il quale il 10 agosto 2021 annuncia la fine della stessa.\nTelevisione.\nWeb TV"}
{"id": "3889932", "revid": "435288", "url": "https://it.wikipedia.org/wiki?curid=3889932", "title": "Baraka (Mortal Kombat)", "text": ""}
{"id": "3889942", "revid": "1674303", "url": "https://it.wikipedia.org/wiki?curid=3889942", "title": "Forza John", "text": "Forza John \u00e8 una serie a fumetti italiana di genere avventuroso incentrata sul personaggio immaginario di John Graham e pubblicata in 775 puntate edite dalla Editrice Universo in diverse serie dal 1949 al 1964.\nBiografia del personaggio.\nJohn Graham, giovane cadetto (poi sottotenente) dell'aviazione militare americana vice esotiche avventure in giro per i mondo , particolarmente in Estremo Oriente e in Africa. Nella prima storia veniva presentato come un cadetto, cow-boy, matador: \"\u00abEcco alcuni pittoreschi aspetti\u00bb\" recitava la discalia \"\u00abin cui apparir\u00e0 il nostro intrepido eroe nelle sue sensazionali avventure. Settimanalmente nuovi costumi faranno seguito a questi, sempre pi\u00f9 belli, sempre pi\u00f9 entusiasmanti. FORZA JOHN! Il mondo sar\u00e0 il teatro delle tue gesta!\u00bb\".\nAttorno al personaggio si muovevano numerosi personaggi. La pubblicazione infatti si distinse particolarmente, oltre che per l'articolazione delle storie e la precisione del segno grafico, soprattutto per l'alto numero di protagonisti e figure di contorno che animavano le vicende.\nStoria editoriale.\nLa serie a fumetti venne creata nel 1949 da Luigi Grecchi. La prima serie esord\u00ec nel 1949 e inizialmante la testata era \"Forza John!\" per poi divenire semplicemente \"Forza\" \"John\" gi\u00e0 dal secondo numero. Questa prima serie veniva allegata in omaggio all\u2019\"Intrepido\" mentre la seconda viene venduta autonomamente. Nel 1953 le storie del personaggio proseguono sul settimanale \"Il Monello\" dove continuano fino al 1964. I disegni era di inizialmente di Erio Nicol\u00f2 insieme a Angelo Platania, sostituiti dal 1956 da Lina Buffolente e poi, fino al 1964 da Lino Jeva \nIn anni recenti \u00e8 stato riedito nella serie \"Fumetti d'Italia\"."}
{"id": "3889945", "revid": "767487", "url": "https://it.wikipedia.org/wiki?curid=3889945", "title": "Dancin' Away with My Heart", "text": "Dancin' Away with My Heart \u00e8 un brano musicale del gruppo country Lady Antebellum, estratto come terzo singolo dall'album \"Own the Night\". Pubblicato nel dicembre del 2011, il brano \u00e8 stato scritto dai componenti del gruppo e Josh Kear.\nCritica.\nBilly Dukes di Taste of Country ha dato 3/5 stelle al singolo, dicendo che la canzone mira ad essere un brano country-pop, ma lascia quasi un amaro in bocca, in quanto l'ascoltatore si aspetta molta pi\u00f9 profondit\u00e0. Kevin John Coyne di Country Universe ha definito la traccia non brutta, ma molto noiosa."}
{"id": "3889947", "revid": "113757", "url": "https://it.wikipedia.org/wiki?curid=3889947", "title": "Lincoln Division", "text": ""}
{"id": "3889950", "revid": "712828", "url": "https://it.wikipedia.org/wiki?curid=3889950", "title": "Bart (Ken il guerriero)", "text": ""}
{"id": "3889951", "revid": "149466", "url": "https://it.wikipedia.org/wiki?curid=3889951", "title": "Santa Laura di Costantinopoli", "text": ""}
{"id": "3889955", "revid": "287204", "url": "https://it.wikipedia.org/wiki?curid=3889955", "title": "Bart", "text": ""}
{"id": "3889959", "revid": "3115", "url": "https://it.wikipedia.org/wiki?curid=3889959", "title": "Capo Erris", "text": "Capo Erris (in gaelico irlandese \"Ceann Iorrais\") \u00e8 un promontorio collocato nella zona nord-occidentale della contea di Mayo, Irlanda. Principalmente \u00e8 utilizzato da marinai e meteorologi, ma \u00e8 anche apprezzato dai turisti, per la bella vista di cui si pu\u00f2 godere dell'Oceano Atlantico e di ripide scogliere.. Non \u00e8 raggiungibile tramite strade, ma solo attraversando la campagna a piedi o tramite mezzi non motorizzati.\nSpecial Area of Conservation.\nCapo Head \u00e8 una Zona speciale di conservazione dell'Unione europea e comprende circa 15 km di scogliere e habitat tipici. A livello geologico la regione comprende rocce acide, come quarzite, ortogneiss, scisto del Siluriano e Ardesia. Le scogliere, che sono esposte alle piogge le quali cadono copiose nella zona, sono anche piuttosto alte, raggiungendo altezze anche di 90 metri a nord est."}
{"id": "3889979", "revid": "1543377", "url": "https://it.wikipedia.org/wiki?curid=3889979", "title": "Dasylirion", "text": "Dasylirion \u00e8 un genere di piante angiosperme monocotiledoni della famiglia Asparagaceae, nativo del Messico e della parte sudoccidentale degli Stati Uniti d'America.\nTassonomia.\nIl Sistema Cronquist assegna tradizionalmente il genere \"Dasylirion\" alla famiglia delle Liliacee.\nNella classificazione APG II il genere era stato inserito nella famiglia delle Ruscaceae, ma tale raggruppamento \u00e8 stato disconosciuto dalle successive classificazioni APG III e APG IV, che collocano il genere nella famiglia delle Asparagacee, sottofamiglia Nolinoideae.\nIl genere comprende le seguenti specie:"}
{"id": "3889982", "revid": "1573940", "url": "https://it.wikipedia.org/wiki?curid=3889982", "title": "Rattus feliceus", "text": "Rattus feliceus () \u00e8 un roditore della famiglia dei Muridi endemico dell'isola di Seram.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 200 e 230\u00a0mm, la lunghezza della coda tra 153 e 185\u00a0mm, la lunghezza del piede tra 44 e 47,5\u00a0mm, la lunghezza delle orecchie tra 20,5 e 23\u00a0mm e un peso fino a 345\u00a0g.\nAspetto.\nLa pelliccia \u00e8 spinosa. Il colore del corpo \u00e8 bruno-rossiccio, mentre le parti ventrali sono bianche. Le orecchie sono marroni chiare. La coda \u00e8 relativamente corta, uniformemente marrone pallido e rivestita da 6-8 anelli di scaglie per centimetro. Le femmine hanno un paio di mammelle pettorali, un paio post-ascellari e 2 paia inguinali.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa sull'Isola di Seram, nelle Isole Molucche centrali.\nVive nelle foreste pluviali leggermente alterate su terreni carsici fino a 1.830 metri di altitudine.\nStato di conservazione.\nLa IUCN Red List, considerato l'areale limitato e il possibile declino della qualit\u00e0 del proprio habitat, classifica \"R.feliceus\" come specie prossima alla minaccia (NT)."}
{"id": "3889984", "revid": "1566286", "url": "https://it.wikipedia.org/wiki?curid=3889984", "title": "Bernard Knowles", "text": "Ha collaborato come direttore della fotografia con il regista Alfred Hitchcock nella met\u00e0 degli anni trenta con cinque film prima che il regista inglese emigrasse negli Stati Uniti. In seguito, Knowles ha lavorato come regista e sceneggiatore, dirigendo una serie di pellicole di alto profilo. Ha lavorato molto anche in televisione.\nMor\u00ec poco prima del suo settantacinquesimo compleanno, il 12 febbraio 1975, a Taplow, nel Buckinghamshire."}
{"id": "3889992", "revid": "438678", "url": "https://it.wikipedia.org/wiki?curid=3889992", "title": "Stavisky il grande truffatore", "text": "Stavisky il grande truffatore (\"Stavisky\") \u00e8 un film del 1974 diretto da Alain Resnais.\nTrama.\nIl 25 dicembre 1933, per ordine del sotto prefetto Antelme, il direttore del credito municipale di Bayonne, Gustave Tissier, viene arrestato per frode e messa in circolazione di falsi titoli al portatore, per un ammontare di 25 milioni di franchi. Si scopre rapidamente che l'arrestato era l'esecutore del disegno del fondatore dell'istituto di credito, Serge Alexandre Stavisky, che aveva organizzato la frode con la complicit\u00e0 del deputato sindaco di Bayonne Dominique-Joseph Garat (che alla fine della vicenda ricever\u00e0 una condanna a due anni di reclusione). Stavisky era stato inquisito a pi\u00f9 riprese per frode negli anni precedenti. A seguito dell'arresto, in ragione degli stretti legami tra gli inquisiti e varie personalit\u00e0 pubbliche, il sotto prefetto Antelme viene rimosso. Ci\u00f2 nonostante l'inchiesta, guidata da Albert Prince, capo della sezione finanziaria della procura di Parigi, permette di scoprire le numerose relazioni di Stavisky con gli ambienti della polizia, della stampa e della giustizia: avevano approfittato della sua generosit\u00e0 il deputato Gaston Bonnaure, il senatore Ren\u00e9 Renoult, il ministro delle colonie ed ex guardasigilli Albert Dalimier, i direttori di giornali Dubarry e Aymard; il procuratore generale Pressard, fratellastro del presidente del consiglio Camille Chautemps, aveva fatto in modo che i precedenti processi contro Stavisky fossero rinviati indefinitamente. Molte personalit\u00e0 contavano sul silenzio del \"beau Sacha\", per cui, quando la polizia trova agonizzante Stavisky in uno \"chalet\" di Chamonix, l'8 gennaio 1934, tutti si chiedono se si tratti di un suicidio o di un delitto.\nProduzione.\nL'affaire Stavisky \u00e8 stata una crisi politico-economica che ebbe luogo in Francia a partire dal gennaio del 1934, a seguito del decesso in circostanze misteriose di Alexandre Stavisky, detto \"le beau Sacha\": la sceneggiatura di Semprun evidenzia la crisi di un regime instabile per il sospetto di corruzione dei vertici repubblicani; lo scandalo, in effetti, contribu\u00ec alla caduta del governo di Camille Chautemps e allo scatenamento dei moti antiparlamentari del 6 febbraio 1934."}
{"id": "3889997", "revid": "486946", "url": "https://it.wikipedia.org/wiki?curid=3889997", "title": "Ben (Buffy l'ammazzavampiri)", "text": ""}
{"id": "3890004", "revid": "435288", "url": "https://it.wikipedia.org/wiki?curid=3890004", "title": "Castiel (Supernatural)", "text": ""}
{"id": "3890006", "revid": "1347902", "url": "https://it.wikipedia.org/wiki?curid=3890006", "title": "Ivor Montagu", "text": "Biografia.\nNacque a Kensington, Londra. Ha collaborato come montatore nei primi film di Alfred Hitchcock.\nHa vinto l'Oscar al miglior cortometraggio novit\u00e0 nel 1936 con \"Wings over Mt. Everest\" diretto assieme a Geoffrey Barkas.\nNel 1959 \u00e8 stato insignito del Premio Lenin per la pace.\nFilmografia parziale.\nMontatore.\n\"con Alfred Hitchcock\""}
{"id": "3890007", "revid": "729019", "url": "https://it.wikipedia.org/wiki?curid=3890007", "title": "Istieo", "text": "Biografia.\nTiranno di Mileto.\nDivent\u00f2 tiranno verso il 519-518 a.C. per volere di Dario, che aveva soggiogato Mileto insieme ad altre citt\u00e0-stato ioniche dell'Asia Minore.\nPartecip\u00f2 nel 514 a.C. insieme agli altri tiranni delle citt\u00e0 greche sotto il controllo persiano alla spedizione in Scizia di Dario, dove fu posto insieme agl'altri greci, tra i quali c'era anche Milziade che era all'epoca tiranno di Gallipoli, a guardia del ponte sull'Istro che garantiva il ritorno dell'esercito. Erodoto ci racconta che gli Sciti proposero ai Greci di tagliare il ponte abbandonando cos\u00ec l'esercito persiano, che senza via di fuga sarebbe stato facilmente sterminato, liberando cos\u00ec entrambi i popoli dal comune oppressore; Milziade e molti Greci erano favorevoli a seguire il consiglio degli Sciti, ma Istieo si oppose poich\u00e9 riteneva che se Dario fosse morto, loro che erano tiranni grazie al suo appoggio, sarebbero stati deposti dalle rispettive citt\u00e0 che senza il pericolo persiano avrebbero reinstaurato la democrazia. Cos\u00ec i Greci decisero di non accettare la proposta degli Sciti ai quali tuttavia, per evitare che decidessero di fare un'offensiva, dissero che erano d'accordo e fecero finta di tagliare il ponte, smantellando una piccola parte dal lato degli Sciti. Inoltre li invitarono a raggiungere i persiani per dargli battaglia, ma non potendo percorrere lo stesso loro percorso, dato che avevano precedentemente dato fuoco a tutti i villaggi, ne fecero uno alternativo; nel mentre l'esercito persiano impossibilitato a vincere la campagna dalle condizioni sfavorevoli del territorio decise di tornare indietro, ma non avendo conoscenze della zona ripercorse la stessa strada dell'andata facendo s\u00ec che i due eserciti non si scontrarono, e arrivati al ponte senza aver incontrato alcun ostacolo pass\u00f2 incolume il fiume.\nDario venendo a conoscenza dell'accaduto ricompens\u00f2 Istieo per la sua fedelt\u00e0 donandogli la citt\u00e0 di Mircino sul fiume Strimone, nel paese degli Edoni. Preso possesso di questa localit\u00e0 inizi\u00f2 a fortificarla, mentre lasci\u00f2 il governo di Mileto a suo genero e cugino Aristagora. Quando per\u00f2 il generale persiano Megabazo, reduce da una campagna in Tracia, si accorse delle fortificazioni in atto, sospett\u00f2 d'Istieo e se ne lament\u00f2 con Dario, il quale persuaso di correre un rischio decise di chiamare Istieo alla sua corte, dicendogli che si era reso conto del grande vantaggio che avrebbe avuto nell'averlo come consigliere, soprattutto adesso che aveva in mente di fare grandi imprese. Cos\u00ec Istieo ritenendo vantaggioso diventare ancora pi\u00f9 amico del Gran Re accett\u00f2 l'offerta e lo segu\u00ec a Susa.\nErodoto racconta che Istieo, divenuto insofferente della sua vita a corte e temendo di non far mai pi\u00f9 ritorno in Grecia, decise di far scoppiare una ribellione in Ionia, favorita dal malcontento generale provato dalle citt\u00e0 greche, che gi\u00e0 si muovevano in tal senso. Pensava infatti che in caso di rivolta sarebbe stato mandato da Dario per dissuadere i Greci dalle ostilit\u00e0. Ma non potendo far giungere in modo sicuro un messaggio ad Aristagora escogit\u00f2 questo stratagemma: tatu\u00f2 nella testa del suo schiavo pi\u00f9 fedele il messaggio che dava l'ordine di ribellarsi, e avendo aspettato che i capelli fossero ricresciuti lo mand\u00f2 a Mileto, dicendogli solamente di presentarsi a suo cugino e di chiedergli di fargli radere i capelli e di guardare la sua testa.\nRivolta ionia.\nScoppiata la rivolta ionia nel 499 a.C., esattamente come aveva previsto, fu mandato dal Gran Re a Sardi per convincere i ribelli a cessare le ostilit\u00e0, ma il satrapo della Lidia Artaferne, che era ben informato sulla guerra, sapeva che era stato proprio lui il promotore della rivolta, e non Aristagora come invece aveva creduto Dario, e glielo rivel\u00f2 apertamente. Cos\u00ec Istieo preoccupato di subire delle ripercussioni fugg\u00ec in piena notte e si and\u00f2 a rifugiare a Chio. I Chii per\u00f2 dapprima lo arrestarono poich\u00e9 l'accusavano di aver nociuto a tutti gli Ioni avendo scatenato la rivolta, non essendo loro in grado di poter sconfiggere i Persiani; ma poi lo rilasciarono poich\u00e9 Istieo per farsi liberare raccont\u00f2 loro che Dario aveva intenzione di far emigrare i Fenici nella Ionia e gli Ioni in Fenicia, e quelli impauritisi gli credettero, ma in realt\u00e0 aveva inventato tutto.\nI Chii cos\u00ec decisero di aiutarlo a reinsediarsi a Mileto da dove era fuggito Aristagora per evitare ripercussioni per aver iniziato la rivolta, ma non ci riusc\u00ec, poich\u00e9 i Milesi che si erano appena liberati di un tiranno non avevano alcuna voglia di accoglierne un altro. Inoltre non si fidavano di Istieo dati i suoi precedenti filopersiani, e cos\u00ec lo respinsero con le armi, ferendolo a una coscia. Cos\u00ec Istieo torn\u00f2 a Chio dove tent\u00f2 di raccogliere una flotta senza per\u00f2 riuscirci. Successivamente pass\u00f2 a Lesbo, dove raccolte otto navi si appost\u00f2 a Bisanzio dandosi alla pirateria depredando tutte le navi che arrivavano dal Ponto, escluse quelle che erano disposte a unirsi a lui.\nNel 494 a.C. Istieo, venendo a sapere della sconfitta nella battaglia di Lade e della conseguente caduta di Mileto, decise di lasciare Bisanzio e si diresse verso Chio. Gli abitanti dell'isola si rifiutarono di accoglierlo, cos\u00ec attacc\u00f2 battaglia riuscendo a sconfiggerli e a conquistare l'isola. Da l\u00ec raccolse una grande armata di Ioni ed Eoli e comp\u00ec una spedizione contro Taso, mettendola sotto assedio, ma venuto a sapere che i Fenici per conto dei Persiani stavano muovendo da Mileto contro il resto della Ionia, abbandon\u00f2 subito l'assedio per dar soccorso ai Greci, e passato per Lesbo sbarc\u00f2 a Malene nel territorio di Atarneo per fare rifornimento di viveri. L\u00ec, appena sbarcato, venne intercettato casualmente da Arpago, che era al comando di un ingente esercito persiano, e mentre la maggior parte dei suoi fu trucidata, Istieo si fece catturare vivo pensando che Dario lo avrebbe perdonato. Ma invece fu portato in catene a Sardi, dove Arpago e Artaferne, ricordandosi dei suoi tradimenti e temendo che Dario lo perdonasse facendolo ritornare influente alla sua corte, decisero di giustiziarlo subito; il suo corpo lo impalarono sul posto, mentre la testa, dopo averlo decapitato, fu imbalsamata e spedita al re a Susa. Quando Dario apprese la notizia si adir\u00f2 con i responsabili ed ordin\u00f2 di seppellire la sua testa, dopo averla lavata e composta con cura, sostenendo che era appartenuta ad un grande benefattore suo e della Persia.\nConsiderazioni.\nIstieo, a causa della sua condotta controversa, \u00e8 una delle figure pi\u00f9 discusse della storia greca; per alcuni, come Erodoto, \u00e8 un avventuriero astuto e menzognero sempre in cerca di fama e di fortune, mentre altri al contrario spiegano la sua evoluzione politica trasformandolo infine in un eroe della libert\u00e0 greca."}
{"id": "3890012", "revid": "47095403", "url": "https://it.wikipedia.org/wiki?curid=3890012", "title": "Stavisky, il grande truffatore", "text": ""}
{"id": "3890018", "revid": "1948203", "url": "https://it.wikipedia.org/wiki?curid=3890018", "title": "Chains (Golden Age)", "text": "Chains \u00e8 il primo ed unico album del gruppo musicale italiano Golden Age, pubblicato dall'etichetta discografica Mercury Records (gruppo Polygram) nel 1990.\nL'album \u00e8 stato ristampato nel 2007 con l'aggiunta della \"Mix Version\" del brano \"Secret Love\"."}
{"id": "3890029", "revid": "158913", "url": "https://it.wikipedia.org/wiki?curid=3890029", "title": "Yumi Hara", "text": "Ha acquisito notoriet\u00e0, in particolare, interpretando i ruoli di Takane Shij\u014d nella serie \"The Idolmaster\" e di Yumi nella serie \"Senran Kagura\"."}
{"id": "3890032", "revid": "486946", "url": "https://it.wikipedia.org/wiki?curid=3890032", "title": "Lee Adama", "text": ""}
{"id": "3890033", "revid": "834", "url": "https://it.wikipedia.org/wiki?curid=3890033", "title": "Tirreno (versione inglese)", "text": ""}
{"id": "3890036", "revid": "174925", "url": "https://it.wikipedia.org/wiki?curid=3890036", "title": "Museo Archeologico Baglio Anselmi", "text": ""}
{"id": "3890038", "revid": "767487", "url": "https://it.wikipedia.org/wiki?curid=3890038", "title": "Attenti alle vedove", "text": "Attenti alle vedove (\"It Happened to Jane\") \u00e8 un film del 1959 diretto da Richard Quine, avente come protagonisti Doris Day e Jack Lemmon.\nTrama.\nJane Osgood \u00e8 una giovane vedova che vive nel piccolo paese di Cape Anne, nel Maine. Giovane e piena di inventiva, Jane si \u00e8 inventata un particolare commercio: alleva aragoste di prima qualit\u00e0 che poi vende ed invia ai suoi clienti, ovunque essi si trovino, mediante la ferrovia. Un giorno per\u00f2 uno dei treni ha un forte ritardo e la preziosa merce si deteriora. Jane rifiuta qualsiasi compromesso che le propongono i rappresentanti del padrone della ferrovia, il magnate Harry Foster Malone, e gli intenta causa. Il tribunale le d\u00e0 ragione ma Malone non si arrende e si prepara per l'appello. Jane allora fa sequestrare uno dei treni della societ\u00e0 di Malone come indennizzo. \u00c8 lotta aperta. I media americani sostengono questa vedova coraggiosa e il suo giovane e timido avvocato, Giorgio Denham, suo amico di infanzia. L'entusiasmo \u00e8 alle stelle. Malone per\u00f2 passa al contrattacco ed elimina la piccola stazione di Cape Anne, isolando la piccola cittadina. Giorgio, per\u00f2, chiede alla popolazione di stringersi intorno a Jane per aiutarla a difendere i suoi diritti. Il treno sequestrato verr\u00e0 usato per trasportare le aragoste. Malone, per\u00f2, riesce a fare in modo che il convoglio sia costretto a giri tortuosi. Jane e Giorgio stanno per arrendersi, ma l'opinione pubblica \u00e8 tutta schierata dalla loro parte e Malone si ritrova solo, abbandonato da collaboratori e clienti. Sar\u00e0 lui a capitolare...\nDistribuzione.\nVenne ridistribuito negli Stati Uniti nel 1961 col titolo \"Twinkle and Shine\". Il titolo italiano del film non sub\u00ec variazioni."}
{"id": "3890039", "revid": "481666", "url": "https://it.wikipedia.org/wiki?curid=3890039", "title": "In Slumberland", "text": "In Slumberland \u00e8 un film muto del 1917 diretto da Irvin Willat, qui al suo esordio nella regia. Il film era interpretato da Thelma Salter, Laura Sears, Jack Livingston, J.P. Lockney.\nTrama.\nInfatuato di Nora McCree, la sua inquilina, Peter Kennedy cerca in ogni modo di conquistare la donna senza riuscirci. Kennedy giunge alla conclusione che l'unica maniera per poterla avere \u00e8 quella di eliminarne Patrick, il marito: per lui, organizza un incontro di lotta durante il quale l'avversario di McCree, gettato al tappeto, viene dato per morto. Su suggerimento di Kennedy, Patrick fugge via, imbarcandosi per il Sudafrica, dove si arruoler\u00e0 per combattere contro i boeri. Durante la sua assenza, Nora, rimasta sola, gli resta comunque fedele. Kennedy, che non vuole rinunciare a lei, fa tutto quello che \u00e8 in suo potere per farle sentire il peso della povert\u00e0, in maniera che la donna ceda. Le cose sembrano peggiorare quando la piccola Eileen, la figlia di Nora e di Patrick, sogna il padre che, il giorno seguente, trova a terra, incosciente, steso sotto un grande albero dopo che \u00e8 stato aggredito da Kennedy al suo ritorno a casa. Ma, con il ritorno di Patrick, i piani di Kennedy vanno in fumo e la famiglia McCree \u00e8 di nuovo felicemente riunita.\nProduzione.\nIl film fu prodotto dalla Fine Arts Film Company.\nDistribuzione.\nDistribuito dalla Triangle Distributing, il film usc\u00ec nelle sale cinematografiche statunitensi il 22 luglio 1917 in una versione di cinque rulli.\nLa pellicola \u00e8 stata preservata dagli archivi dell'UCLA (l'Universit\u00e0 della California) da una stampa in nitrato gravemente decomposta."}
{"id": "3890040", "revid": "767487", "url": "https://it.wikipedia.org/wiki?curid=3890040", "title": "Kaleidoscalp", "text": "Kaleidoscalp \u00e8 il quindicesimo album in studio del chitarrista statunitense Buckethead, pubblicato il 22 novembre 2005 dalla Tzadik Records, etichetta di John Zorn.\nIl disco.\nContiene il brano \"The Android of Notre Dame\" realizzato in memoria del chitarrista dei Pantera Dimebag Darrell, ucciso nel 2004 durante un concerto. Il brano era inizialmente intitolato \"Dime\" (soprannome di Darrell) e venne resa disponibile per il download gratuito sul suo sito ufficiale poco dopo l'incidente.\nNel gennaio 2009, Buckethead pubblic\u00f2 \"Slaughterhouse on the Prairie\", nel quale \u00e8 presente una seconda parte di \"Rack Maintenance\"."}
{"id": "3890050", "revid": "767487", "url": "https://it.wikipedia.org/wiki?curid=3890050", "title": "Sarfarosh", "text": "Sarfarosh (Hindi: \u0938\u0930\u092b\u093c\u0930\u094b\u0936, Urdu: \u0633\u0631\u0641\u0631\u0648\u0634, italiano: Martire) \u00e8 un film indiano del 1999 diretto, scritto e prodotto da John Matthew Matthan. Protagonisti del film sono Aamir Khan, Sonali Bendre e Naseeruddin Shah. John ha iniziato a lavorare su \"Sarfarosh\" nel 1992, trascorrendo sette anni in ricerche, pre-produzione e produzione sino al momento il cui il film \u00e8 stato finalmente proiettato, il 30 aprile 1999. Il film ha avuto un'accoglienza piuttosto tiepida ai box office., ma \u00e8 stato acclamato dalla critica, che gli fece avere anche una nomination ai Filmfare Award per il miglior film."}
{"id": "3890051", "revid": "174925", "url": "https://it.wikipedia.org/wiki?curid=3890051", "title": "Istieo di Mileto", "text": ""}
{"id": "3890052", "revid": "6923", "url": "https://it.wikipedia.org/wiki?curid=3890052", "title": "Heisman Trophy", "text": "L'Heisman Memorial Trophy (conosciuto colloquialmente come \"Heisman Trophy\" o \"the Heisman\") \u00e8 un premio assegnato annualmente al miglior giocatore di football universitario della stagione NCAA. Fu creato nel 1935 come trofeo del Downtown Athletic Club e rinominato nel 1936 dopo la morte del direttore del club atletico, John Heisman (ex giocatore della Brown University e della Rice University; capo-allenatore nel football alla Auburn University, alla Clemson University, alla Rice University e alla University of Pennsylvania oltre allenatore nel football, basketball e baseball e direttore atletico alla Georgia Tech).\nIl premio \u00e8 presentato dall'Heisman Trophy Trust all'inizio di dicembre prima delle gare di playoff della stagione di football dei college.\n\u00c8 il pi\u00f9 vecchio tra tutti i diversi premi che onorano il miglior giocatore del college football, compresi il Maxwell Award, il Walter Camp Award e il Premio Giocatore dell'Anno dell'Associated Press.\nIl premio del 2005 fu inizialmente vinto da Reggie Bush ma Bush, dopo diverse pressioni, decise di rinunciare al premio nel 2010. La controversie sorsero negli anni seguenti all'assegnazione poich\u00e9 si scopr\u00ec che Bush, durante il suo periodo universitario, aveva accettato dei compensi in denaro, cosa esplicitamente vietata dal regolamento. L'Heisman Trust di conseguenza decise di lasciare il premio del 2005 vacante.\nIl vincitore dell'edizione 2020 \u00e8 DeVonta Smith."}
{"id": "3890054", "revid": "124808", "url": "https://it.wikipedia.org/wiki?curid=3890054", "title": "Radio DeeJay", "text": ""}
{"id": "3890057", "revid": "3115", "url": "https://it.wikipedia.org/wiki?curid=3890057", "title": "Chiesa di San Lino (Roma)", "text": "La chiesa di San Lino Papa \u00e8 una chiesa di Roma, nel quartiere Primavalle, in via della Pineta Sacchetti n. 75. Confina con il Parco regionale urbano del Pineto. Si trova nel settore ovest della diocesi di Roma, nella prefettura XXXIII.\nStoria.\nLa parrocchia \u00e8 stata eretta il 22 febbraio 1957 con il decreto del cardinale vicario Clemente Micara \"Qua celeritate\" e affidata al clero diocesano di Roma. Sin dall'inizio la chiesa era ospitata in un edificio non consono alla sua funzione - edificio che tuttora ospita una cappella e che \u00e8 collegato con gli uffici parrocchiali e gli alloggi dei sacerdoti. Sul finire degli anni 90 del XX secolo si \u00e8 proceduto finalmente alla realizzazione della chiesa vera e propria su un progetto degli anni 60. Il Cardinale Vicario Camillo Ruini ha presieduto la dedicazione della chiesa parrocchiale nella nuova sede il 23 settembre 1999.\nIl territorio, desunto da quello di San\nFilippo Neri alla Pineta Sacchetti, \u00e8 stato determinato entro\ni seguenti confini: \"Via Eugenio IV da Via della Pineta Sacchetti\na Via di Primavalle - Via di Primavalle a sinistra fino a Via\nLucio II - detta Via fino a Via del Fosso di Primavalle - Via\ndel Fosso di Primavalle a destra fino a Via delle Calasanziane\n- indi si segue il Fosso di Primavalle fino a Via del Casale\ndi Primavalle - Via della Pineta Sacchetti da Via del Casale\ndi Primavalle al Ponte sulla ferrovia Roma-Viterbo - linea ferroviaria\nRoma-Viterbo fino all'altipiano Aurelio - detta linea comprendendo\ntutte le propriet\u00e0 con ingresso a monte, fino a Via del Pineto\nTorlonia - Via del Pineto Torlonia a destra fino a Via della\nPineta Sacchetti, ove si segue a sinistra fino a Via Eugenio\nIV summenzionata\".\nIl riconoscimento agli effetti civili \u00e8 stato\ndecretato il 20 agosto 1959. Il complesso edilizio, di propriet\u00e0\ndella Pontificia Opera per la Preservazione della Fede e la provvista di nuove Chiese in Roma, \u00e8 stato realizzato nel 1959 secondo\nil progetto di Renato Costa.\nDal 2007 \u00e8 sede della diaconia di \"San Lino Papa\"."}
{"id": "3890060", "revid": "838137", "url": "https://it.wikipedia.org/wiki?curid=3890060", "title": "Edmund Moeller", "text": "Ha studiato a Dresda e D\u00fcsseldorf, \u00e8 stato premiato l'arte dal suo inizio ed \u00e8 uno di quei rari artisti la cui originale \u00e8 stato in grado di vincere le lodi del successo. In poche opere, come nella vasta opera di Moller, cos\u00ec diafana \u00e8 il processo di evoluzione artistica, le inquisizioni, le esitazioni, le smorfie, il profondo influencias.\nBiografia.\nMoeller \u00e8 nato a Neustadt nel quartiere di Coburgo, una citt\u00e0 dello Stato Libero di Baviera nella Repubblica federale di Germania l'8 agosto 1885. Ha studiato nelle citt\u00e0 di Dresda, D\u00fcsseldorf e anche in Italia. Il 22 marzo 1907 il principe Johann Georg di Coburgo, in rappresentanza del Consiglio accademico di Dresda, la cui Accademia di Belle Arti Moller era un discepolo di Roberto Diez, il giovane scultore ha dato il primo premio di 200.000 marchi, per proseguire gli studi in Italia . Per il suo lavoro nel Monumento alla Libert\u00e0 nella citt\u00e0 di Trujillo governo peruviano ha ricevuto il pi\u00f9 alto titolo che concede lo Stato: La Medaglia Il Sole del Per\u00f9 e anche il titolo di profesor, \u00e8 morto il 19 gennaio 1958 in Dresda, una citt\u00e0 che ha avuto il tempo di permanenza pi\u00f9 lungo.\nOpere.\nCome la pi\u00f9 famosa delle sue opere di scultura \u00e8 considerato il Memorial Liberty ha aperto nel 1927 nella citt\u00e0 di Trujillo (Per\u00f9), Monumento alla Libert\u00e0 del Per\u00f9 in onore dei 100 cumplemiento presto proclamata l'indipendenza di Trujillo. Questa scultura si trova nella Plaza Mayor di Citt\u00e0 di Trujillo.Edmund Moeller ha vinto il concorso internazionale indetto dal Comune di Trujillo per la costruzione della scultura il cui lavoro fino a quando l'inaugurazione \u00e8 durato 4 anni un mese e 25 giorni per il Memorial La libert\u00e0 rimane totalmente e permanentemente installato in posizione.\nMoeller carriera \u00e8 una serie di trionfi. Entrambe le statue come il marmo e ritratti in bronzo di lui sui giornali dovrebbe essere lodato come \"Dresdner Neuete Nachrichten\" e \"Dresdner Anzeiger\" L'eleganza aggraziata del Ballo giovane gli valse il Prix de Rome, e nella mostra d'arte Berlin, 1914, ha ricevuto la medaglia d'oro. La statua in marmo Compianto \u00e8 stato acquistato l'anno successivo da parte dello Stato della Sassonia per il Museo di Leipszig, e nel 1918 al Museo di Dresda acquistato Albartinum busto di Max Liebermann e il Ministero prussiano del gruppo culto Sansone con il leone, per Chiesa evangelica tedesca a Roma."}
{"id": "3890061", "revid": "767487", "url": "https://it.wikipedia.org/wiki?curid=3890061", "title": "Behind the Door", "text": "Behind the Door \u00e8 un film muto del 1919 diretto da Irvin Willat. La sceneggiatura di Luther Reed si basa sul racconto \"Behind the Door\" di Gouverneur Morris.\nProduzione.\nIl film fu prodotto dalla Thomas H. Ince Corporation.\nDistribuzione.\nDistribuito dalla Paramount Pictures (con il nome Famous Players-Lasky Corporation), il film usc\u00ec nelle sale cinematografiche statunitensi il 14 dicembre 1919.\nCopia della pellicola \u00e8 conservata negli archivi della Library of Congress."}
{"id": "3890072", "revid": "834", "url": "https://it.wikipedia.org/wiki?curid=3890072", "title": "Occhi", "text": ""}
{"id": "3890089", "revid": "1318658", "url": "https://it.wikipedia.org/wiki?curid=3890089", "title": "Seraphim Rose", "text": "Fu uno ieromonaco della Chiesa ortodossa russa fuori dalla Russia e cofondatore del monastero di Sant'Herman dell'Alaska a Platina (California). Fu anche traduttore di testi cristiani ortodossi e autore di numerosi testi polemici. I suoi scritti hanno contribuito alla diffusione del cristianesimo ortodosso in tutto l'Occidente; la sua popolarit\u00e0 si estese anche nella stessa Russia, dove i suoi lavori sono stati segretamente riprodotti e distribuiti durante l'epoca comunista, rimanendo popolari ancora oggi\nL'opposizione di padre Seraphim Rose alla partecipazione ortodossa al movimento ecumenico e la sua difesa del contenzioso sulle \"Stazioni di pedaggio\" lo hanno portato in conflitto con alcune figure di rilievo dell'Ortodossia del XX secolo. La sua figura resta tuttora controversa in alcuni ambienti anche dopo la sua morte improvvisa dovuta ai postumi di una malattia giovanile. Tuttavia molti altri Cristiani Ortodossi lo tengono in alta considerazione venerandolo come un santo nell'iconografia, nella liturgia e nella preghiera anche se non \u00e8 stato formalmente canonizzato da nessun sinodo ortodosso.\nIl Monastero di padre Rose (al 2010) \u00e8 attualmente affiliato alla Chiesa ortodossa serba e continua a svolgere il suo lavoro di pubblicazione e attivit\u00e0 missionaria ortodossa.\nPrimi anni.\nEugene Rose nasce il 13 agosto 1934 a San Diego (California) da Frank Rose, un veterano della prima guerra mondiale, ed Esther Rose, una donna d'affari e un'artista californiana specializzata in scene impressioniste della costa del Pacifico.\nCresciuto a San Diego, Eugene rimarr\u00e0 un californiano per il resto della sua vita.\nAnche se Eugene \u00e8 stato descritto da un biografo come un \"atleta naturale\" nella sua giovinezza, non si \u00e8 mai impegnato seriamente nello sport. Battezzato nella Chiesa Metodista quando aveva 14 anni, Eugene in seguito rifiuter\u00e0 il Cristianesimo per l'ateismo. Dopo il diploma alla San Diego High Scool, Eugene frequenta il Pomona College, dove studia Filosofia Cinese e si laurea \"magna cum laude\" nel 1956. Successivamente Rose studia con Alan Watts alla American Academy of Asian Studies prima di entrare nella graduatoria del Master in lingue orientali presso la University of California, Berkeley, dove si laurea nel 1961 con una tesi dal titolo \"Vuoto e pienezza in Lao Tzu\".\nOltre ad un dono naturale per le lingue, Eugene era noto anche per il possesso di un acuto senso dell'umorismo e spirito. Frequentava l'Opera, concerti, arte, letteratura e tutte le iniziative culturali abbondantemente disponibili a San Francisco, dove si era stabilito dopo la laurea, ed inizi\u00f2 la sua esplorazione al Buddismo e altre filosofie asiatiche.\nRicerca spirituale ed omosessualit\u00e0.\nMentre studia all'Asian Institute di Watts, Eugene scopre gli scritti di un metafisico francese Ren\u00e9 Gu\u00e9non, e fa conoscenza con uno studente cinese taoista, Gi-ming Shien. Shien sottolineava l'approccio cinese antico all'apprendimento, valorizzando i punti di vista e i testi tradizionali alle pi\u00f9 moderne interpretazioni. Ispirato da Shien, Eugene intraprende gli studi del Cinese antico in modo da poter leggere i testi Taoisti nella loro lingua originale. Attraverso le sue esperienze con Shien e gli scritti di Gu\u00e9non, Eugene \u00e8 ispirato alla ricerca di un autentico terreno spirituale. Anche se in precedenza si era focalizzato sulle Religioni Orientali, il cammino spirituale di Eugene alla fine lo porta di nuovo al Cristianesimo e alla Chiesa ortodossa russa, in parte come risultato della sua amicizia con Jon Gregerson, un Californiano di origine finlandese che Eugene aveva incontrato nell'estate del 1955 quando frequentavano l'Accademia di Watts.\nNel 1956 Eugene si dichiar\u00f2 omosessuale ad un caro amico del college dopo che la madre scopr\u00ec lettere tra lui e Walter Pomeroy, un amico della scuola superiore. Eugene cess\u00f2 la sua attivit\u00e0 omosessuale dopo aver accettato l'Ortodossia, mettendo fine alla sua relazione con Gregerson, che era diventato il suo compagno prima della sua conversione all'Ortodossia.\nOrtodossia.\nNel 1962, in parte come risultato dell'influenza di Jon Gregerson, Eugene fu ricevuto nella Chiesa ortodossa russa fuori dalla Russia (ROCOR) a San Francisco. Ben presto si distinse agli occhi del prelato di San Francisco, St. John Maximovitch, come convertito serio e studioso. Nel 1963 l'Arcivescovo Giovanni diede la benedizione a Eugene ed al suo nuovo amico Gleb Podmoshensky, un seminarista Ortodosso Russo, per formare una comunit\u00e0 di ortodossi, la fratellanza \"Sant'Herman dell'Alaska\". Nel marzo del 1964 aprono una libreria ortodossa vicino alla futura cattedrale della ROCOR su Geary Boulevard a San Francisco, che era ancora in costruzione. Nel 1965 la confraternita fond\u00f2 la casa editrice St. Herman Press, tuttora esistente.\nSempre pi\u00f9 attratta da uno stile di vita pi\u00f9 solitaria, la comunit\u00e0 di Eugene e Gleb alla fine decise di lasciare la citt\u00e0 per il deserto della California settentrionale, dove Rose e Podmoshensky divennero monaci nel 1968 e trasformarono la fratellanza \"St. Herman of Alaska\" in una vera e propria comunit\u00e0 monastica. I genitori di Eugene pagarono l'acconto per un terreno montano nei pressi della frazione isolata di Platina, California, dove Rose e alcuni amici costruirono un monastero dedicato a Sant'Herman dell'Alaska. Alla sua tonsura, nell'ottobre 1970, Eugene Rose prese il nome di \"Seraphim\" in onore a San Serafino di Sarov.\nEgli scrisse, tradusse e studi\u00f2 per il sacerdozio nella sua cella, una semplice stanza senza acqua corrente n\u00e9 elettricit\u00e0, dove avrebbe trascorso il resto dei suoi giorni.\nFu ordinato nella primavera del 1977 dal vescovo Nektary di Seattle, figlio spirituale di San Nettario di Optina, l'ultimo dei grandi Starecs di Optina.\nNel suo ministero padre Seraphim Rose ha parlato spesso di una \"Ortodossia del Cuore\", che egli vedeva sempre meno presente nella vita ecclesiastica americana. Ha parlato anche della necessit\u00e0 di affetto e gentilezza dello spirito, specialmente quando si tratta di coloro con i quali si \u00e8 in disaccordo, un problema crescente nell'Ortodossia Statunitense nel conflitto tra i cosiddetti \"tradizionalisti\" e i \"modernisti\". Si pu\u00f2 essere fermi, ricordava padre Seraphim, senza dover scendere a compromessi con gli insegnamenti fondamentali del Cristianesimo su bont\u00e0, pazienza e misericordia verso gli altri.\nOpere.\nUsando un ciclostile nella libreria di Geary Boulevard, Rose pubblica la rivista bimestrale \"The Orthodox Word\" nel gennaio 1965; questo periodico \u00e8 tuttora pubblicato (con macchine pi\u00f9 moderne). Compose e pubblic\u00f2 decine di altri titoli, tra cui \"La Rivelazione di Dio al cuore umano\", \"Ortodossia e la religione del futuro\" e \"L'anima dopo la morte\", tutti ancora in stampa. Ha tradotto e stampato \"La Teologia Dogmatica Ortodossa\" di p. Michael Pomazansky, che resta ancora oggi un testo usato sia dagli studenti seminaristi che dai profani.\nI suoi libri tradotti in russo sono stati ampiamente diffusi come samizdat all'interno dell'Unione Sovietica anche se sono stati formalmente pubblicati solo dopo la caduta del regime comunista. Fu anche uno dei primi Cristiani Ortodossi americani a tradurre grandi opere di alcuni Padri della Chiesa in lingua inglese.\nPolemiche su opinioni teologiche.\nSebbene la maggior parte delle opere di Rose sono state ampiamente accolte all'interno della comunit\u00e0 ortodossa, alcune hanno sollevato polemiche. La pi\u00f9 importante di queste \u00e8 stata \"L'anima dopo la morte\" che pretende di descrivere certe presunte \"stazioni di pedaggio aeree\" descritte da vari Padri della Chiesa e santi. Secondo questo insegnamento (che \u00e8 largamente accettato in alcune parti della Chiesa ma che non \u00e8 mai stato ufficialmente accettato da un concilio ecumenico della Chiesa Ortodossa nel suo insieme), l'anima di ogni essere umano deve passare attraverso una serie di queste stazioni di pedaggio come prima parte del Giudizio di Dio dove saranno accusati di colpe specifiche ed eventualmente condannati all'inferno.\nTeologi ortodossi, tra cui l'arcivescovo Lazar Puhalo, il dottor Stanley Harakas e il dr. Alexander Kalomiros tra gli altri, hanno sostenuto che alcune idee nel libro di p. Seraphim Rose sono eretiche e che molti Padri della Chiesa sono stati male interpretati o travisati per sostenere le sue ipotesi. L'Arcivescovo Puhalo ha affermato che la teoria delle \"stazioni di pedaggio\" abbia origini gnostiche. Queste accuse sono state successivamente dichiarate prive di fondamenta dal Santo Sinodo della Chiesa Russa all'Estero, il quale ha sottolineato che ben poco \u00e8 stato rivelato alla Chiesa su questo argomento e che quindi tutte le controversie su questo tema dovrebbero cessare. Pur continuando ad opporsi con forza all'insegnamento di padre Rose su questo tema, l'Arcivescovo Puhalo ha dichiarato di considerare padre Seraphim Rose un \"vero asceta\" e che rispetta le intenzioni e la sincerit\u00e0 della vita monastica di p. Seraphim.\nAltri pensatori contemporanei Ortodossi come ad esempio San John Maximovitch, il Metropolita Hierotheos Vlachos, p. Michael Pomazansky e il vescovo Girolamo (Shaw) di Manhattan respingono invece l'interpretazione del Vescovo Puhalo e affermano la realt\u00e0 delle stazioni di pedaggio. Rose ha cercato di dimostrare con citazioni che numerosi santi, come Atanasio il Grande, Giovanni Crisostomo, Macario d'Egitto, Teofane il Recluso, Serafino di Sarov, e altri Padri della Chiesa Ortodossi avevano riconosciuto ed accettato l'ortodossia delle stazioni di pedaggio. In \"Risposta ad una critica\", pubblicato in appendice al libro \"L'anima dopo la morte\" ha cercato di rispondere ai suoi detrattori.\nUn'altra questione riguardava se il Patriarcato di Mosca, quella parte della Chiesa ortodossa russa nella Russia Sovietica, possedeva ancora la \"Grazia\". Anche se alcuni Cristiani Ortodossi hanno affermato che la cosiddetta Chiesa \"Rossa\" aveva perduto legittimit\u00e0 cooperando con il governo comunista, padre Rose non \u00e8 d'accordo. Nonostante disapprovasse con tutto il cuore gli stretti rapporti tra la Chiesa di Mosca e i capi del partito Comunista Russo, p. Seraphim era convinto che il Patriarcato era ancora legittimo e in possesso di validi sacramenti.\nRose diede il suo contributo anche nel dibattito in corso tra il Creazionismo biblico e l'Evoluzionismo affermando in \"Genesi, Creazione e il primo uomo\" che la Patristica Ortodossa sosteneva esclusivamente il punto di vista creazionista. Questa idea fu violentemente attaccata da altri teologi ortodossi, i quali affermavano che bench\u00e9 l'esistenza dell'uomo non \u00e8 frutto del caso non c'\u00e8 una dottrina ufficiale della Chiesa sul processo utilizzato da Dio per la creazione, n\u00e9 il periodo di tempo che potrebbe avere necessitato.\nMorte.\nDopo aver patito dolori acuti per diversi giorni mentre lavorava nella sua cella nell'agosto 1982, un padre Seraphim riluttante fu portato dai confratelli al Mercy Medical Center di Redding per le cure. Quando arriv\u00f2 in ospedale era gi\u00e0 in condizioni critiche e cadde in uno stato di semi incoscienza. Dopo un intervento chirurgico esplorativo si \u00e8 scoperto che un grumo di sangue aveva bloccato una vena e parte del suo intestino era andato in necrosi. Dopo essere entrato in coma dopo un secondo intervento chirurgico, non riprese pi\u00f9 conoscenza. Centinaia di persone visitarono l'ospedale e celebrarono la Divina Liturgia regolarmente pregando per un miracolo per salvare la vita di padre Rose.\nPreghiere di intercessione per lo ieromonaco malato furono fatte da luoghi lontani come il monte Athos, in Grecia, il cuore spirituale del monachesimo ortodosso.\nPadre Seraphim Rose mor\u00ec il 2 settembre 1982.\nIl suo corpo fu lasciato diversi giorni in una semplice bara di legno nel suo monastero. I visitatori hanno affermato che il corpo non ha ceduto alla decomposizione e al rigor mortis, rimanendo elastico e profumando di rosa. Diversi eventi miracolosi, guarigioni e apparizioni sono stati segnalati in tutto il mondo subito dopo la sua morte. La causa di canonizzazione fu iniziato subito dopo la sua sepoltura e il titolo di \"beato\" gli \u00e8 stato attribuito in modo popolare. Attualmente \u00e8 in attesa di canonizzazione da un Sinodo Ortodosso, la sua tomba al monastero di St. Herman \u00e8 diventato un luogo popolare per i pellegrinaggi.\nIl monastero S. Herman oggi.\nIl Monastero di \"S. Herman dell'Alaska\" di Platina attualmente \u00e8 parte della diocesi per l'America occidentale della Chiesa ortodossa serba. Anche se tutti i fratelli sono americani molti parlano russo. La loro attivit\u00e0 principale continua ad essere la stampa di libri che \u00e8 stata la principale attivit\u00e0 della confraternita sin dal suo inizio. Inoltre il monastero assistite con la tutela e l'educazione i giovani locali con problemi comportamentali o di apprendimento. I pellegrini visitano il monastero tutto l'anno ma soprattutto il 2 settembre, anniversario della morte di padre Seraphim Rose."}
{"id": "3890098", "revid": "22475", "url": "https://it.wikipedia.org/wiki?curid=3890098", "title": "Rattus hoffmanni", "text": "Il ratto sulawesiano di Hoffmann (Rattus hoffmanni ) \u00e8 un roditore della famiglia dei Muridi endemico di Sulawesi.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 167 e 211\u00a0mm, la lunghezza della coda tra 155 e 195\u00a0mm, la lunghezza del piede tra 36 e 42\u00a0mm, la lunghezza delle orecchie tra 21 e 24\u00a0mm e un peso fino a 240\u00a0g.\nAspetto.\nLa pelliccia \u00e8 corta, densa e soffice senza peli pi\u00f9 lunghi. Il colore del dorso varia dal marrone chiaro al marrone scuro, con le punte dei singoli peli color ocra, mentre le parti ventrali sono principalmente marroni scure. Sono presenti due anelli nerastri intorno agli occhi. Le orecchie sono grandi e nerastre. Le parti dorsali delle mani e dei piedi sono marroni, con le unghie color crema. Il palmo delle mani e le piante dei piedi sono grigio pallido. La coda \u00e8 marrone scuro, lunga circa quanto la testa ed il corpo, con circa 9-12 anelli di scaglie per centimetro. Le femmine hanno un paio di mammelle post-ascellari, un paio addominali e due paia inguinali. Il cariotipo \u00e8 2n=42 FN=61-62.\nBiologia.\nComportamento.\n\u00c8 una specie terricola.\nAlimentazione.\nSi nutre di frutta, in particolare di specie native di \"Ficus\".\nRiproduzione.\nSi riproduce in qualsiasi periodo dell'anno. Le femmine danno alla luce 4-5 piccoli alla volta.\nDistribuzione e habitat.\nQuesta specie \u00e8 diffusa sull'isola di Sulawesi con eccezione delle pendici del Monte Lampobatang, nella penisola sud-occidentale, dove \u00e8 sostituita dalla specie affine \"Rattus mollicomulus\", e sull'isola di Malenge, nelle Isole Togian.\nVive nelle foreste umide tropicali di pianura e montane fino a 2.200 metri di altitudine. \u00c8 presente anche in foreste secondarie, in boscaglie e in piantagioni di caff\u00e8.\nTassonomia.\nSono state riconosciute 5 sottospecie:\nStato di conservazione.\nLa IUCN Red List, considerato il vasto areale e la popolazione numerosa, classifica \"R.hoffmanni\" come specie a rischio minimo (LC)."}
{"id": "3890106", "revid": "228587", "url": "https://it.wikipedia.org/wiki?curid=3890106", "title": "Chains", "text": ""}
{"id": "3890110", "revid": "46291", "url": "https://it.wikipedia.org/wiki?curid=3890110", "title": "Asparagaceae", "text": "Le Asparagacee (Asparagaceae ) sono una famiglia di piante angiosperme monocotiledoni dell'ordine Asparagales.\nTassonomia.\nLa famiglia Asparagaceae non \u00e8 contemplata nel Sistema Cronquist che collocava queste specie all'interno della famiglia delle Liliacee. La classificazione APG II del 2003 lasciava aperte due possibilit\u00e0 per la classificazione della famiglia: o come Asparagaceae \"sensu lato\", combinando sette famiglie precedentemente riconosciute, oppure come Asparagaceae \"sensu stricto\", includendo pochi generi (in particolare, i generi \"Asparagus\" e \"Hemiphylacus\").\nLa revisione successiva, il sistema di classificazione APG III del 2009, ammette solamente l'opzione in senso ampio.\nLa famiglia \u00e8 suddivisa nelle seguenti sottofamiglie:\nFilogenesi.\nLe probabili relazioni filogenetiche tra le sette sottofamiglie sono mostrate nel seguente cladogramma:"}
{"id": "3890115", "revid": "767487", "url": "https://it.wikipedia.org/wiki?curid=3890115", "title": "Gina Fedon", "text": "Il Minor Planet Center le accredita la scoperta di tre asteroidi, tutte effettuate nel 1999 in collaborazione con il collega ed al tempo marito Mark Abraham dall'osservatorio Everstar che gestivano in proprio a Olathe nel Kansas."}
{"id": "3890120", "revid": "47767", "url": "https://it.wikipedia.org/wiki?curid=3890120", "title": "San Fabriziano", "text": ""}
{"id": "3890121", "revid": "767487", "url": "https://it.wikipedia.org/wiki?curid=3890121", "title": "A Daughter of the Wolf", "text": "A Daughter of the Wolf \u00e8 un film muto del 1919 diretto da Irvin Willat. Di genere drammatico, fu prodotto e distribuito dalla Famous Players-Lasky Corporation. La sceneggiatura di Marion Fairfax si basa su una storia breve di Hugh Pendexter pubblicata su \"Woman's World\" del gennaio 1919.\nTrama.\nQuando \"Wolf\" Ainsworth si prepara per la sua spedizione primaverile negli Stati Uniti dove va a vendere di contrabbando le pellicce cacciate in inverno nella Columbia Britannica, sua figlia Delight lo prega di andare sola. In citt\u00e0, la ragazza conosce e si innamora di Robert Daly. Questi \u00e8 stato da poco abbandonato dalla fidanzata che gli ha preferito un uomo pi\u00f9 ricco. Il giovane si rende conto di amare anche lui Delight ma, quando suo padre muore, Robert se ne va via all'improvviso. Lascia a Delight un messaggio, ma a lei non arriva nulla perch\u00e9 \"Wolf\", temendo gli agenti delle imposte, la porta via con s\u00e9 a nord. I due, per un anno, si nascondono in una capanna mentre, nel frattempo, Robert li cerca. Un giorno arriva nello stesso luogo dove si trova Delight. Ma Roe, un membro della banda di \"Wolf\", geloso perch\u00e9 innamorato anche lui di sua figlia, si batte con il nuovo venuto. Robert esce vincitore dallo scontro, ma, tuttavia, resta sul terreno con una caviglia slogata. Delight lo scopre il giorno dopo, quasi congelato, e lo porta in salvo nella capanna con l'aiuto del suo cane. Ma \"Wolf\", convinto da Roe che quello sia un funzionario delle imposte, sta per ucciderlo quando c'\u00e8 un'irruzione dei veri agenti. Robert, dopo essersi dichiarato a Delight, parte insieme a lei per il Nord.\nProduzione.\nIl film fu prodotto dalla Famous Players-Lasky Corporation. Alcune delle scene furono girate nei pressi della citt\u00e0 di Truckee.\nDistribuzione.\nIl copyright del film, richiesto dalla Famous Players-Lasky Corp., fu registrato il 9 giugno 1919 con il numero LP13825.\nDistribuito dalla Famous Players-Lasky Corporation e dalla Paramount Pictures, il film - presentato da Jesse L. Lasky - usc\u00ec nelle sale cinematografiche statunitensi il 22 giugno 1919.\nNon si conoscono copie ancora esistenti della pellicola che viene considerata presumibilmente perduta."}
{"id": "3890123", "revid": "767487", "url": "https://it.wikipedia.org/wiki?curid=3890123", "title": "Michelle Arturo Castro", "text": "Caratteristiche tecniche.\nOccupa generalmente il ruolo di centrocampista centrale. Il piede di calcio \u00e8 il destro.\nCarriera.\nProdotto delle giovanili dei Pumas, nelle quali arriva a 15 anni, il suo esordio in prima squadra avviene alla prima giornata dell'apertura 2011, il 24 luglio contro il San Luis, quando subentra al 76\u00ba minuto a Mart\u00edn Bravo. Nella giornata successiva contro il Morelia, alla sua seconda uscita con la prima squadra, viene espulso per un calcio rifilato a Marvin Cabrera, 12 minuti dopo aver rilevato Eduardo Herrera. Scontata la squalifica contro il , torna in campo alla quarta giornata e subentra nelle partite contro Chivas, Santos, Puebla e . Nelle seguenti 5 partite non viene utilizzato, poi rientra alla 14\u00aa giornata contro l'Atlas, giocando tutte le ultime 5 partite del torneo, compresa quella da titolare contro i alla penultima di campionato. I Pumas per un punto non ottengono l'accesso alla fase finale del torneo.\nStatistiche.\nPresenze e reti nei club.\n\"Statistiche aggiornate all'8 febbraio 2011.\""}
{"id": "3890125", "revid": "654585", "url": "https://it.wikipedia.org/wiki?curid=3890125", "title": "Tejay Van Garderen", "text": ""}
{"id": "3890133", "revid": "22475", "url": "https://it.wikipedia.org/wiki?curid=3890133", "title": "Archivio biografico svizzero", "text": "Archivio biografico svizzero (ABS) \u00e8 uno dei pi\u00f9 importanti e completi dizionari biografici della Svizzera. \nL'opera venne pubblicata da Willy Keller tra il 1952 e il 1958) in 6 volumi, stampati a Zurigo da EPI Verlag Internationaler Publikationen. L\u02beABS \u00abpresenta in brevi biografie illustrate, gli uomini che svolgono un\u02beattivit\u00e0 importante nella vita culturale, economica, politica, militare e sportiva della Svizzera\u00bb."}
{"id": "3890137", "revid": "256896", "url": "https://it.wikipedia.org/wiki?curid=3890137", "title": "Schweizer Biographisches Archiv", "text": ""}
{"id": "3890140", "revid": "767487", "url": "https://it.wikipedia.org/wiki?curid=3890140", "title": "Giovanni Battista Primi", "text": "Biografia.\nAllievo di Agostino Tassi, nella prima parte della sua carriera fu realizzatore di \"figurine\" per i fabbricanti di maioliche, specialit\u00e0 che forse si deve agli insegnamenti di Filippo Napoletano. Non soddisfatto del proprio lavoro, segu\u00ec le orme del maestro Tassi per divenire pittore a tempo pieno.\nSi specializz\u00f2 in piccoli quadri il cui tema variava dalla natura morta, al paesaggio ed agli episodi biblici. Parte della sua produzione fu dedicata alle \"marine\".\nLe collezioni delle famiglie genovesi nel XVII secolo erano ricche di sue opere, mentre attualmente non esistono dipinti attribuibili certamente alla sua mano.\nTrascorse buona parte della sua vita a Genova, ove mor\u00ec di peste nel 1657."}
{"id": "3890147", "revid": "767487", "url": "https://it.wikipedia.org/wiki?curid=3890147", "title": "Genghis Blues", "text": "Ghenghis Blues \u00e8 un documentario del 1999 diretto da Roko Belic. Documenta il viaggio del cantante statunitense Paul Pena, un bluesman cieco che raggiunge l'isolata nazione asiatica di Tuva spinto dal suo interesse per il canto armonico tuvano.\nRisult\u00f2 vincitore del premio del pubblico per la sezione Documentari al Sundance Film Festival del 1999. Fu anche nominato per un Premio Oscar nel 2000 nella categoria Miglior Documentario.\nTrama.\nIl documentario narra la storia del musicista blues Paul Pena. Dopo un breve flirt con fama e successo negli anni '70, la fortuna di Pena si dissolse, a causa di problemi di carriera e di salute.\nAscoltando la radio a onde corte, Pena si imbatt\u00e9 in una trasmissione di canto armonico, l'arte tuvana di manipolare gli ipertoni durante il canto per rendere le frequenze pi\u00f9 alte maggiormente distinguibili, essenzialmente rendendo possibile l'emissione di due note contemporaneamente. Pena, nel corso di vari anni, impar\u00f2 autonomamente il canto armonico con notevole abilit\u00e0. Un giorno assistette a un concerto di canto armonico e dopo il concerto impression\u00f2 uno dei cantanti, Kongar-ol Ondar, che invit\u00f2 Pena nella repubblica di Tuva, culla del canto armonico, a cantare nel festival del canto armonico che si tiene a Kyzyl, capitale di Tuva nella Federazione Russa, ogni tre anni.\nTutto il viaggio \u00e8 ripreso nel documentario, cos\u00ec come la straordinaria mescolanza di culture e musiche.\nProduzione.\nI fratelli Belic girarono il film con due videocamere video 8 e lo editarono da loro. Fu dato loro il permesso di montare la pellicola durante la notte in uno studio professionale a San Francisco. Ci misero tre anni e mezzo per completare il film, e durante questo periodo di tempo vivevano con 500 Dollari al mese in un appartamento sopra un garage di riparazioni auto."}
{"id": "3890150", "revid": "158913", "url": "https://it.wikipedia.org/wiki?curid=3890150", "title": "Angelique Special 2", "text": " \u00e8 un videogioco simulatore di appuntamenti sviluppato dalla Koei e pubblicato dalla NEC Home Electronics per PlayStation PC-FX e Sega Saturn nel 1996. Il videogioco segue gli eventi di \"Angelique Special\", ed il personaggio di Angelique Limoges \u00e8 diventata la regina del Cosmo, mentre la sua rivale Rosalia de Catargena \u00e8 diventata la sua assistente. Le nuove candidate a diventare regine sono la protagonista Angelique Collet (doppiata da Yoko Asada) e dalla sua antagonista Rachel Hart (doppiata da Miki Nagasawa).\nAccoglienza.\nAl momento dell'uscita, i quattro recensori della rivista \"Famits\u016b\" hanno dato un punteggio di 27/40 alle versioni per Sega Saturn e PlayStation."}
{"id": "3890153", "revid": "256896", "url": "https://it.wikipedia.org/wiki?curid=3890153", "title": "Archives Biographiques Suisses", "text": ""}
{"id": "3890154", "revid": "92723", "url": "https://it.wikipedia.org/wiki?curid=3890154", "title": "Missione sui iuris di Baku", "text": ""}
{"id": "3890156", "revid": "458786", "url": "https://it.wikipedia.org/wiki?curid=3890156", "title": "Felipe Ovono", "text": ""}
{"id": "3890160", "revid": "288300", "url": "https://it.wikipedia.org/wiki?curid=3890160", "title": "Felipe Ovono Mbang", "text": ""}
{"id": "3890162", "revid": "287204", "url": "https://it.wikipedia.org/wiki?curid=3890162", "title": "18167 Buttani", "text": "18167 Buttani \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,7699733\u00a0UA e da un'eccentricit\u00e0 di 0,0741790, inclinata di 9,63706\u00b0 rispetto all'eclittica.\nL'asteroide \u00e8 dedicato all'astrofilo francese Philippe Buttani."}
{"id": "3890164", "revid": "767487", "url": "https://it.wikipedia.org/wiki?curid=3890164", "title": "Jean-Maxime Ndongo", "text": ""}
{"id": "3890168", "revid": "1870933", "url": "https://it.wikipedia.org/wiki?curid=3890168", "title": "Evans Kangwa", "text": ""}
{"id": "3890172", "revid": "767487", "url": "https://it.wikipedia.org/wiki?curid=3890172", "title": "Guess Who's Back?", "text": "Guess Who's Back? \u00e8 un album compilation del rapper statunitense 50 Cent, pubblicato il 26 aprile 2002 per l'etichetta indipendente Full Clip Records negli Stati Uniti. L'album \u00e8 stato prodotto da Trackmasters, DJ Clark Kent, Sha Money XL, Red Spyda e Terence Dudley. \"Guess Who's Back\"? \u00e8 riuscito ad arrivare sino alla ventottesima posizione della classifica \"Billboard\" 200."}
{"id": "3890181", "revid": "729019", "url": "https://it.wikipedia.org/wiki?curid=3890181", "title": "Antonov An-38", "text": "L'Antonov An-38 (in cirillico \u0410\u043d\u0442\u043e\u043d\u043e\u0432 \u0410\u043d-38) \u00e8 un aereo di linea regionale bimotore turboelica sviluppato dall'azienda ucraina Antonov nei primi anni novanta ed attualmente commercializzato dalla Novosibirsk Aircraft Production Association (NAPO).\nSviluppo del precedente An-28, avviato per introdurre sul mercato dell'aviazione civile un modello in grado di sostituire i pari ruolo al termine della loro vita operativa, se ne differenzia essenzialmente per l'allungamento della fusoliera e del conseguente aumento della quantit\u00e0 di posti a disposizione dei passeggeri e della capacit\u00e0 di carico.\nIl primo volo \u00e8 stato effettuato il 23 giugno 1994, mentre la certificazione internazionale \u00e8 stata concessa nel 2000.\nStoria.\nLa progettazione dell'An-38 ha inizio sin dal 1989, quando i progettisti dell'azienda ucraina comprendono che c'\u00e8 la richiesta di velivoli come l'An-28, ma con una capacit\u00e0 di carico di almeno 25-30 passeggeri. Il primo prototipo venne presentato durante il Paris Air Show del 1991.\nL'Antonov An-38 ha un design molto simile al suo predecessore l'Antonov An-28, in particolar modo i due velivoli condividono il profilo delle ali e la coda, ma la fusoliera \u00e8 stata allungata e vari accorgimenti tecnici hanno permesso diversi miglioramenti rispetto alla precedente versione. \u00c8 stato diminuito il consumo di carburante, migliorato il comfort e isolati acusticamente gli interni, diminuendo cos\u00ec il rumore interno. Inoltre per permettere il miglior funzionamento anche in condizioni avverse, sono stati introdotti alcuni accorgimenti come un radar meteorologico, sofisticati sistemi di navigazione e pneumatici a bassa pressione che consentono all'apparecchio di operare in aeroporti pi\u00f9 primitivi, per esempio dove la pista non \u00e8 perfettamente asfaltata oppure in presenza di ghiaccio o neve."}
{"id": "3890183", "revid": "72396", "url": "https://it.wikipedia.org/wiki?curid=3890183", "title": "Giacomo Gaglione", "text": "Biografia.\nNacque a Marcianise, in provincia di Caserta da una famiglia benestante. Era il primogenito di dieci figli. Si iscrisse al ginnasio di Caserta, per seguire la professione forense del padre.\nNel giugno del 1912 mentre si accingeva a sostenere l'esame per la licenza ginnasiale, avvert\u00ec i primi sintomi della malattia che lo avrebbe portato, tra l'altro, a non poter essere pi\u00f9 in grado di camminare, gli fu diagnosticata una poliartrite reumatoide deformante (spondilite anchilosante o malattia di Bechterew - Pierre Marie - Str\u00fcmpell). Inutili le varie cure a cui si sottopose: fanghi bollenti, operazione chirurgica, trazione ortopedica.\nNel 1919 si rec\u00f2 da Padre Pio con la speranza di ottenere una guarigione, ma al contrario questo incontro lo port\u00f2 ad accettare la sua malattia come missione cristiana. Divenne figlio spirituale del frate, il quale continu\u00f2 a guidarlo e ad assisterlo anche con il dono della bilocazione. Nel gennaio del 1921, fu visitato dal medico, poi divenuto santo, Giuseppe Moscati e nell'agosto dello stesso anno divent\u00f2 terziario Francescano facendone professione l'anno seguente, prendendo il nome di Francesco, in venerazione di Francesco d'Assisi.\nNell'agosto del 1929, dopo 17 anni di immobilit\u00e0, comp\u00ec il primo dei suoi nove pellegrinaggi a Lourdes, un'esperienza che poi divent\u00f2 il suo primo libro: \"Il pellegrinaggio di un'anima\". L\u00ec fond\u00f2 \"L'apostolato della sofferenza\", una \u00abfratellanza spirituale\u00bb concepita per convincere i malati \"che sono i prediletti dal Signore\". L'istituzione trov\u00f2 l'appoggio del vescovo di Caserta, mons. Natale Gabriele Moriondo, il fondatore fu ricevuto da Papa Pio XI, che lo nomin\u00f2 cavaliere Pro Ecclesia et Pontifice, mentre nel novembre del 1944, Pio XII, lo nomin\u00f2 commendatore all'Ordine di San Silvestro.\nDal 1952 l'Apostolato ebbe il suo periodico: \"Ostie sul mondo\". In quel periodo usc\u00ec il suo secondo libro: \"Allo specchio della mia anima\".\nIl 20 ottobre 1961 fu pubblicato il suo ultimo volume: \"50 anni di croce per saper sorridere\".\nMor\u00ec il 28 maggio 1962, il giorno successivo si celebr\u00f2 il funerale, dove parteciparono molte persone giunte da tutta l'Italia. Nel 1965 per volont\u00e0 di autorit\u00e0 ecclesiastiche la salma fu traslata nella chiesa parrocchiale di Sant'Andrea a Capodrise.\nDurante l'udienza generale con Giovanni Paolo II il 13 maggio 1998, il papa rivolse un saluto ai membri dell'Apostolato della sofferenza, giunti a piazza San Pietro con il vescovo Raffaele Nogaro, per celebrare il cinquantesimo anniversario dell'istituzione.\nIn occasione del 50\u00ba anniversario dalla morte, nel mese di maggio 2012, la diocesi di Caserta ha tenuto un convegno e una mostra sulla sua vita."}
{"id": "3890185", "revid": "767487", "url": "https://it.wikipedia.org/wiki?curid=3890185", "title": "Germain Sanou", "text": ""}
{"id": "3890187", "revid": "136198", "url": "https://it.wikipedia.org/wiki?curid=3890187", "title": "Michelle Castro", "text": ""}
{"id": "3890191", "revid": "767487", "url": "https://it.wikipedia.org/wiki?curid=3890191", "title": "Negli abissi del mare", "text": "Negli abissi del mare (\"Below the Surface\") \u00e8 un film muto del 1920 diretto da Irvin V. Willat sotto la supervisione di Thomas H. Ince. Sceneggiato da E. Magnus Ingleton da un soggetto di Luther Reed, il film aveva come interpreti Hobart Bosworth, Grace Darmond, Lloyd Hughes, George Webb, Gladys George, J.P. Lockney.\nTrama.\nUn sommergibile \u00e8 rimasto incagliato nel fondale marino, poco al largo di un'isola del New England. Martin Flint, il pi\u00f9 abile sommozzatore del posto, indossato lo scafandro da palombaro, si immerge, e, sapientemente coadiuvato dalla riva dal figlio Luther, riesce a trarre in salvo l'equipaggio.\nJames Arnold e la sua compagna e complice Edna Gordon, due faccendieri di Boston, vengono a sapere del salvataggio attraverso un articolo di un quotidiano, e decidono di sfruttare l'abilit\u00e0 dei Flint per recuperare l'oro che era a bordo di un brigantino naufragato anni prima nei pressi dell'isola. Martin rifiuta la proposta, ma Luther rimane ammaliato da Edna, che si fa passare per la sorella di James, e lo seduce, a scapito della tranquilla relazione che il giovane intratteneva con la compaesana Alice. Le informazioni che Martin ottiene da un investigatore privato, e secondo le quali i due bostoniani non condurrebbero una vita del tutto irreprensibile, a nulla valgono: Luther e Edna si sposano. La donna allora ha buon gioco nell'indurre Luther ad immergersi e a recuperare il tesoro, dopo di che sparisce, con l'oro, dalla circolazione.\nLuther, in preda a seri scompensi dovuti alle immersioni, e prostrato dall'abbandono della moglie, cade gravemente malato. Martin allora, convinto dell'indissolubilit\u00e0 del vincolo matrimoniale, ma anche su consiglio del medico, va alla ricerca della nuora, e la ritrova, insieme a James, in un locale di cabaret della citt\u00e0. La nave sulla quale Martin e l'infastidita Edna, seguiti in incognito da James, stanno facendo ritorno all'isola, a causa di un banco di nebbia collide con un'altra imbarcazione e cola a picco. Edna e James rimangono intrappolati nella cabina, mentre Martin, in virt\u00f9 della propria esperienza, \u00e8 fra i pochi sopravvissuti al naufragio.\nAppresa la notizia, l'inconsolabile Luther, nonostante il parere contrario del padre, vuole immergersi in prossimit\u00e0 del relitto, quanto meno per recuperare il cadavere della moglie. Quando \u00e8 sul fondo i cordami della sua tuta si impigliano nello scafo, e sar\u00e0 Martin a tuffarsi e, con una pericolosa immersione, a liberare il figlio. Luther e i genitori sono riuniti a casa qualche tempo dopo la sciagura, ed Alice, ben accetta, ricompare.\nProduzione.\nIl film fu prodotto dalla Thomas H. Ince Corporation con il titolo di lavorazione \"The Oath\".\nDistribuzione.\nIl copyright del film, richiesto da Thomas H. Ince, fu registrato il 13 maggio 1920 con il numero LP15109.\nDistribuito dalla Famous Players-Lasky Corporation, il film - presentato da Thomas H. Ince - usc\u00ec nelle sale cinematografiche degli Stati Uniti nel giugno 1920. In Finlandia, il film fu distribuito il 22 aprile 1923. In Italia venne distribuito nel 1923.\nNel settembre 2005, la Grapevine Video ha pubblicato il film in DVD NTSC.\nConservazione.\nCopie complete della pellicola si trovano conservate negli archivi della Library of Congress di Washington, in quelli del Filmmuseum di Amsterdam e in quelli dell'Academy Film Archive di Beverly Hills."}
{"id": "3890196", "revid": "104284049", "url": "https://it.wikipedia.org/wiki?curid=3890196", "title": "Antonio Majocchi", "text": "Biografia.\nArtista della prima met\u00e0 del Novecento, la sua attivit\u00e0 consisteva principalmente nella decorazione di pareti di opere architettoniche, come monumenti e chiese. Non trascurabile fu la sua attivit\u00e0 nella realizzazione di sculture e di quadri.\nPartecip\u00f2 a due edizioni della Biennale di Venezia, nel 1930 quando fu premiato per la pittura con il quadro \"Esopo racconta le favole\", e nel 1950 per la sezione incisione.\n\u00c8 omonimo di Antonio Majocchi, padre di Maria e Bruna."}
{"id": "3890201", "revid": "110157", "url": "https://it.wikipedia.org/wiki?curid=3890201", "title": "Haters (Tony Yayo)", "text": "Haters \u00e8 un brano musicale dell'artista hip hop statunitense Tony Yayo, pubblicato come secondo singolo dal suo secondo studio album. Il brano figura la collaborazione dei rapper 50 Cent, Shawty Lo e Roscoe Dash, e la produzione di Scoop DeVille. Il brano \u00e8 stato reso disponibile per il download digitale il 23 marzo 2011."}
{"id": "3890208", "revid": "46291", "url": "https://it.wikipedia.org/wiki?curid=3890208", "title": "Arbutus xalapensis", "text": "Arbutus xalapensis , comunemente nota come Texas Madrone o Texas Madro\u00f1o, \u00e8 una specie di pianta floreale della famiglia delle Ericaceae.\nDescrizione.\n\u00c8 un ampio cespuglio o un albero sempreverde di taglia piccolo-media, che cresce fino a 5\u201325 m di altezza, ha un tronco di diametro fino a 50\u00a0cm, con la corteccia liscia di colore arancione-marrone che si sfoglia in fogli sottili. \nLa dimensione varia regionalmente a seconda della quantit\u00e0 disponibile di acqua piovana, con piante piccole e a cespuglio nelle aree secche, come il Texas occidentale e il New Mexico, e alberi pi\u00f9 grandi nelle aree pi\u00f9 umide del Messico.\nLe piante che crescono in Texas, New Mexico e nel settore nordorientale del Messico sono raggruppate in una variet\u00e0 distinta, la \"A. xalapensis\" var. \"texana\", o anche in una specie distinta: la \"A. texana\", secondo alcuni botanici, ma altri non la considerano una specie a s\u00e9 stante.\nLe foglie sono da oblunghe a lanceolate, lunghe 5\u201317\u00a0cm e larghe 1.5\u20135\u00a0cm, con margine intero o serrato. I fiori sono a forma di campana, di colore bianco o rosa pallido, lunghi 5\u201310\u00a0mm, prodotti in singole pannocchie. Il frutto \u00e8 una bacca commestibile rossa dalla superficie corrugata di diametro pari a 1\u00a0cm, che contiene numerosi piccoli semi.\nDistribuzione e habitat.\nLa specie \u00e8 diffusa nei territori sudoccidentali degli Stati Uniti d'America (Texas occidentale e New Mexico) e, a sud, nella maggior parte del Messico e dell'America Centrale fino al Nicaragua.\nSi trova nei canyon e sulle montagne, su piani rocciosi e nei boschi di querce, ad altitudini fino ai 3.000 m nei territori meridionali, ma inferiori, fino a 600 m, nei territori settentrionali."}
{"id": "3890209", "revid": "1776051", "url": "https://it.wikipedia.org/wiki?curid=3890209", "title": "And Everything Slips Away", "text": "And Everything Slips Away \u00e8 il secondo album studio del gruppo musicale italiano Living Corpse prodotto da Ettore Rigotti pubblicato per la Coroner Records. L'album \u00e8 uscito sul mercato giapponese il 21 dicembre 2011 con l'aggiunta di due bonus track. Nel resto del mondo l'album \u00e8 stato pubblicato il 12 marzo 2012.\nTracce.\nTutte le tracce sono state scritte e composte dai Living Corpse."}
{"id": "3890211", "revid": "92723", "url": "https://it.wikipedia.org/wiki?curid=3890211", "title": "Diocesi di Arica", "text": ""}
{"id": "3890213", "revid": "1354930", "url": "https://it.wikipedia.org/wiki?curid=3890213", "title": "Grand Prix d'Ouverture La Marseillaise 2012", "text": "Il Grand Prix d'Ouverture La Marseillaise 2012, trentatreesima edizione della corsa e valevole come evento dell'UCI Europe Tour 2021 e come prima prova della Coppa di Francia categoria 1.1, si svolse il 29 gennaio 2021 su un percorso di 139,7\u00a0km, con partenza e arrivo a Marsiglia, in Francia. La vittoria fu appannaggio del francese Samuel Dumoulin, che complet\u00f2 il percorso in 3h39'29\", alla media di 38,190\u00a0km/h, precedendo l'italiano Marco Marcato ed il connazionale Arthur Vichot.\nSul traguardo di Marsiglia 82 ciclisti, su 136 partiti dalla medesima localit\u00e0, portarono a termine la competizione.\nSquadre e corridori partecipanti.\nParteciparono alla competizione 17 squadre, tre UCI ProTeam, nove con licenza UCI Professional Continental e cinque con licenza UCI Continental. Ogni squadra era composta da 8 atleti."}
{"id": "3890215", "revid": "767487", "url": "https://it.wikipedia.org/wiki?curid=3890215", "title": "Ladri di biciclette (romanzo)", "text": "Ladri di biciclette \u00e8 un romanzo di Luigi Bartolini pubblicato inizialmente dall'editore Poli nel 1946, per poi essere ripubblicato da Longanesi nel 1948. Il romanzo ha provvisto lo spunto iniziale per l'omonimo film di Vittorio De Sica del 1948.\nTrama.\nIl romanzo segue le vicende dei furti di biciclette subiti dall'autore nella Roma dell'immediato dopoguerra, e dei relativi ritrovamenti."}
{"id": "3890216", "revid": "599013", "url": "https://it.wikipedia.org/wiki?curid=3890216", "title": "Suore del Sacro Cuore di Ges\u00f9 (Saint-Jacut-les-Pins)", "text": "Le Suore del Sacro Cuore di Ges\u00f9 (in francese \"S\u0153urs du Sacr\u00e9-C\u0153ur de J\u00e9sus\") sono un istituto religioso femminile di diritto pontificio: le suore di questa congregazione pospongono al loro nome la sigla S.S.C.J.\nStoria.\nLa congregazione fu fondata il 25 aprile 1816 a Saint-Jacut-les-Pins da Ang\u00e9lique Le Sourd (1767-1835) per la visita a domicilio dei malati poveri e per l'istruzione gratuita delle fanciulle povere e degli orfani: i primi statuti, redatti da Louis Barb\u00e9, parroco di Saint-Jacut e superiore della comunit\u00e0, furono approvati dal vescovo di Vannes, Henri-Marie de Bruc, il 26 maggio 1823.\nNel 1827, grazie al nuovo parroco Jean Corvoisier, le suore di Saint-Jacut ottennero il riconoscimento civile da parte di Carlo X e la licenza di esercitare l'insegnamento sul territorio comunale. Per poter estendere il loro ambito d'azione le religiose adottarono gli statuti delle Figlie di Ges\u00f9, gi\u00e0 approvati, e il 30 dicembre 1854 ottennero un decreto di Napoleone III che le autorizzava ad aprire scuole in tutto l'impero.\nLe suore aprirono numerose scuole nel territorio delle diocesi di Vannes, Nantes e Quimper. Dopo la promulgazione delle leggi anticongregazioniste, per evitare di perdere le scuole dovettero accettare la secolarizzazione; per essere riconosciuta almeno come congregazione ospedaliera, dopo il 1904 accettarono la direzione di alcuni orfanotrofi.\nA causa delle difficolt\u00e0 in patria, le religiose iniziarono a dedicarsi all'apostolato all'estero: le prime filiali sorsero in Sudafrica e Canada, dove le suore affiancarono i missionari Oblati di Maria Immacolata, poi in Belgio e negli Stati Uniti d'America; nel 1954 iniziarono a dedicarsi all'attivit\u00e0 propriamente missionaria nel Manitoba, e poi in Camerun, Ciad e Per\u00f9.\nL'istituto ricevette il pontificio decreto di lode il 6 giugno 1957.\nAttivit\u00e0 e diffusione.\nLe suore del Sacro Cuore si dedicano all'istruzione e all'educazione cristiana della giovent\u00f9, all'assistenza a malati e anziani in ospedali, cliniche, case di riposo e a domicilio, alla direzione di orfanotrofi, al servizio sociale in terra di missione.\nOltre che in Francia, sono presenti in Camerun, Canada, Honduras, Madagascar, Messico, Papua Nuova Guinea, Regno Unito, Stati Uniti d'America; la sede generalizia \u00e8 a Parigi.\nAlla fine del 2008 la congregazione contava 615 religiose in 104 case."}
{"id": "3890226", "revid": "287814", "url": "https://it.wikipedia.org/wiki?curid=3890226", "title": "Resistenza di Maratea", "text": ""}
{"id": "3890233", "revid": "1543377", "url": "https://it.wikipedia.org/wiki?curid=3890233", "title": "Buzzin' (Mann)", "text": "Buzzin' \u00e8 un brano musicale dell'artista hip hop statunitense Mann. Scritto da Mann, The Jackie Boyz e J.R. Rotem e prodotto da quest'ultimo, il brano \u00e8 stato pubblicato come singolo il 25 ottobre 2010 come primo singolo dell'album di debutto di Mann \"Mann's World\". \"Buzzin'\" \u00e8 basata su un campionamento di \"I Can't Wait\", brano del 1986 di Nu Shooz. Il remix ufficiale del brano, figura la collaborazione del rapper 50 Cent, ed \u00e8 stato pubblicato come singolo il 21 dicembre 2010."}
{"id": "3890234", "revid": "287204", "url": "https://it.wikipedia.org/wiki?curid=3890234", "title": "Georg Spath", "text": ""}
{"id": "3890236", "revid": "203463", "url": "https://it.wikipedia.org/wiki?curid=3890236", "title": "Emanuele Muzio", "text": "Biografia.\nTrasferitosi con la famiglia a Busseto nel 1826, frequent\u00f2 da bambino la locale scuola di musica diretta da Ferdinando Provesi. Ivi conobbe Giuseppe Verdi, all'epoca assistente del Provesi, e Antonio Barezzi che lo prese a benvolere aiutandolo ad ottenere il posto di organista supplente. Nel 1843, sempre grazie ai buoni uffici del Barezzi, consegu\u00ec una borsa di studio per potersi perfezionare in composizione a Milano avendo come maestro lo stesso Verdi, con cui visse in stretto contatto per alcuni anni. In quell'epoca Muzio matur\u00f2 nei confronti del bussetano un'ammirazione reverenziale e un affetto che sarebbero durati per tutta la vita. Verdi ne apprezz\u00f2 le doti umane e professionali e nel 1847 lo utilizz\u00f2 come assistente nelle prime rappresentazioni di \"Macbeth\", a Firenze e de \"I masnadieri\" a Londra. \nNel 1851 inaugur\u00f2 il \"Teatro italiano\" di Bruxelles con la sua opera prima, \"Giovanna la Pazza\", che riscosse un certo successo, cui fecero seguito altre tre opere, tutte rappresentate su piazze italiane (Milano e Bologna) ed accolte abbastanza favorevolmente dal pubblico. Muzio prefer\u00ec tuttavia abbandonare per sempre la composizione (1858) per potersi dedicare interamente alla direzione d'orchestra, facendosi conoscere ed apprezzare sia in Italia che all'estero (Gran Bretagna, Francia e vari paesi americani). \nDurante un suo soggiorno negli Stati Uniti contrasse matrimonio con la cantante statunitense Lucy Simons. L'unione, celebrata nel 1863, non fu felice e si concluse a Parigi una decina di anni pi\u00f9 tardi con la separazione legale dei coniugi. \nAgli inizi degli anni settanta dell'Ottocento gli venne affidata la direzione del \"Th\u00e9\u00e2tre-Italien\" (o \"Th\u00e9\u00e2tre des Italiens\") di Parigi, fra le pi\u00f9 antiche e prestigiose istituzioni liriche francesi. L'incarico fu svolto dal Muzio fino alla chiusura definitiva del Teatro, che ebbe luogo nel 1878. Accompagn\u00f2 Verdi nella tourn\u00e9e organizzata in vari paesi europei per far conoscere la Messa di requiem, sostituendo spesso il suo ex-maestro ed amico nella direzione orchestrale. Ritiratosi definitivamente a Parigi si dedic\u00f2 all'insegnamento del canto (fra le sue allieve vi fu anche Adelina Patti). Pochi mesi prima di morire (1890) nomin\u00f2 Verdi suo esecutore testamentario.\nIl compositore e direttore d'orchestra.\nPur essendo considerato un \u00ab...compositore discreto...\u00bb, Emanuele Muzio non \u00e8 mai veramente entrato con le sue opere (\"Claudia\" (1853), \"Le due regine\" (1856) e \"La Sorrentina\" (1857), oltre alla gi\u00e0 citata \"Giovanna la Pazza\" del 1851) nel grande repertorio lirico italiano e internazionale, venendo presto dimenticato come autore melodrammatico. Egli stesso, forse influenzato anche da alcune critiche sfavorevoli, prefer\u00ec, sul finire degli anni cinquanta dell'Ottocento, abbandonare la composizione per dedicarsi interamente alla direzione orchestrale trovandola pi\u00f9 congeniale al proprio temperamento. In tale attivit\u00e0 espresse il meglio di se stesso, e tuttora viene ricordato come \u00ab...uno dei migliori direttori d'orchestra della sua generazione...\u00bb, particolarmente apprezzato nel repertorio verdiano. Verdi stesso ne era consapevole e non manc\u00f2 di avvalersi ripetutamente dei servigi dell'amico, valorizzandone nel contempo le doti di grande interprete della propria drammaturgia. Nella prima assoluta francese di Aida, rappresentata al \"Th\u00e9\u00e2tre des Italiens\" nel 1873, egli stesso, che aveva diretto l'opera in prima serata chiese di essere sostituito da Muzio nelle successive rappresentazioni; tre anni pi\u00f9 tardi, nello stesso teatro, allorch\u00e9 si fece conoscere al pubblico francese \"La forza del destino\" (1876), il grande bussetano accett\u00f2 di contribuire a curarne l'allestimento a condizione che a dirigerla fosse il suo allievo di un tempo. Fu sempre Verdi, come gi\u00e0 si \u00e8 accennato, a volerlo al suo fianco nella tourn\u00e9e europea della Messa di Requiem affinch\u00e9 potesse alternarsi con lui nella direzione orchestrale. Solo la morte di Muzio pose per sempre fine a una collaborazione, e un'amicizia, durata quasi cinquant'anni, gettando Verdi nel pi\u00f9 cupo sconforto."}
{"id": "3890238", "revid": "6923", "url": "https://it.wikipedia.org/wiki?curid=3890238", "title": "Depside", "text": "Un depside \u00e8 un tipo di composto polifenolico costituito da due o pi\u00f9 unit\u00e0 aromatiche monocicliche collegate da legami esterei. \nI depsidi sono pi\u00f9 frequentemente rinvenuti nei licheni, ma sono stati isolati anche dalle piante vascolari pi\u00f9 evolute, incluse le specie delle Ericaceae, delle Lamiaceae, delle Papaveraceae e delle Myrtaceae.\nI depsidi possiedono propriet\u00e0 antibiotica, anti-HIV, antiossidante e anti-proliferativa.\nCome inibitori della sintesi delle prostaglandine e della biosintesi del leucotriene B4, i depsidi sono potenti farmaci antinfiammatori non steroidei.\nUna \"depsidasi\" \u00e8 un tipo di enzima, che taglia i legami depsidici. Uno di questi enzimi \u00e8 la tannasi.\nL'acido giroforico, che si trova nel lichene \"Cryptothecia rubrocincta\", \u00e8 un depside."}
{"id": "3890240", "revid": "729019", "url": "https://it.wikipedia.org/wiki?curid=3890240", "title": "Paralisi periodica ipocaliemica", "text": "La paralisi periodica ipocaliemica sigla inglese HypoKPP) \u00e8 un disturbo miopatico che prevede la presenza di occasionali episodi di debolezza muscolare fluttuante, dovuto a eccessivo consumo di potassio durante le fasi critiche, a causa di disfunzioni dei canali ionici della giunzione neuromuscolare. Si tratta di una \"canalopatia\" neuromuscolare.\nLe cellule assorbono troppo potassio lasciandone poco disponibile nel sangue: a causa di una disfunzione dei canali del sodio o del calcio, i canali del potassio diventano iperattivi consumandone troppo.\nFa parte di un gruppo di malattie genetiche che include paralisi periodica tireotossica e paralisi periodica ipercaliemica, denominato paralisi periodiche famigliari. Solitamente sono malattie ereditarie con trasmissione dominante sebbene di possa verificare la mutazione genetica casuale in famiglia.\nSi osservano due forme distinte di coinvolgimento muscolare nella paralisi periodica ipocaliemica, episodi di paralisi e miopatia fissa, possono verificarsi separatamente o insieme. La pura forma paralitica episodica si verifica pi\u00f9 comunemente, la combinazione di episodi di paralisi e di una miopatia lentamente progressiva \u00e8 meno comune, la forma pura miopatica senza o quasi episodi di paralisi \u00e8 rara:\nTipo 1, con episodi di paralisi (appartenente alle canalopatie calciche): il sintomo principale \u00e8 costituito da attacchi di paralisi flaccida reversibile con una concomitante ipocaliemia che generalmente porta a paraparesi o tetraparesi, ma risparmia i muscoli respiratori.\nTipo 2, forma miopatica, \"con talvolta sporadiche paralisi o debolezza fluttuante (ipostenia) di segmenti muscolari, o generale\" (gruppo delle canalopatie sodiche): miopatia lentamente progressiva, affaticabilit\u00e0 muscolare fissa (astenia), con possibile miotonia, ipereccitabilit\u00e0 neuromuscolare, spasmo, contrattura, mialgia e crampi (spasmodicit\u00e0, rigidit\u00e0 lieve e flaccidit\u00e0 possono coesistere nella forma miopatica); inizia spesso come intolleranza all'esercizio prevalentemente agli arti inferiori; di solito non porta a una grave invalidit\u00e0. Questa debolezza fissa astenica-ipostenica lieve deve essere distinta dalla debolezza reversibile ipostenica che esiste tra gli attacchi acuti di debolezza muscolare in alcuni individui affetti.\nUn episodio acuto pu\u00f2 essere scatenato da fatti che causano eccessivo consumo di potassio, come assunzione di grandi quantit\u00e0 di carboidrati, perdita di potassio per disidratazione e ipovolemia, eccessiva assunzione di sale, alcol (dopo periodo di riposo) o zuccheri, stress con paura/ansia, freddo, anestesia generale, riposo dopo esercizio intenso, o direttamente l'esercizio fisico intenso o lo sforzo ripetuto eccessivo.\nUna percentuale di pazienti, circa il 74%, in entrambe le forme e non solo nella 2, pu\u00f2 sviluppare un'ulteriore miopatia con ipostenia fissa del muscolo scheletrico, detta \"miopatia vacuolare\"; altri hanno comorbilit\u00e0 con la cardiomiotonia detta sindrome di Andersen-Tawil, di cui la paralisi periodica \u00e8 un sintomo comune assieme ai disturbi del sistema di conduzione del cuore e anomalie come clinodattilia; occorre quindi controllare la possibile presenza di aritmia cardiaca fissa (aritmie lievi possono invece verificarsi durante un attacco di debolezza di HypoKPP). Il trattamento consiste nell'evitare situazioni scatenanti e nel curare i sintomi (ad esempio con farmaci o assunzione di potassio nei momenti di crisi muscolare).\nCause.\nLa paralisi periodica ipocaliemica \u00e8 dovuta a mutazioni genetiche. Nella maggior parte dei casi, si tramanda attraverso le famiglie come una malattia autosomica dominante. Di tanto in tanto, si verifica in modo casuale nelle famiglie. Si ritiene che il disturbo sia legato a problemi nel modo in cui il corpo controlla i livelli di sodio e potassio nelle cellule. A differenza di altre forme di paralisi periodica, una persona con paralisi congenita ipocaliemica ha livelli ematici molto bassi di potassio e una funzione tiroidea normale durante gli episodi di debolezza. La condizione si verifica in circa 1 ogni 100.000 persone, e colpisce pi\u00f9 spesso gli uomini che le donne. La prevalenza \u00e8 leggermente pi\u00f9 alta negli uomini asiatici che hanno anche disturbi della tiroide.\nSintomi.\nIl disturbo coinvolge attacchi di debolezza muscolare o la perdita di movimento muscolare (paralisi), con sintomi di ipocaliemia che vanno e vengono.\nTra gli attacchi la forza muscolare \u00e8 solitamente normale. Gli attacchi di solito iniziano nell'infanzia o nell'adolescenza, con delle grandi differenze individuali nella frequenza: alcune persone hanno attacchi pi\u00f9 volte al giorno, altre solo una volta al mese o all'anno. Gli attacchi durano solo 1 a 2 ore, ma a volte possono durare anche un giorno. Questi non sono di solito abbastanza gravi da rendere necessaria una terapia. La debolezza o paralisi:\nPoi ci sono molte situazioni che aumentano il rischio di sviluppare un attacco. I trigger possono includere:\nGenetica.\nLe mutazioni nei geni che possono causare paralisi periodica ipocaliemica sono:\nI potenziali d'azione del sistema nervoso centrale provocano end-plate potenziali a livello della giunzione neuromuscolare che provoca l'ingresso di ioni sodio e depolarizzazione della cellula muscolare. Questa depolarizzazione si propaga per i tubuli T dove si attiva l'ingresso di ioni calcio dal reticolo sarcoplasmatico attraverso il recettore della rianodina RyR1. Questi eventi causano la contrazione del muscolo. La depolarizzazione induce successivamente l'apertura di canali del potassio, questa corrente in uscita permette la ripolarizzazione della cellula, nella quale il calcio viene portato nuovamente nel reticolo da una pompa del calcio ATP-dipendente. Mutazioni che alterano la struttura e la funzione normale di questi canali quindi interrompono la regolazione della contrazione muscolare, portando ad episodi di grave debolezza muscolare o paralisi. Le mutazioni sono state identificate in residui di arginina che compongono il sensore di tensione di Nav1.4. Questo sensore di tensione comprende l'alfa elica S4 di ciascuno dei quattro domini transmembrana (I-IV) della proteina, e contiene residui basici che permettono solo l'ingresso degli ioni di sodio positivi a tensioni membrana appropriati bloccando o aprendo il canale pori. In Cav1.1, le mutazioni sono stati trovati anche in domini II e IV. Queste mutazioni portano quindi a una perdita di funzione, per cui i canali non possono aprirsi normalmente. In pazienti con mutazioni in SCN4A o CACNA1S, pertanto, il canale ha una ridotta eccitabilit\u00e0 e segnali dal sistema nervoso centrale non sono in grado di depolarizzare il muscolo. Come risultato, il muscolo non pu\u00f2 contrarsi efficientemente (paralisi). La condizione \u00e8 ipocalemica perch\u00e9 una bassa concentrazione extracellulare di ioni potassio far\u00e0 s\u00ec che il muscolo si ripolarizzi al potenziale di riposo pi\u00f9 rapidamente, cos\u00ec anche se la conduttanza di calcio si verifica non pu\u00f2 essere sostenuta. E diventa pi\u00f9 difficile raggiungere la soglia di calcio in cui il muscolo pu\u00f2 contrarsi, e anche se questo \u00e8 raggiunto il muscolo \u00e8 pi\u00f9 probabile che rilassarsi. Per questo motivo, la gravit\u00e0 potrebbe essere ridotta se la concentrazione di ioni potassio fosse mantenuta elevata. Questa condizione \u00e8 ereditata con modalit\u00e0 autosomica dominante (ma con un'alta percentuale di casi sporadici, legati a mutazioni contratte nel corso della vita), il che significa che una copia del gene alterato in ogni cella \u00e8 sufficiente a causare la malattia.\nTest.\nIl medico pu\u00f2 sospettare paralisi periodica ipocaliemica sulla base di una storia familiare della malattia. Altri indizi per completare la diagnosi sono sintomi di debolezza muscolare che vanno e vengono. Prima di un attacco, ci pu\u00f2 essere rigidit\u00e0 a livello di una gamba o pesantezza alle gambe o alle braccia. Tra gli attacchi, un esame fisico non mostra nulla di anormale. Durante un attacco invece, i riflessi muscolari sono ridotti o assenti, ed i muscoli tendono ad afflosciarsi piuttosto che a restare rigidi. I gruppi muscolari vicino al corpo, come spalle e fianchi, sono coinvolti pi\u00f9 spesso che le braccia e le gambe.\nI livelli di potassio nel sangue possono normalmente, senza attacco, apparire corretti. Ci possono essere leggere variazioni su marcatori che indicano problemi muscolari.\nLe persone affette da paralisi periodica ipocaliemica sono spesso classificati come aventi una paralisi isterica. La tendenza del paziente con questo disturbo ad essere paralizzato in situazioni 'fight or fly' contribuisce ulteriormente alla tentazione di dichiarare il disordine come legato a problematiche di ordine psichiatrico. Non si tratta di un problema psicosomatico.\nNegli attacchi acuti occorre effettuare diagnosi differenziale con ictus, crisi miastenica, crisi diabetica, mielite trasversa e sindrome di Guillain-Barr\u00e9. Occorre escludere comunque altre miopatie, disturbi neurologici e ipertiroidismo.\nTrattamento.\nL'obiettivo del trattamento \u00e8 quello di alleviare i sintomi e prevenire ulteriori attacchi. Gli attacchi sono raramente gravi abbastanza da richiedere un trattamento di emergenza. Tuttavia, la debolezza pu\u00f2 peggiorare con attacchi ripetuti, per cui un trattamento per impedire gli attacchi deve avvenire il pi\u00f9 presto possibile. Il potassio somministrato durante un episodio di paralisi pu\u00f2 interrompere l'attacco, si preferisce la somministrazione orale.\nSembra che l'assunzione di integratori di potassio non possa per\u00f2 prevenire gli attacchi. Nella forma miopatica cronica gli integratori possono aiutare il paziente (non solo potassio ma anche magnesio, calcio ed enzimi). Evitare alcool e seguire una dieta povera di carboidrati pu\u00f2 aiutare.\nL'acetazolamide pu\u00f2 aiutare a prevenire gli attacchi di debolezza. L'acetazolamide \u00e8 in grado di attivare il canale del K calcio attivato (BK) a concentrazioni submicromolari con ripolarizzazione della fibra. L'acetazolamide \u00e8 anche in grado di inibire il trasportatore monocarbossilato (MCT) e ridurre l'efflusso di lattato impedendo cos\u00ec la genesi di miopatia vacuolare. Questo farmaco inibisce anche la anidrasi carbonica (CA) legata alla membrana, gli enzimi, con effetti sui meccanismi extra-/intracellulari di scambio protonico.\nPrognosi.\nA volte gli attacchi scompaiono nel corso della vita per conto proprio. Tuttavia, la presenza cronica di questi episodi di paralisi pu\u00f2 causare debolezza muscolare progressiva, presente anche tra gli attacchi. La paralisi periodica ipocaliemica risponde bene al trattamento."}
{"id": "3890244", "revid": "767487", "url": "https://it.wikipedia.org/wiki?curid=3890244", "title": "Pass the Patron", "text": "Pass the Patron \u00e8 un brano musicale dell'artista hip hop statunitense Tony Yayo, pubblicato come primo singolo dal suo secondo album in studio. Il brano figura la collaborazione dei rapper 50 Cent. Il singolo \u00e8 stato reso disponibile per il download digitale il 20 maggio 2010."}
{"id": "3890247", "revid": "300067", "url": "https://it.wikipedia.org/wiki?curid=3890247", "title": "Zhejiang Whirlwinds", "text": ""}
{"id": "3890254", "revid": "183694", "url": "https://it.wikipedia.org/wiki?curid=3890254", "title": "Georg Renatus Solta", "text": "Vita.\nNato a Vienna, compie i primi studi a Linz, diplomandosi a pieni voti il 13 giugno 1934 al locale Liceo classico (\"humanistisches Gymnasium\"). Dall'autunno dello stesso anno frequenta i corsi dell'Universit\u00e0 di Vienna, approfondendo in particolare gli studi di linguistica comparativa indoeuropea, linguistica balcanica, filologia classica e filologia romanza. La sua carriera accademica inizia prima ancora di completare gli studi: dal 1\u00ba luglio 1938 \u00e8 bibliotecario dell'Istituto di indoeuropeistica (\"Institut f\u00fcr Indogermanistik\") dell'Universit\u00e0 di Vienna, e in breve tempo diviene assistente di ricerca (1\u00ba luglio 1940). Suoi mentori sono Paul Kretschmer, Wilhelm Havers e Albin Lesky. Consegue il dottorato di ricerca con una dissertazione relativa agli \"Studi di toponomastica paleoitalica\" (\"Altitalische Ortsnamenstudien\"). Secondo alcune affermazioni dello stesso Solta, un importante riferimento e modello di studioso fu per lui Norbert Jokl, ebreo, suo docente all'Universit\u00e0 di Vienna, assassinato nel 1942 dai nazisti austriaci. Jokl lo avvi\u00f2 in particolare allo studio della linguistica albanese, disciplina di cui era stato tra i fondatori.\nLe vicende relative a Jokl, cos\u00ec come narrate dallo stesso Solta, si svolsero tra il 1938 ed il 1942. Noto in tutto il mondo assieme al collega padovano Carlo Tagliavini per i pionieristici studi di albanistica, Jokl si ritrov\u00f2 da un giorno all'altro privato della cattedra (il 20 maggio 1938), a seguito dell'Anschluss e del susseguente intensificarsi delle persecuzioni antiebraiche. Nonostante l'intervento di Tagliavini, e dello stesso Ministro degli Esteri italiano, Galeazzo Ciano, per procurargli un posto come bibliotecario in Albania (allora annessa all'Italia), a Jokl fu negato il necessario consenso all'espatrio. Solta fu uno dei pochi che lo continu\u00f2 a frequentare, a rischio della vita: il docente ebreo era ridotto a vivere in un appartamento di poche stanze, di cui due adibite a biblioteca, continuando a svolgere le proprie ricerche. \nIl 4 marzo 1942 Jokl fu prelevato dalla Gestapo ed inviato al campo di raccolta (\"Sammellager\") per essere deportato. Solta si rivolse allora ad Ernst Kaltenbrunner, \"SS-Gruppenf\u00fchrer\" a Vienna e suo antico compagno di scuola a Linz, cercando di salvare il suo maestro ed amico, ma gli fu risposto che ormai non era pi\u00f9 competenza delle \"SS\" di Vienna impedirne la deportazione. Jokl mor\u00ec nel maggio dello stesso anno in circostanze mai del tutto chiarite, durante il trasferimento a Maly Trostenets.\nDopo la guerra, e dopo un'interruzione per motivi di salute, Solta riprende la sua carriera accademica dal 1949, come consulente scientifico: posizione in cui rimane anche dopo la sua abilitazione, conseguita nel 1953 (\"Zur Stellung des Armenischen innerhalb der indogermanischen Sprachen\" [\"La collocazione dell'armeno nell'ambito delle lingue indoeuropee\"]). Solo dal 1955 ritorna ad essere assistente all'Istituto di indoeuropeistica, essendo infine promosso nel 1967 a professore straordinario e nel 1973 a professore ordinario di linguistica indoeuropea. \nEletto nel 1984 membro corrispondente della classe storico-filosofica dell'Accademia austriaca delle scienze, Solta si contraddistingue, oltre che per i suoi studi di ambito indoeuropeistico e balcanico (sua la tesi dell'influsso del latino balcanico nel successivo sviluppo delle lingue slave meridionali e dell'albanese), anche per l'alto profilo accademico e personale riconosciutogli da colleghi e allievi. \u00c8 stato grande ammiratore degli studi indoeuropeistici italiani, ed un devoto cattolico.\nMuore a Vienna il 2 maggio 2005.\nBibliografia.\nManfred Mayrhofer, \"Georg Renatus Solta\", in \u00abAlmanach der \u00d6sterreichischen Akademie der Wissenschaften\u00bb, 155, 2005; pp.\u00a0559\u2013570 (Necrologio e bibliografia)."}
{"id": "3890263", "revid": "37401", "url": "https://it.wikipedia.org/wiki?curid=3890263", "title": "Interrogazione (politica)", "text": ""}
{"id": "3890265", "revid": "729019", "url": "https://it.wikipedia.org/wiki?curid=3890265", "title": "Coppa del Mondo di slittino 2009", "text": "La Coppa del Mondo di slittino 2008/09, trentaduesima edizione della manifestazione organizzata dalla Federazione Internazionale Slittino, ebbe inizio il 29 novembre 2008 ad Igls, in Austria, e si concluse il 21 febbraio 2009 a Whistler, in Canada. Furono disputate trentadue gare, nove nel singolo uomini, nel singolo donne e nel doppio e cinque nella gara a squadre in nove differenti localit\u00e0. Nel corso della stagione si tennero anche i Campionati mondiali di slittino 2009 a Lake Placid, negli Stati Uniti d'America, competizione non valida ai fini della Coppa del Mondo.\nLe coppe di cristallo, trofeo conferito ai vincitori del circuito, furono assegnate all'italiano Armin Z\u00f6ggeler per quanto concerne la classifica del singolo uomini, la tedesca Tatjana H\u00fcfner conquist\u00f2 il trofeo del singolo donne, la coppia azzurra formata da Christian Oberstolz e Patrick Gruber si aggiudic\u00f2 la vittoria del doppio e la Germania primeggi\u00f2 nella classifica della gara a squadre."}
{"id": "3890266", "revid": "1993636", "url": "https://it.wikipedia.org/wiki?curid=3890266", "title": "Distretto di K\u0259lb\u0259c\u0259r", "text": "Il distretto di K\u0259lb\u0259c\u0259r (o anche Kelbajar o Kalbajar) \u00e8 un distretto dell'Azerbaigian; al termine della guerra del Nagorno Karabakh \u00e8 per\u00f2 risultato sotto controllo armeno rientrando nella repubblica \"de facto\" del Nagorno Karabakh, nella quale \u00e8 stato diviso tra la regione di Martakert e quella di \u0160ahowmyan. Dal 25 novembre 2020 \u00e8 tornato sotto il controllo azero.\nIl suo omonimo capoluogo \u00e8 stato ribattezzato in armeno K'arva\u010d\u0323a\u1e59.\nStoria.\nIl nome armeno del distretto \u00e8 \"K'arva\u010d\u0323a\u1e59\" (\u0554\u0561\u0580\u057e\u0561\u0573\u0561\u057c), corrispondente all'antico distretto di \"Vaykunik\", uno dei dodici cantoni che formavano l'antica regione dell'Artsakh. Era anche conosciuto come \"Khachen superiore\" o \"Tsar\" (dal nome del suo capoluogo) e fu governato da uno dei rami del Principato di Khachen fino agli inizi del XIX secolo allorch\u00e9 fin\u00ec sotto controllo russo.\nAgli inizi del XVII secolo buona parte della popolazione armena era stata deportata ed il suo posto preso da comunit\u00e0 curde.\nAl tempo del Kurdistan Rosso (\"Kurdistan Uyezd\"), distretto amministrativo sovietico in vigore tra il 1923 ed il 1929, quasi tre quarti della popolazione era composta da curdi. Dopo le deportazioni di Stalin la regione rimase prevalentemente abitata da azeri.\nIl distretto al tempo della guerra.\nPrima dello scoppio del conflitto la composizione etnica del territorio vedeva gli azeri all'83,19%, gli armeni al 14,79% ed i curdi all'1,88%, per un totale complessivo di poco meno di abitanti.\nA seguito delle vicende politiche che portarono alla nascita della repubblica del Nagorno Karabakh, l'Azerbaigian si attiv\u00f2 militarmente (fine gennaio 1992) per recuperare il controllo del territorio. Prese avvio cos\u00ec la guerra che, dopo alterne vicende, si concluder\u00e0 con l'Accordo di Bi\u0161kek e la firma del cessate il fuoco a maggio del 1994.\nAl termine della battaglia di Kelbajar (27 marzo - 3 aprile 1993) l'intero territorio fu conquistato dall'Esercito di difesa del Nagorno Karabakh.\nRitorno al controllo azero.\nL'accordo sul cessate il fuoco che ha posto fine alla guerra dell'Artsakh del 2020, ha previsto il ritorno di gran parte del distretto, ad eccezione dell'area orientale che costituiva una parte dell'ex Oblast autonomo del Nagorno-Karabakh, al controllo dell'Azerbaigian dal 25 novembre 2020."}
{"id": "3890269", "revid": "810736", "url": "https://it.wikipedia.org/wiki?curid=3890269", "title": "Interrogazione (linguistica)", "text": "L'interrogazione o domanda \u00e8 un tipo di atto linguistico teso a richiedere all'interlocutore un'informazione o un'azione. Pu\u00f2 essere effettuato attraverso mezzi morfologici (utilizzo di particelle dedicate), sintattici (inversione dell'ordine) o prosodici (intonazione).\nCaratteristiche.\nSono dette \"proposizioni interrogative\", \"frasi interrogative\" o solo \"interrogative\" le proposizioni che servono a formulare o esplicitare una domanda o una richiesta. In particolare, tramite l'interrogazione si domanda un'informazione (\"Che ore sono?\") o si richiede una prestazione (\"Chiudi la porta, per favore?\"). Si distingue generalmente tra domande \"totali\" (dette anche \"polari\", \"chiuse\" o \"s\u00ec/no\"; in inglese, \"sentence-questions\") e domande \"parziali\" (dette anche \"domande-k\" o \"aperte\"; in inglese, \"wh-questions\"). Le prime richiedono risposte olofrastiche, cio\u00e8 un s\u00ec o un no (ad esempio: \"Hai visto Mario?\") e sono dette \"totali\" perch\u00e9 la sostanza evocata dall'enunciato \u00e8 messa in questione nella sua interezza. Le seconde, caratterizzate da marche di interrogazione del tipo \"chi\", \"cosa\", \"come\", \"quando\" ecc., sono \"aperte\" nel senso che sollecitano risposte senza una struttura predeterminata e \"parziali\" perch\u00e9 hanno per argomento solo una parte della sostanza evocata dall'enunciato (ad esempio: \"Chi \u00e8 uscito?\" \u00c8 certo che qualcuno sia uscito e la domanda verte solo su chi sia uscito). Esistono poi le cosiddette \"domande-coda\" (in inglese, \"tag-questions\"): si tratta di frasi dichiarative, che, tramite l'aggiunta di una coda, fungono da domande polari. La coda \u00e8 una ripresa che pu\u00f2 essere negativa (se riprende una frase affermativa) o positiva (se riprende una frase negativa):\nVa sottolineato che, nelle riprese, i punti di attacco ('alive' e 'like') sono richiamati da sostituenti zero: \"You are still alive, aren't you \u00d8?\"\nA distinguere una domanda da un'affermazione \u00e8 di norma l'intonazione. Ad esempio, in italiano, \u00e8 l'intonazione ascendente che caratterizza le interrogazioni. La lingua francese usa tre diverse strategie di interrogazione. Il registro medio prevede di ricorrere a tratti prosodici: l'affermazione \"Tu as fait \u00e7a\" ('Tu hai fatto questo') viene pronunciata con intonazione ascendente in modo da risultare \"Tu as fait \u00e7a?\". In alternativa, il francese usa un morfema specifico (\"Est-ce que...?\", ), da cui risulta \"Est-ce que tu as fait \u00e7a?\" (letteralmente '\u00c8-esso che tu hai fatto questo?'). Il registro pi\u00f9 formale (detto \"registre soutenu\" o \"registre soign\u00e9\") prevede invece una modifica all'ordine degli elementi: \"As-tu fait \u00e7a?\" (letteralmente 'Hai-tu fatto questo?'). Di quest'ultima strategia restano in italiano solo vestigia relative ad un registro solenne (\"Vuoi tu prendere Flavio come tuo legittimo sposo?\").\nQuasi nulla sappiamo dell'uso dell'intonazione in latino, che usa tre morfi per marcare l'interrogazione, peraltro esplicitando se chi domanda si aspetta una risposta positiva o negativa o se invece non aspetta una risposta particolare. In particolare, il morfo legato \"-ne\" si congiunge ad una delle parole dell'interrogativa e non prefigura una risposta in particolare: \"vicisti-ne?\" ('hai vinto?'). L'attesa di una risposta negativa \u00e8 introdotta dal morfo libero \"num\": \"Num Sparta insula est?\" (letteralmente, 'Dunque Sparta isola \u00e8?', \"Sparta \u00e8 forse un'isola?\"). L'attesa di una risposta positiva \u00e8 introdotta dal morfo libero \"nonne\": \"Nonne Iesum Dominum nostrum vidi?\" (letteralmente, 'Non Ges\u00f9 Signore nostro vidi?', \"Non ho visto nostro Signore Ges\u00f9?\"). Infine, la particella \"an\" evidenzia un dubbio marcato: \"an censes...?\" (\"forse pensi che...?\").\nDa un punto di vista sintattico, un'interrogazione diretta (\"Quando sei arrivata?\") pone come implicito un enunciato come \"ti chiedo\", \"avanzo la seguente domanda\" e questa componente implicita viene esplicitata nelle interrogative indirette (\"Ti chiesi se fossi arrivata\").\nDa un punto di vista di linguistica pragmatica, l'atto linguistico espresso dalla domanda \"Mi passi lo zucchero?\" non \u00e8 interrogativo ma direttivo, perch\u00e9 questo \u00e8 il suo senso profondo. La domanda prende il posto dell'ordine nel caso in cui non sussista tra gli interlocutori l'adeguata relazione sociale, che pu\u00f2 consistere nell'intimit\u00e0 o nel rapporto gerarchico.\n\u00c8 detta domanda retorica l'interrogazione che gi\u00e0 contiene una risposta (di assenso o di diniego) e tale risposta sollecita nell'interlocutore. Tale atto linguistico non deriva quindi da una reale mancanza di informazione, ma ha appunto funzione retorica, nella misura in cui pone un'enfasi nel contenuto cos\u00ec espresso."}
{"id": "3890274", "revid": "1543377", "url": "https://it.wikipedia.org/wiki?curid=3890274", "title": "Down on Me", "text": "Down on Me \u00e8 un brano musicale del cantante statunitense Jeremih prodotto da Mick Schultz. Il brano figura la collaborazione del rapper 50 Cent, ed \u00e8 stato estratto come secondo singolo dall'album \"All About You\". Il singolo \u00e8 stato reso disponibile negli Stati Uniti il 12 ottobre 2010 dallaDef Jam Recordings. As of April 2011, The song has sold 75,000 copies in the UK and 2,042,000 digital downloads in the U.S.. Il video musicale prodotto per il brano \u00e8 stato girato a Los Angeles dal regista Colin Tilley il 23 novembre 2010 ed \u00e8 stato distribuito il 15 dicembre. Il singolo \u00e8 stato certificato doppio disco di platino dalla Recording Industry Association of America.\nNel brano Jeremih fa uso dell'Auto-Tune."}
{"id": "3890280", "revid": "599013", "url": "https://it.wikipedia.org/wiki?curid=3890280", "title": "Toshiba Soccer Club 1991-1992", "text": "Questa voce raccoglie le informazioni riguardanti il Toshiba Soccer Club nelle competizioni ufficiali della stagione 1991-1992.\nStagione.\nBench\u00e9 confermatosi al quarto posto in campionato, al termine della stagione il Toshiba decise di rinunciare all'adozione del regime professionistico, qualificandosi per l'edizione 1992 della Japan Football League. Nelle coppe, il Toshiba usc\u00ec nelle fasi intermedie venendo sconfitta in entrambi i casi ai tiri di rigore."}
{"id": "3890283", "revid": "1305772", "url": "https://it.wikipedia.org/wiki?curid=3890283", "title": "Handle with Care", "text": ""}
{"id": "3890284", "revid": "729019", "url": "https://it.wikipedia.org/wiki?curid=3890284", "title": "2\u00ba Reggimento genio pontieri", "text": "Il 2\u00ba Reggimento Genio Pontieri \u00e8 un reparto dell'Arma del genio dell'Esercito Italiano, e ha sede a Piacenza.\nDipende dal Comando Genio di Roma, che a sua volta dipende gerarchicamente dal \"Comando delle forze operative terrestri di Supporto\" o COMFOTER SUPPORTO di Verona.\nStoria.\nOrigini.\nIl 2\u00ba Reggimento Genio Pontieri venne costituito a Piacenza il 1\u00ba gennaio 1883 con la denominazione di 4\u00ba Reggimento Genio (Pontieri). Alla sua costituzione concorsero il 1\u00ba ed il 2\u00ba Reggimento Genio, ciascuno con una compagnia treno e 4 compagnie pontieri, eredi questi ultimi delle tradizioni dei \u201cPontieri d\u2019Artiglieria\u201d del risorgimentale 1\u00ba Reggimento d\u2019Artiglieria. Il 2\u00ba Reggimento Genio cedette inoltre la 14\u00aa compagnia lagunari, di stanza in Venezia.Fino al 1915 i Pontieri non parteciparono ad alcuna operazione bellica ma prestarono valida opera di soccorso in occasione di calamit\u00e0 naturali.\nIn particolare, intervennero:\nGrande guerra.\nNel maggio 1915, all\u2019entrata in guerra, il Reggimento mobilit\u00f2 dodici compagnie pontieri, tre compagnie lagunari e quattro sezioni da ponte per cavalleria. Nel corso della guerra i Pontieri parteciparono a tutte le operazioni di forzamento dei corsi d\u2019acqua, dall\u2019Isonzo al Piave, ben meritando la menzione del loro tributo di valore e di sangue nel testo della motivazione della medaglia d\u2019oro concessa all\u2019Arma del Genio (\u201c\u2026gettando per ogni ponte una superba sfida al nemico\u2026\u201d). I Pontieri concorsero inoltre, dopo Caporetto, al ripiegamento della 3\u00aa Armata dall\u2019Isonzo al Piave con il gittamento di ponti sul Torre e sul Tagliamento. Verso la fine della guerra le compagnie lagunari vennero portate a otto e si distaccarono dal 4\u00ba Reggimento Genio (Pontieri) per costituire l\u20198\u00ba Reggimento Lagunari.\nTra le due guerre.\nNel 1919 l\u20198\u00ba Reggimento Lagunari venne sciolto e riassorbito dal 4\u00ba Reggimento Genio (Pontieri) che, il 1\u00ba aprile 1920, assunse la denominazione di Reggimento Pontieri e Lagunari del Genio. Il 15 maggio 1933, dopo varie trasformazioni e ripetuti cambiamenti ordinativi, il Reggimento si sdoppi\u00f2 dando vita ad un Reggimento per Ponti Leggeri (il 1\u00ba Reggimento Pontieri con sede a Verona) ed uno per Ponti Pesanti (il 2\u00ba Reggimento Pontieri con sede a Piacenza). Entrambi furono strutturati su due Battaglioni di tre Compagnie ciascuno. Negli anni \u201930, per le esigenze belliche delle operazioni in Africa Orientale, il Reggimento si trasform\u00f2 varie volte costituendo anche compagnie speciali.\nSeconda guerra mondiale.\nNel corso della seconda Guerra Mondiale i Battaglioni Pontieri presero parte alla campagna sul fronte Greco-Albanese nelle operazioni di forzamento della Vojussa, del Pitoni, del Cormos e del Calamai e, in varie occasioni, vennero impiegati come fanti. In particolare, nella difesa di Borgo Tellini i pontieri della 7\u00aa e 8\u00aa compagnia costrinsero alla resa 300 attaccanti nemici. Il I\u00b0 e IX\u00b0 Battaglione Pontieri si distinsero nelle operazioni sul fronte Russo insieme ai primi scaglioni delle truppe italiane assegnate al C.S.I.R. ed affluite in Russia dal luglio all\u2019agosto 1941. Il forzamento del Dnieper nel settembre del 1941 venne condotto durante una notte di intenso lavoro e dopo un trasferimento di circa 400 Km. compiuto in dodici ore su strade pressoch\u00e9 impraticabili. Il passaggio venne assicurato mediante il ripristino di un ponte nemico di zattere lungo ben 1300 metri, in gran parte distrutto e ripristinato in esercizio per pi\u00f9 di venti giorni sotto il fuoco d\u2019artiglieria e le continue incursioni aeree nemiche. L\u20198 settembre 1943, in seguito agli avvenimenti determinati dall\u2019armistizio, il 2\u00ba Reggimento Pontieri venne sciolto.\nDopoguerra.\nIl 15 dicembre 1949, per effetto del dispaccio SME n. 3120/Ord./I del 29 novembre 1949, fu ricostituito secondo un ordinamento misto che comprendeva:\nNel 1950, anno in cui il Reggimento gitt\u00f2 per la prima volta a Venezia il \u201cPonte del Redentore\u201d, venne costituito il Laboratorio reggimentale e la compagnia A.R.P. (Addestramento Reclute Pontieri). Dopo altri mutamenti ordinativi, il 1\u00ba marzo 1953 il II\u00b0 ed il III\u00b0 Battaglione Genio Pontieri. Il 4 novembre 1953, nel corso di una solenne cerimonia nella Piazza dei Cavalli in Piacenza, la Bandiera di guerra del Reggimento venne decorata della Medaglia d\u2019Argento al Valor Civile per l\u2019opera di soccorso prestata nel Polesine due anni prima. Nel 1957 il Reggimento, dopo l\u2019ottimo piazzamento (2\u00ba e 3\u00ba posto) dei suoi scafi al raid Pavia-Venezia, prese parte per la prima volta al Campionato Italiano Motonautico, classificandosi al termine, al 2\u00ba e 3\u00ba posto. Il 1\u00ba gennaio 1954 il I\u00b0 Battaglione Genio Ferrovieri ed il Laboratorio Pontieri divennero autonomi, distaccandosi dal Reggimento.\nNel novembre-dicembre 1966 il Reggimento prest\u00f2 la sua opera di soccorso in Toscana per l\u2019alluvione provocata dallo straripamento dell\u2019Arno, meritando un attestato di pubblica benemerenza. Il 6 settembre 1974, nel quadro del riordinamento dell\u2019Arma del Genio, il I\u00b0 Battaglione Genio Pontieri venne contratto a Quadro assumendo la denominazione di II\u00b0 Battaglione Pontieri (Quadro) mentre il II\u00b0 Battaglione Genio Pontieri di Legnago rimase in vita assumendo la denominazione di I\u00b0 Battaglione Genio Pontieri. Il Reggimento era quindi strutturato su:\nIl 22 settembre 1992 anche il 1\u00ba Battaglione Genio Pontieri di Legnago divenne autonomo alle dipendenze della Regione Militare Nord-Est. Nel 1997 il Reggimento pass\u00f2 alle dipendenze del Raggruppamento Genio in Udine, successivamente denominato \"Brigata Genio\", ed assunse la fisionomia che possiede tuttora.\nIl 2\u00ba Reggimento genio pontieri oggi.\nAlimentato dal 2004 da personale volontario, nel 2010 \u00e8 passato alle dipendenze del Comando genio.\nHa sede nella citt\u00e0 di Piacenza, dove nel 1928 venne inaugurato il \"Monumento ai pontieri\" in piazzale Milano, di fronte al ponte sul Po (1908) della S.S. 9 - Via Emilia.\nOnorificenze.\nNella sua storia il 2\u00ba Reggimento Genio Pontieri ha meritato le seguenti onorificenze alla bandiera:"}
{"id": "3890285", "revid": "287204", "url": "https://it.wikipedia.org/wiki?curid=3890285", "title": "Dieter Thoma (disambigua)", "text": "Dieter Thoma pu\u00f2 riferirsi a:"}
{"id": "3890287", "revid": "767487", "url": "https://it.wikipedia.org/wiki?curid=3890287", "title": "Handle with Care (film 1922)", "text": "Handle with Care \u00e8 un film muto del 1922 diretto da Philip E. Rosen (Phil Rosen). La sceneggiatura di Will M. Ritchie si basa su \"Handle With Care\", una storia breve di Charles Belmont Davis.\nTrama.\nCinque dei suoi corteggiatori dichiarano alla bella Jeanne di essere disposti a morire per lei, ma la ragazza sceglie invece David Norris, un giovane avvocato. La loro unione pare felice ma, due anni dopo, David, troppo preso da una causa importante, dimentica l'anniversario di matrimonio e Jeanne non glielo perdona. Rimproverato dalla moglie, accetta di concederle il divorzio se uno dei suoi vecchi pretendenti sar\u00e0 disposto a fuggire con lei.\nJeanne, durante una passeggiata, ricorda i bei tempi andati con il primo dei suoi corteggiatori, Phil Burnham. Ma, quando gli chiede di scappare, lui le confessa di essere fidanzato. Ned Picard, il secondo, sembrerebbe disposto ad accettare ma, alla fine, accetta invece da David diecimila dollari per rifiutare l'offerta di Jeanne. La donna ci ripensa e sta quasi per riprendere la sua vita tranquilla con il marito quando, d'un tratto, lo vede baciare Marian, la bella vicina. Furibonda, decide di continuare: si reca da Peter Carter, autore di un libro sul matrimonio, che si dichiara ancora innamorato di lei. Ma David, che ha seguito la moglie, lo minaccia con una pistola: Peter, chiedendo piet\u00e0, dimostra cos\u00ec di essere indegno di Marian alla quale rinuncia pur di aver salva la vita. MacCullough, l'ultimo dei pretendenti, quasi porta via Jeanne, ma alla fine si viene a sapere che \u00e8 il novello sposo di Marian, la vicina e che non vuole altro che far riconciliare i due sposi imbronciati l'uno con l'altra.\nProduzione.\nIl film fu prodotto dalla Rockett Film Corporation.\nDistribuzione.\nIl copyright del film, richiesto dalla Rockett Film Corp., fu registrato il 31 dicembre 1921 con il numero LU17415.\nDistribuito dalla Associated Exhibitors, il film usc\u00ec nelle sale cinematografiche degli Stati Uniti il 22 gennaio 1922.\nNon si conoscono copie ancora esistenti della pellicola che viene considerata presumibilmente perduta."}
{"id": "3890297", "revid": "729019", "url": "https://it.wikipedia.org/wiki?curid=3890297", "title": "6\u00ba Reggimento genio pionieri", "text": "Il 6\u00ba Reggimento genio pionieri \u00e8 un reparto dell'Esercito Italiano con sede a Roma; dipende dal Comando Genio.\nIl 6\u00ba Reggimento Genio Pionieri ha una duplice discendenza. Esso, infatti, ha ereditato le tradizioni del 6\u00ba Reggimento Genio e della 54\u00aa Compagnia Artieri, poi Battaglione Genio Pionieri della Divisione di fanteria \u201cGranatieri di Sardegna\u201d.\nStoria.\nIl 6\u00ba Reggimento Genio fu costituito in Bologna nel 1926 e, durante la seconda guerra mondiale, funzion\u00f2 come Deposito. Infatti addestr\u00f2 e mobilit\u00f2 numerosi Reparti che dettero prova del loro valore sui vari fronti (in particolare merita menzione il XVII Battaglione Misto Genio della 17\u00aa Divisione fanteria \"Pavia\" che combatt\u00e9 gloriosamente in Africa Settentrionale meritandosi la Medaglia di Bronzo al Valor Militare).\nI Genieri della 54\u00aa Compagnia Artieri operarono, invece, con la Divisione di fanteria \u201cGranatieri di Sardegna\u201d sacrificandosi in una estenuante lotta contro i guerriglieri in Slovenia e in Croazia.\nSia il 6\u00ba Genio che la 54\u00aa Compagnia Artieri vennero sciolti in conseguenza degli avvenimenti determinati dall'armistizio del settembre 1943.\nDopoguerra.\nNel dopoguerra, nel quadro della ricostruzione della Divisione \u201cGranatieri di Sardegna\u201d (1947) fu assegnata a tale Grande Unit\u00e0, l'8\u00aa Compagnia Artieri (allora alle dipendenze del Comando Militare Lazio, Umbria e Abruzzo), che mut\u00f2 nel 1950 la propria denominazione in \u201cCompagnia Genio Artieri per Divisione Granatieri di Sardegna\u201d.\nIl 1\u00ba maggio 1952 la Compagnia Artieri, sempre inquadrata nella Divisione \u201cGranatieri di Sardegna\u201d, fu elevata al rango di Battaglione Pionieri divisionale e cos\u00ec oper\u00f2 fino alla successiva ristrutturazione della Forza Armata quando, il 1\u00ba gennaio 1976, fu sancita la trasformazione del reparto in Battaglione di supporto di Regione Militare e fu assegnata al Battaglione la denominazione di \u201c6\u00ba Battaglione Genio Pionieri Trasimeno\u201d che eredit\u00f2 quindi Bandiera di guerra e tradizioni dal 6\u00ba Reggimento Genio.\nIl 4 settembre 1993 il 6\u00ba Battaglione Genio Pionieri viene elevato al rango di Reggimento ed assume l'attuale denominazione di \u201c6\u00ba Reggimento Genio Pionieri\u201d.\nIl 1\u00ba dicembre 1997 il 6\u00ba Reggimento Genio Pionieri, in seguito all'ultima ristrutturazione subita dalla Forza Armata, \u00e8 passato alle dipendenze del Comando Brigata Genio delle Forze Operative Terrestri di Udine.\nIl Reggimento inquadra il Battaglione \u201cTrasimeno\u201d e, dal 24 gennaio 2005, il Battaglione \u201cNemi\u201d.\nIl 6\u00ba Reggimento Genio Pionieri \u00e8 stato il primo reparto del Genio ad essere alimentato con personale di truppa volontario ed \u00e8 stato assegnato, quale reggimento, alla 8\u00aa Force Engineer Brigade di supporto del Comando delle Forze di Reazione Rapida (ARRC); ha partecipato a tutte le operazioni di pace che l'Esercito Italiano ha condotto fuori dai confini nazionali dal 1995 ad oggi (Bosnia, Albania, Kosovo). Inoltre i genieri del 6\u00ba Reggimento hanno effettuato diversi interventi di emergenza in soccorso alla popolazione nazionale in caso di pubbliche calamit\u00e0: terremoto in Friuli, Irpinia, Campania, Lazio, Umbria \u2013 Marche, alluvione in Piemonte e nelle province di Salerno, Caserta e Benevento.\nDipendenza.\nIl 6\u00ba Reggimento genio pionieri fa parte del Comando genio, che a sua volta dipende gerarchicamente dal \"Comando delle forze operative terrestri di supporto\" o COMFOTER Supporto.\nStruttura.\nIl reggimento \u00e8 alimentato da volontari e ha sede presso la caserma \"Francesco Bazzani\".\nOnorificenze.\nNella sua storia il 6\u00ba Reggimento genio pionieri ha meritato le seguenti onorificenze alla bandiera:"}
{"id": "3890299", "revid": "416175", "url": "https://it.wikipedia.org/wiki?curid=3890299", "title": "PalaTrincone", "text": "Il palazzetto dello sport Alfonso Trincone, denominato anche Pala Baiano marmi per ragioni di sponsorizzazione e chiamato in precedenza PalaBleu oppure PalaBlu, \u00e8 un impianto sportivo situato sul territorio del comune di Pozzuoli.\nUbicata presso la frazione di Monterusciello, la struttura \u00e8 situata a breve distanza dal casello \"Monterusciello Nord\" posto sulla strada statale 7 quater Via Domitiana, ed \u00e8 raggiungibile anche dalla stazione \"Grotta del Sole\" della ferrovia Circumflegrea.\nStoria.\nDal 1992 l'impianto ha ospitato le partite interne della A.P.L. Puteoli, societ\u00e0 arrivata fino al campionato di Serie A2 ma scomparsa dopo il trasferimento a Napoli sul finire degli anni '90. Pochi anni pi\u00f9 tardi al PalaBleu si sono disputate le partite del Basket Napoli del presidente Maione: la societ\u00e0 partenopea ha qui giocato nella stagione della promozione dalla Legadue alla Serie A, utilizzando il palazzetto anche nel primo anno nella massima serie. Dal 2003 i biancoazzurri si spostarono definitivamente al PalaBarbuto.\nIn base ai regolamenti del campionato di serie A, era stata aggiunta una tribuna che fece aumentare la capienza a 3500 posti.\nUna parete semovibile pu\u00f2 dividere il palazzetto in due campi autonomi con tanto di spalti.\nA partire dal 2004, l'impianto \u00e8 stato intitolato ad Alfonso Trincone.\nNel complesso sportivo sono presenti anche palestra e una piscina olimpionica.\nLa struttura \u00e8 molto utilizzata da societ\u00e0 di minibasket.\nNel 2019 ha ospitato le gare di tennistavolo della XXX Universiade."}
{"id": "3890301", "revid": "729019", "url": "https://it.wikipedia.org/wiki?curid=3890301", "title": "Scharnweberstra\u00dfe (metropolitana di Berlino)", "text": "Scharnweberstra\u00dfe \u00e8 una stazione della linea U6 della metropolitana di Berlino. Fu costruita nel 1958 da B. Grimmek, durante i lavori di ampliamento della linea 6. Il suolo per la massicciata su cui la stazione \u00e8 stata costruita fu ricavato dagli scavi effettuati per la linea U9, che venne costruita in parallelo.\n\u00c8 posta sotto tutela monumentale (\"Denkmalschutz\").\nServizi.\nLa stazione dispone di:"}
{"id": "3890303", "revid": "767487", "url": "https://it.wikipedia.org/wiki?curid=3890303", "title": "Gold Madness", "text": "Gold Madness \u00e8 un film muto del 1923 diretto da Robert Thornby. Si basa su \"The Man from Ten Strike\", racconto di James Oliver Curwood di cui non si conosce la data di pubblicazione.\nTrama.\nOlga, avide moglie di Tim Kendal, un cercatore d'oro, lascia il marito per Scotty McGee che traffica in esplosivi. Kendal, diventato membro delle forze di polizia, prender\u00e0 i due che verranno arrestati per truffa.\nProduzione.\nIl film, che venne girato con il titolo di lavorazione \"The Man from Ten Strike\" nei Thomas H. Ince Studios di Culver City, fu prodotto dalla Perfect Pictures e dalla Courtland Productions.\nDistribuzione.\nDistribuito dalla Principal Distributing, il film - presentato da E. de B. Newman - usc\u00ec nelle sale cinematografiche statunitensi dopo essere stato presentato in prima a New York il 2 ottobre 1923."}
{"id": "3890307", "revid": "767487", "url": "https://it.wikipedia.org/wiki?curid=3890307", "title": "Flattery", "text": "Flattery \u00e8 un film muto del 1925 diretto da Tom Forman. I protagonisti del film erano John Bowers e Marguerite De La Motte. La coppia, che recitava spesso insieme, si era sposata l'anno precedente. Del cast del film, si suicidarono in due: uno sar\u00e0 il regista Tom Forman che si sparer\u00e0 il 7 novembre 1926, l'altro Bowers, che morir\u00e0 annegato alcuni anni dopo, il 17 novembre 1936.\nProduzione.\nIl film fu prodotto dalla Mission Film Corporation.\nDistribuzione.\nDistribuito dalla Chadwick Pictures Corporation, il film usc\u00ec nelle sale cinematografiche USA il 15 febbraio 1925."}
{"id": "3890317", "revid": "125129834", "url": "https://it.wikipedia.org/wiki?curid=3890317", "title": "Ricco Rodriguez", "text": "\u00c8 stato campione dei pesi massimi UFC nel 2002, conquistando il titolo vacante a spese di Randy Couture; nella sua carriera di lottatore MMA ha conquistato anche un titolo KOTC.\n\u00c8 stato anche un grappler di successo grazie alla medaglia d'oro ottenuta all'ADCC Submission Wrestling World Championship 1998, competizione internazionale di submission wrestling.\nCarriera nelle arti marziali miste.\nInizi.\nNato da genitori portoricani e messicani e cresciuto in un quartiere di Paterson abitato prevalentemente da italoamericani, Ricco Rodriguez ha spesso avuto a che fare con la lotta da strada gi\u00e0 in tenera et\u00e0.\nInizi\u00f2 a praticare arti marziali miste una volta trasferitosi in California, dove divenne allievo del maestro di jiu jitsu brasiliano Jean Jacques Machado e vinse diversi tornei di tale disciplina.\nSi afferma come un formidabile lottatore di grappling, vincendo la medaglia d'oro al torneo di lotta libera dell'Abu Dhabi Combat Club nel 1998 nella categoria sopra i 99\u00a0kg, e ottenendo una medaglia di bronzo nella competizione absolute del 1999.\nNel 2000 arriv\u00f2 secondo (medaglia d'argento) nella categoria +99\u00a0kg perdendo la finale contro il connazionale Mark Kerr.\nIl suo debutto ufficiale nelle MMA avviene il 25 marzo 1999 con un evento della promozione Extreme Cage.\nTra il 1999 ed il 2000 combatte sei incontri con un record di 5-1, dove l'unica sconfitta la patisce contro Bobby Hoffman per KO.\nPride Fighting Championships.\nIl 2000 \u00e8 l'anno del passaggio alla prestigiosissima lega giapponese Pride, che al tempo annoverava tra i suoi ranghi migliori lottatori del globo.\nL'esordio \u00e8 dei migliori, in quanto sconfigge l'abile striker Gary Goodridge.\nCombatte altri due incontri in Giappone vincendoli tutti e portando il proprio record personale a 8-1.\nTuttavia nel 2001 esce dalla federazione e torna negli Stati Uniti, dove combatte per il titolo dei pesi massimi KOTC contro Paul Buentello vincendo la cintura in palio e dando il la a quello che sar\u00e0 il leitmotiv della carriera di Buentello, eterno sconfitto negli incontri decisivi.\nUltimate Fighting Championship.\nRodriguez esordisce in UFC il 29 giugno 2001 sconfiggendo per KO l'astro nascente Andrei Arlovski, lottatore che pochi anni dopo lascer\u00e0 il suo segno indelebile nella storia dell'UFC.\nVince altri tre incontri consecutivi sconfiggendo avversari del calibro di Jeff Monson, dimostrando chiaramente di essere un lottatore che pu\u00f2 ambire al titolo di campione dei pesi massimi UFC.\nDestino vuole che all'allora campione in carica Josh Barnett venisse revocato il titolo causa utilizzo di sostanze dopanti proibite dall'organizzazione.\nGli organizzatori, dovendo scegliere i due migliori contendenti di categoria, optarono proprio per Rodriguez e per Randy Couture, gi\u00e0 campione dei pesi massimi UFC nel 1997 e nel 2000 nonch\u00e9 vincitore del torneo UFC 13.\nIl risultato va a favore di Rodriguez che nel quinto round obbliga Couture alla sottomissione grazie ad una serie di gomitate e diviene quindi campione dei pesi massimi UFC nel settembre 2002.\nIl regno di Ricco Rodriguez in UFC dura poco e gi\u00e0 alla prima difesa del titolo nel febbraio 2003 capitola contro Tim Sylvia, che lo mette KO al primo round.\nRodriguez chiude il 2003 nel peggiore dei modi con due sconfitte, una in Pride contro Ant\u00f4nio Rodrigo Nogueira e una nel suo ultimo incontro in UFC contro Pedro Rizzo.\nDopo l'UFC.\nDal 2004 Rodriguez intraprende una carriera da zingaro delle arti marziali miste, cambiando continuamente promozione e combattendo anche lontano dagli Stati Uniti.\nCombatte nella World Extreme Cagefighting dove vince un paio di incontri.\nSi confronta con Ben Rothwell nell'IFL e con Antonio Silva nell'EliteXC, perdendo entrambi gli incontri.\nHa combattuto anche nella britannica BAMMA, nella Bellator e nella croata FFC."}
{"id": "3890318", "revid": "122293461", "url": "https://it.wikipedia.org/wiki?curid=3890318", "title": "Lucrezia Donati", "text": "Biografia.\nLucrezia, figlia di Manno Donati e Caterina Bardi, era una gentildonna fiorentina bella e intelligente, appartenente ad una famiglia nobile decaduta e ultima figlia della coppia. Fu dama di Amor cortese di Lorenzo il Magnifico quando aveva circa 16 anni, un amore platonico assai intenso a quel tempo, prima che egli successivamente sposasse la nobile romana Clarice Orsini, da cui ebbe dieci figli. I versi che scrisse per Lucrezia sono ricordati nel \"Corinto\", un suo poemetto. \nLucrezia, grazie anche all'intercessione della famiglia Medici e di Lorenzo, spos\u00f2 il mercante fiorentino Niccol\u00f2 Ardinghelli, morto in esilio nel 1496, da cui ebbe un figlio, Piero.\nTra le ipotesi fatte per identificare la \"Dama col mazzolino\" di Verrocchio c'\u00e8 quella che raffiguri Lucrezia Donati."}
{"id": "3890324", "revid": "767487", "url": "https://it.wikipedia.org/wiki?curid=3890324", "title": "La collana di Penelope", "text": "La collana di Penelope (\"Honesty - The Best Policy\") \u00e8 un film muto del 1926 diretto da Chester Bennett e Albert Ray. La sceneggiatura di Gordon Rigby si basa su un soggetto di Howard Hawks.\nTrama.\nUno scrittore che non porta soldi a casa viene minacciato dalla moglie di essere mandato a lavorare se non riuscir\u00e0 a vendere almeno una storia. Trova cos\u00ec un editore che \u00e8 disposto a comprargli qualche racconto, mettendogli per\u00f2 come condizione che la storia dovr\u00e0 essere basata su un fatto realmente accaduto. Lo scrittore, allora, comincia a raccontare il proprio passato: noto criminale, con la complicit\u00e0 di sua moglie, compie diverse rapine. Inseguito, finisce per essere catturato. Ma poi fugge e si rimette sulla retta via. Entusiasta, l'editore sta per comperargli il racconto. Ma lo scrittore non riesce a trattenersi e dichiara che sua moglie era stata ancora pi\u00f9 mascalzona di lui. Sta quindi per iniziare una nuova narrazione rivelando dettagli pi\u00f9 precisi della vita di lei quando la donna interviene e gli rovina l'effetto finale.\nProduzione.\nIl film fu prodotto dalla Fox Film Corporation con il titolo di lavorazione \"Dangers of a Great City\". La scena aggiunta diretta da Albert Ray fu completata il 16 luglio 1926.\nDistribuzione.\nIl copyright del film, richiesto dalla Fox Film Corp., fu registrato il 15 agosto 1926 con il numero LP23048.\nDistribuito dalla Fox Film Corporation, il film - presentato da William Fox - usc\u00ec nelle sale cinematografiche statunitensi l'8 agosto 1926.&lt;br&gt; \nIn Italia, distribuito dalla Fox con il titolo \"La collana di Penelope\", ottenne nel marzo 1927 il visto di censura numero 23369.\nNon si conoscono copie ancora esistenti della pellicola che viene considerata presumibilmente perduta."}
{"id": "3890327", "revid": "767487", "url": "https://it.wikipedia.org/wiki?curid=3890327", "title": "Sei tutta la mia vita", "text": "Sei tutta la mia vita (\"The Marriage Clause\") \u00e8 un film muto del 1926 diretto da Lois Weber che ne cur\u00f2 anche l'adattamento basato su \"Technic\", racconto di Dana Burnet che era stato pubblicato su \"The Saturday Evening Post\" del 16 maggio 1925.\nTrama.\nSylvia Jordan, una ragazza molto carina ma anche molto timida, si presenta a un provino per una parte in uno spettacolo di Broadway. Quando per\u00f2 Barry Townsend, il regista, l'accusa di avergli rubato il portafoglio, la giovane ha una tale reazione che il regista si convince di trovarsi davanti a un'attrice con del potenziale. Sotto la guida di Townsend, Sylvia diventa una stella di Broadway. Il regista si innamora di lei e lei di lui; cos\u00ec, quando Townsend le chiede di sposarlo, lei accetta. Ravenal, il produttore, vuole per\u00f2 mettere sotto contratto la ragazza e inserisce nel documento, che avr\u00e0 una durata di tre anni, una clausola che le vieta di sposarsi. Poi, rifiuta di rinnovare il contratto di Townsend. Sylvia, allora, gli chiede di riprendere Barry ma quest'ultimo, che ha frainteso quello che sta succedendo dando credito alle insinuazioni di un'altra attrice, Mildred Le Blanc, lascia il teatro. La sera della prima, Sylvia non \u00e8 nelle sue migliori condizioni, perch\u00e9 si \u00e8 ammalata. Venendo a sapere che Barry \u00e8 tra il pubblico, vuole dare il meglio di s\u00e9 con una prestazione brillante che entusiasma il pubblico. Ma lo sforzo \u00e8 troppo per lei, che ha un collasso e finisce in ospedale. Barry corre da lei che, sempre innamorata, trova la forza di riprendersi per merito del suo amore.\nProduzione.\nIl film fu prodotto dall'Universal Pictures (con il nome Universal Jewel).\nDistribuzione.\nIl copyright del film, richiesto dalla Universal Pictures Corp., fu registrato il 12 giugno 1926 con il numero LP22821.\nDistribuito dall'Universal Pictures, il film usc\u00ec nelle sale cinematografiche statunitensi il 12 settembre 1926 nella versione originale di 2.340,85 metri. Il 31 ottobre dello stesso anno usc\u00ec anche in Danimarca con il titolo \"Scenens Fristelser\". Nel Regno Unito, dove fu distribuito dalla European Motion Picture Company il 31 gennaio 1927, venne presentato in una versione ridotta di 2.273,8 metri.\nIn Finlandia, fu distribuito il 29 gennaio 1928 e in Portogallo, con il titolo \"Sylvia\", il 25 settembre 1929. In Italia, ottenne il visto di censura numero 24433, venendo distribuito nel 1923 con il titolo \"Sei tutta la mia vita\" dalla Universal.\nCopia della pellicola si trova conservata negli archivi della Library of Congress di Washington."}
{"id": "3890328", "revid": "287204", "url": "https://it.wikipedia.org/wiki?curid=3890328", "title": "Melnick 42", "text": "Melnick 42 \u00e8 una stella supermassiccia di magnitudine 12,64 situata nella Nebulosa Tarantola, nella Grande Nube di Magellano a 170.000 anni luce dalla Terra. Secondo gli ultimi studi ha una massa stimata di 189 M\u2609, ed \u00e8 una delle stelle pi\u00f9 massicce conosciute. La sua luminosit\u00e0 si aggira intorno a 3,5 milioni L\u2609, una delle pi\u00f9 alte conosciute, dietro solo, nella sua galassia, ad un paio di stelle dell'ammasso R136.\n\u00c8 una stella di classe spettrale O2If molto calda, con una temperatura superficiale di quasi 50.000 K e, come le stelle di grande massa \u00e8 di vita breve; si stima che non abbia pi\u00f9 di 2 milioni di anni di vita. Come tutte le stelle della sua classe, emette un impetuoso vento stellare, che raggiunge una velocit\u00e0 di 2900 km/s e che le fa perdere circa una massa solare ogni 100.000 anni. Il suo destino finale \u00e8 quello di esplodere in una supernova o in una ipernova nel giro di pochi milioni di anni."}
{"id": "3890333", "revid": "767487", "url": "https://it.wikipedia.org/wiki?curid=3890333", "title": "The Estrangement", "text": "The Estrangement \u00e8 un cortometraggio muto del 1914 diretto da Oscar Eagle. Fu l'esordio cinematografico della sedicenne Grace Darmond, un'attrice canadese di Toronto.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 23 maggio 1914."}
{"id": "3890336", "revid": "767487", "url": "https://it.wikipedia.org/wiki?curid=3890336", "title": "Ah\u00ed tienes a tu Madre", "text": "Ah\u00ed tienes a tu Madre \u00e8 un film del 2004 diretto da Leandro Borrell.\nProdotto assieme al sacerdote Pedro Pe\u00f1alba, la pellicola \u00e8 incentrata sulla patrona dell'Argentina, Nostra Signora di Luj\u00e1n. Il titolo \u00e8 una citazione dal Vangelo di Giovanni:\nIl film narra la storia della Vergine di Luj\u00e1n, partendo dall'arrivo dell'icona della Vergine Maria in Argentina. Protagonisti sono il servo Manuel (affettuosamente chiamato \"\"el negro Manuel\" o \"el negrito Manuel\"\"), che per tutta la vita sar\u00e0 il custode dell'icona, e la signora Ana de Matos.\nAnteprima.\nIl film \u00e8 stato presentato in anteprima nel marzo 2004 al Festival internazionale del cinema di Mar del Plata."}
{"id": "3890346", "revid": "767487", "url": "https://it.wikipedia.org/wiki?curid=3890346", "title": "Guerra spaziale (film)", "text": " \u00e8 un film del 1977 diretto da Jun Fukuda.\nFilm di fantascienza giapponese, prodotto e distribuito dalla Toho Studios, sceneggiato da Shuichi Nagahara e Ryuzo Nakanishi. La produzione di \"Guerra Spaziale\" \u00e8 stata stimolata dal successo internazionale di \"Star Wars\". Tra gli interpreti principali Kensaku Morita, Yuko Asano, Masaya Oki, Ry\u014d Ikebe, Hiroshi Miyauchi e William Ross.\nTrama.\nLa Terra viene attaccata da una navicella aliena proveniente da Venere. Ma uno scienziato giapponese ha costruito un veicolo spaziale, il Gohten, con il quale pu\u00f2 salvare l'umanit\u00e0."}
{"id": "3890350", "revid": "5585", "url": "https://it.wikipedia.org/wiki?curid=3890350", "title": "William Reynolds", "text": ""}
{"id": "3890351", "revid": "135491", "url": "https://it.wikipedia.org/wiki?curid=3890351", "title": "William H. Reynolds", "text": ""}
{"id": "3890358", "revid": "767487", "url": "https://it.wikipedia.org/wiki?curid=3890358", "title": "Epsilon Indi (gruppo musicale)", "text": "Gli Epsilon Indi sono un gruppo musicale fondato a Roma nel 1987, e cui sonorit\u00e0 variano dal neoprogressive, passando per la musica elettronica e la musica sperimentale. Prendono il loro nome da Epsilon Indi, una stella della costellazione dell'Indiano tra le pi\u00f9 vicine alla Terra.\nBiografia.\n1990-1999.\nGli Epsilon Indi nascono dalla fusione tra una compagnia di teatro-danza e un gruppo musicale. La formazione ufficiale del gruppo non \u00e8 mai la stessa, la band \u00e8 assimilabile a una sorta di Factory, dove la produzione artistica non \u00e8 limitata alla sola musica, ma anche allo sviluppo di video, coreografie di danza, pittura, scultura, scenografia, grafica che portano al compimento di un progetto comune.\n2000-2009.\n\"\u2026Ma non c'\u00e8 nessuno biondo?\" \u00e8 doppio cd musicale che arriva dopo cinque anni di lavoro ed \u00e8 composto da 21 brani, dove i testi degli utenti del centro sono stati musicati da numerosi artisti. Tra i partecipanti: \"Subsonica, P.G.R., Sud Sound System, Franco Battiato, Aires Tango, Epsilon Indi\", l'attore \"Luigi Lo Cascio\".\nCon il patrocinio del comune di Roma e dell'assessorato alle politiche sociali l'11 giugno 2006 il disco viene stato presentato a Roma, alla Casa del Jazz, con uno spettacolo di musica, video, lettura di testi. Lo scopo \u00e8 stato quello di raccogliere fondi e finanziare altre iniziative simili. Il cd \u00e8 distribuito da \"Materiali Sonori Associated\" a livello nazionale."}
{"id": "3890367", "revid": "1305772", "url": "https://it.wikipedia.org/wiki?curid=3890367", "title": "Buzzin'", "text": ""}
{"id": "3890380", "revid": "34392", "url": "https://it.wikipedia.org/wiki?curid=3890380", "title": "Protocollo (informatica)", "text": ""}
{"id": "3890382", "revid": "122246", "url": "https://it.wikipedia.org/wiki?curid=3890382", "title": "Coppa della Repubblica Ceca (pallavolo femminile)", "text": "La Coppa della Repubblica Ceca \u00e8 una competizione pallavolistica femminile per squadre di club ceche, organizzata annualmente dalla Federazione pallavolistica della Repubblica Ceca."}
{"id": "3890391", "revid": "287204", "url": "https://it.wikipedia.org/wiki?curid=3890391", "title": "Canteen Kopje", "text": "Canteen Kopje \u00e8 un sito archeologico risalente al Paleolitico, situato nei pressi di Barkly West, nella provincia del Capo Settentrionale in Sudafrica. Contiene un percorso all'aperto in cui sono disposti cartelli descrittivi. Ulteriori informazioni, con esempi di artefatti recuperati nel sito (ed una copia del teschio di Canteen Kopje), si trovano presso il Barkly West Museum ed il McGregor Museum nella vicina Kimberley.\nEstrazione di diamanti.\nUna delle colline vicine a Canteen Kopje \u00e8 stato il luogo in cui \u00e8 sorta la prima miniera di diamanti dei campi di diamanti, la cui fama esplose nel 1870. Gli scavi proseguirono fino all'inizio degli anni quaranta.\nRiconoscimento dell'importanza archeologica.\nArtefatti risalenti al Paleolitico inferiore furono trovati in questa zona dal colonnello James Henry Bowker e da Mary Elizabeth Barber, nel periodo in cui furono aperte le prime miniere di diamanti. Importanti studiosi della preistoria, tra cui Clarence van Riet Lowe, l'abate francese Henri Breuil e John Desmond Clark, visitarono e descrissero il sito. Breuil visit\u00f2 il sito prima nel 1929 e poi di nuovo negli anni quaranta, quando fece notare che \"non solo vi sono abbastanza reperti da riempire all'eccesso un museo, ma che addirittura se ne potrebbe costruire uno utilizzando i reperti come materiale edile\".\nConservazione e pericoli.\nSia per la storia mineraria che per gli artefatti acheuleani rinvenuti, un'area di 10 morgen di Canteen Kopje fu dichiarata monumento nazionale nel 1948. L'attivit\u00e0 estrattiva riprese nelle vicinanze negli anni novanta, e Canteen Kopje fu quasi spacciata. Vi furono pressioni tese ad eliminare lo status di patrimonio nazionale, al fine di favorire la rinata attivit\u00e0 mineraria di estrazione dei diamanti. La comunit\u00e0 locale riconobbe il valore del sito, e sostenne gli sforzi del Consiglio dei Monumenti Nazionali e del McGregor Museum tesi alla conservazione del sito, che si svilupp\u00f2 fino a diventare un museo all'aperto. Il Barkly West Museum fu creato proprio in questo periodo.\nRicerche archeologiche e geologiche dagli anni novanta.\nGli scavi alla fine degli anni novanta furono svolti da Peter Beaumont del McGregor Museum. John McNabb dell'universit\u00e0 di Southampton lavor\u00f2 con Beaumont nell'analisi degli artefatti in pietra acheuleani. Ulteriori scavi furono effettuati dagli archeologi della University of the Witwatersrand.\nDi particolare importanza per la comprensione dell'archeologia del sito, \u00e8 lo studio della formazione del sito stesso in rapporto alla vicina collina ed al fiume Vaal, che in differenti periodi scorreva a volte a nord del sito e a volte a sud-ovest.\nNel 2007-2009 fu scavata una porzione di 7 metri di sabbia di Hutton e ghiaia, al fine di datare ed analizzare nel dettaglio il profilo litico del sito. Esiste uno strato di oggetti acheuleani chiamato \u2018Victoria West\u2019 (dalla citt\u00e0 di Karoo in cui furono trovati per la prima volta questi oggetti) nella parte superiore della ghiaia, oggetto dello studio di un progetto dell'universit\u00e0 di Southampton. Lo strato inferiore contiene oggetti acheuleani pi\u00f9 antichi e semplici. Il materiale risalente alla fine dell'et\u00e0 della pietra, posto subito sotto la superficie, \u00e8 stato studiato da due squadre delle universit\u00e0 di Witwatersrand e Toronto.\nTeschio di Canteen Kopje.\nIl teschio di Canteen Kopje fu trovato nelle vicinanze nel 1925, e fu descritto su \"Nature\" da Robert Broom nel 1929. Attualmente \u00e8 soggetto ad una rivalutazione."}
{"id": "3890393", "revid": "1924342", "url": "https://it.wikipedia.org/wiki?curid=3890393", "title": "Postimees", "text": "Il Postimees (\"Il Postino\") \u00e8 un quotidiano estone. Fu fondato il 1\u00ba gennaio 1857, a P\u00e4rnu, dal giornalista Johann Voldemar Jannsen, che fu anche poeta ed autore del testo dell'inno nazionale estone Mu isamaa, mu \u00f5nn ja r\u00f5\u00f5m (\"Mia terra nat\u00eca, mio orgoglio e gioia\").\nDivenne il primo quotidiano nel 1891.\nAll'inizio del 2009, il \"Postimees\" \u00e8 stato il quotidiano pi\u00f9 diffuso d'Estonia, con oltre 242.000 lettori ed una tiratura giornaliera compresa tra 61.000 a 72.000. copie.\nSempre dal giugno 2009, dopo la chiusura di Vesti Dnja e Molodjozh Estonii a seguito della crisi economica, il quotidiano Postimees \u00e8 rimasto l'unico giornale, pubblicato anche in lingua russa, a diffusione nazionale. In russo ha una tiratura di circa 10.000 copie.\nNel 1995, il Postimees lanci\u00f2 il suo sito internet, divenuto in seguito un'identica versione on line di quella stampata. Nel 2000, il sito internet fu completamente rinnovato, e cominci\u00f2 a pubblicare notizie in diretta su base giornaliera. \u00c8 diventato un importante portale di notizie giornaliere.\nDurante la controversia sorta a Tallinn, per lo spostamento del Soldato di Bronzo, nel 2007, il sito del Postimees fu attaccato e bloccato ai visitatori internazionali per una settimana.\nDal 2009, Postimees.ee \u00e8 il secondo produttore di notizie dopo il Delfi.ee, con circa mezzo milione di lettori alla settimana.\nIl Postimees \u00e8 interamente posseduto da una succursale della compagnia norvegese \"Schibsted\", uno dei principali gruppi mediatici ed editoriali della Scandinavia.\nIl \"Postimees Online\" \u00e8 una societ\u00e0 figlia al 100% del Postimees, fondata nel maggio 2006. Postimees Online gestisce parecchi marchi di siti di \"news online\" estoni: Elu24.ee, Ilmajaam.ee, Tarbija24.ee and Postimees Online cos\u00ec come il Rus.postimees.ee. Nel febbraio 2011 al Postimees Online sono impiegate 58 persone. Il Capo editore di Postimees Online \u00e8 Aivar Reinap.\nPostimees partecipa all\"Atomium Culture\", la \"Piattaforma Permanente\" dell\"Eccellenza Europea\" che ha al suo interno alcune delle pi\u00f9 rinomate Universit\u00e0 Europee, giornali e imprese per incrementare lo strumento dell'informazione: oltre i confini, oltre i settori e verso un esteso pubblico."}
{"id": "3890394", "revid": "1543377", "url": "https://it.wikipedia.org/wiki?curid=3890394", "title": "B' Kat\u012bgoria 2001-2002", "text": "L'edizione 2001-2002 della B' Kat\u012bgoria vide la vittoria finale del Nea Salamis.\nFormula.\nLe 14 squadre partecipanti hanno disputato il campionato incontrandosi in due gironi di andata e ritorno, per un totale di 26 giornate. Erano previste tre retrocessioni e tre promozioni."}
{"id": "3890395", "revid": "419471", "url": "https://it.wikipedia.org/wiki?curid=3890395", "title": "PalaBleu", "text": ""}
{"id": "3890396", "revid": "419471", "url": "https://it.wikipedia.org/wiki?curid=3890396", "title": "PalaBlu (Pozzuoli)", "text": ""}
{"id": "3890397", "revid": "419471", "url": "https://it.wikipedia.org/wiki?curid=3890397", "title": "PalaButangas", "text": ""}
{"id": "3890403", "revid": "50240302", "url": "https://it.wikipedia.org/wiki?curid=3890403", "title": "Locomotiva 213", "text": ""}
{"id": "3890405", "revid": "196390", "url": "https://it.wikipedia.org/wiki?curid=3890405", "title": "Locomotiva 214", "text": ""}
{"id": "3890410", "revid": "196390", "url": "https://it.wikipedia.org/wiki?curid=3890410", "title": "Locomotiva 215", "text": ""}
{"id": "3890412", "revid": "174925", "url": "https://it.wikipedia.org/wiki?curid=3890412", "title": "Locomotiva 225", "text": ""}
{"id": "3890414", "revid": "1442080", "url": "https://it.wikipedia.org/wiki?curid=3890414", "title": "Tune the Rainbow", "text": "Tune the Rainbow \u00e8 un brano musicale della cantante giapponese Maaya Sakamoto, pubblicato come singolo il 2 aprile 2003. Il testo di \"Tune the Rainbow\" \u00e8 stato scritto da Yuho Iwasato, mentre La musica \u00e8 stata arrangiata e composta da Y\u014dko Kanno.\nIl brano \u00e8 stato utilizzato come sigla di chiusura del film d'animazione \"RahXephon: Pluralitas Concentio\", ed \u00e8 stato incluso oltre che nella colonna sonora del film, anche nell'album della Sakamoto \"Single Collection+ Nikopachi\".\nIl singolo entrato nella top ten della classifica settimanale Oricon, diventando il quinto maggior successo di Maaya Sakamoto, e pur non avendo venduto tante copie quanto \"Kiseki no umi\", \"Hemisphere\" o \"Loop\", ha ottenuto un piazzamento migliore in classifica.\nTracce.\nDurata totale: 14:09"}
{"id": "3890425", "revid": "36426", "url": "https://it.wikipedia.org/wiki?curid=3890425", "title": "Gorgona", "text": ""}
{"id": "3890426", "revid": "174925", "url": "https://it.wikipedia.org/wiki?curid=3890426", "title": "Remediation", "text": ""}
{"id": "3890434", "revid": "174925", "url": "https://it.wikipedia.org/wiki?curid=3890434", "title": "\u2018Abdu\u2019l-Bah\u00e1", "text": ""}
{"id": "3890438", "revid": "1573940", "url": "https://it.wikipedia.org/wiki?curid=3890438", "title": "Loop (singolo)", "text": " \u00e8 un brano musicale della cantante giapponese Maaya Sakamoto, pubblicato come singolo il 10 maggio 2005. Il testo di \"Loop\" \u00e8 stato scritto da Seiichi Shindo e dalla stessa Sakamoto, mentre La musica \u00e8 stata arrangiata e composta da h-wonder e Takeshi Nakatsuka.\nIl brano \u00e8 stato utilizzato come prima sigla di chiusura dell'anime \"Tsubasa Chronicle\". Nel CD singolo \u00e8 presente anche il brano \"High Touch\", sempre tratto dalla colonna sonora dell'anime.\nTracce.\nDurata totale: 18:08"}
{"id": "3890462", "revid": "1573940", "url": "https://it.wikipedia.org/wiki?curid=3890462", "title": "Kazemachi Jet/Spica", "text": " \u00e8 un singolo della cantante giapponese Maaya Sakamoto, pubblicato il 14 luglio 2006. Il testi dei due brani presenti nel singolo sono stati scritti da Sh\u014dko Suzuki e dalla stessa Sakamoto, mentre La musica \u00e8 stata arrangiata e composta da h-wonder e Takahiro Iida.\n\"Kazemachi Jet\" \u00e8 stato utilizzato come seconda sigla di chiusura dell'anime \"Tsubasa Chronicle\", in sostituzione del precedente \"Loop\". \"Spica\" \u00e8 invece una insert song presente nell'anime. Maaya Sakamoto ha dichiarato che i due brani rappresentano i due protagonisti dell'anime: \"Kazemachi Jet\" \u00e8 infatti il brano che rappresenta Shaoran, mentre \"Spica\" rappresenta Sakura.\nTracce.\nDurata totale: 16:09"}
{"id": "3890475", "revid": "6923", "url": "https://it.wikipedia.org/wiki?curid=3890475", "title": "Linea Ui", "text": "La Linea Ui (\uc6b0\uc774 \uc2e0\uc124\uc120, \u725b\u8033\u65b0\u8a2d\u7dda \"Ui sinseol-seon\") della metropolitana di Seul \u00e8 una linea di metropolitana leggera che dal 2 settembre 2017 collega al centro le zone a nord della citt\u00e0 di Seul. Nel 2009 sono iniziati i lavori di costruzione. La linea ha una lunghezza di 11.4\u00a0km con 13 stazioni, ma \u00e8 previsto un ulteriore allungamento futuro verso est, per raggiungere il centro cittadino."}
{"id": "3890495", "revid": "1573940", "url": "https://it.wikipedia.org/wiki?curid=3890495", "title": "Chiesa di San Lorenzo (Faido)", "text": "La chiesa parrocchiale di San Lorenzo martire \u00e8 un edificio religioso che si trova a Sobrio, frazione di Faido in Canton Ticino.\nStoria.\nUn edificio di origine medievale era gi\u00e0 presente in questo sito in tempi antichi, menzionato in documenti del XIII secolo e costruito in stile romanico. Nel corso del XVI secolo la chiesa venne sottoposta a notevoli lavori di ampliamento e rimaneggiamento; divenne parrocchiale nel 1611. Nel 1639 vennero costruiti il coro e la cappella dedicata alla Madonna.\nDescrizione.\nLa chiesa si presenta con una pianta a navata unica coperta da volta a botte lunettata (la copertura \u00e8 del 1719 - 1745). L'interno \u00e8 impreziosito da affreschi realizzati nel 1870 dai fratelli Tommaso e Stefano Calgari."}
{"id": "3890500", "revid": "1305772", "url": "https://it.wikipedia.org/wiki?curid=3890500", "title": "Narspi", "text": "Narspi (in ciuvascio \"\u041d\u0430\u0440\u0441\u043f\u0438\") \u00e8 un poemetto in quartine, in quattordici parti, scritto da Konstantin Vasil'evi\u010d Ivanov negli anni 1907-1908. Pubblicato per la prima volta nel 1908, \u00e8 stato tradotto in numerose lingue. Parla dell'infelice amore tra Narspi e Setner, ostacolato dalla rigida mentalit\u00e0 dell'epoca. \u00c8 uno spaccato della dura realt\u00e0 rurale della Russia Zarista.\nBibliografia.\nin: Le spigolature dell'Onagro, Matteo Compareti - Rudy Favaro (a cura di), Venezia, 2013, pp.\u00a0111\u2013171"}
{"id": "3890515", "revid": "767487", "url": "https://it.wikipedia.org/wiki?curid=3890515", "title": "Canzone pagana", "text": "Canzone pagana (\"Pagan Love Song\") \u00e8 un film del 1950 diretto da Robert Alton.\nTrama.\nLa bella Mimi Bennett \u00e8 una ragazza nata e cresciuta nella paradisiaca Tahiti, la terra di sua madre. Ma Mimi, figlia di un americano, sogna di andarsene, per poter vivere negli Stati Uniti. Sull'isola arriva Hazard Endicott, un giovane insegnante dell'Ohio che vuole prendere in mano la piantagione di noci di cocco di suo zio. Finisce che i due giovani si innamorino.\nProduzione.\nIl film fu prodotto dalla Metro-Goldwyn-Mayer (MGM)\nDistribuzione.\nDistribuito dalla Metro-Goldwyn-Mayer (MGM), il film usc\u00ec nelle sale cinematografiche USA il 29 dicembre dopo una prima a New York tenuta il giorno di Natale, il 25 dicembre 1950."}
{"id": "3890530", "revid": "767487", "url": "https://it.wikipedia.org/wiki?curid=3890530", "title": "Mestaruussarja 1945", "text": "La Mestaruussarja 1945 fu la trentaseiesima edizione della massima serie del campionato finlandese di calcio, la quindicesima come Mestaruussarja. Il titolo di campione di Finlandia venne assegnato attraverso una competizione in formato coppa comprendente sia squadre della SPL sia squadre appartenenti alla Suomen Ty\u00f6v\u00e4en Urheiluliitto (TUL) e venne assegnato al VPS. La SPL organizz\u00f2 un campionato suddiviso in due gironi e composti da sei squadre ciascuno, con le prime quattro classificate ammesse alla Mestaruussarja 1945-1946.\nCampionato SPL.\nGruppo A.\nLegenda:\nNote:\nGruppo B.\nLegenda:\nNote:\nSpareggio.\nLe vincitrici dei due gironi si sono affrontate per definire la vincente del campionato SPL."}
{"id": "3890533", "revid": "247222", "url": "https://it.wikipedia.org/wiki?curid=3890533", "title": "La notte dell'addio", "text": ""}
{"id": "3890535", "revid": "767487", "url": "https://it.wikipedia.org/wiki?curid=3890535", "title": "Mestaruussarja 1945-1946", "text": "La Mestaruussarja 1945-1946 fu la trentasettesima edizione della massima serie del campionato finlandese di calcio, la sedicesima come Mestaruussarja. Il titolo di campione di Finlandia venne assegnato con uno spareggio tra la vincitrice del campionato organizzato dalla SPL e la vincitrice del campionato organizzato dalla Suomen Ty\u00f6v\u00e4en Urheiluliitto (TUL) e venne assegnato al .\nCampionato SPL.\nClassifica finale.\nLegenda:\nNote:\nFinale per il titolo.\nLa finale per il titolo di campione di Finlandia si disput\u00f2 tra la vincitrice del campionato SPL (il VIFK) e la vincitrice del campionato TUL (il TPV)."}
{"id": "3890551", "revid": "2130303", "url": "https://it.wikipedia.org/wiki?curid=3890551", "title": "Oratorio della Santissima Annunziata (Riofreddo)", "text": "L'oratorio della Santissima Annunziata si trova a Riofreddo, in provincia di Roma.\nStoria e descrizione.\nGli affreschi sono stati realizzati nel 1422, durante il Pontificato di Martino V Colonna. Il committente \u00e8 Antonio Colonna, \"Miles Rivifrigidi\", identificato nella figura umana sostenuta dall'angelo in alto alla destra di Cristo.\nLa decorazione si inserisce in una serie di attivit\u00e0 promosse all'indomani della conclusione dello Scisma d'Occidente, coinvolgenti il territorio fuori l'Urbe.\nL'oratorio \u00e8 decorato da affreschi rappresentanti: l\"'Annunciazione\", la \"Crocifissione\", \"Cristo in gloria tra gli angeli\", \"Evangelisti e Dottori della Chiesa\", finte tappezzerie.\nI pittori che hanno affrescato l'oratorio della Santissima Annunziata di Riofreddo hanno influssi stilistici di derivazione giottesca e del gotico internazionale, in contatto con artisti operanti a Foligno.\nRaffigurando nella volta sul lato orientale nell'angolo verso il portale San Gregorio Nazianzeno e all'angolo verso l'altare San Gerasimo, Antonio Colonna, avvalendosi per la definizione del programma di consulenze di filosofi o teologi esperti di dottrina orientale, ha compiuto un intervento per supportare la riunificazione della Chiesa d'Occidente e quella d'Oriente, appena dopo la fine dello scisma d'Occidente, concluso da Martino V nel 1420."}
{"id": "3890553", "revid": "1082210", "url": "https://it.wikipedia.org/wiki?curid=3890553", "title": "Idrope fetale", "text": "L'idrope fetale \u00e8 una condizione del feto caratterizzata dall'accumulo di fluido, o edema, in almeno due dei compartimenti fetali. Per confronto l'idrope dell'allantoide o il polidramnios sono caratterizzati dall'accumulo di liquido solo a livello dell'allantoide stesso e del sacco amniotico.\nLocalizzazione.\nI compartimenti che possono essere coinvolti sono:\nLa localizzazione pi\u00f9 comune \u00e8 il sottocutaneo e pu\u00f2 talvolta condurre ad aborto spontaneo, generalmente per insufficienza cardiaca da ipovolemia.\nEziologia.\nL'idrope fetale deriva generalmente da un'anemia fetale, in conseguenza della quale il cuore deve pompare pi\u00f9 sangue per provvedere alle richieste di ossigeno dei tessuti. Le cause dell'anemia, e quindi dell'idrope, possono essere classificate in immuni e non immuni.\nCause immuni.\nL'incompatibilit\u00e0 del fattore Rh \u00e8 causa di idrope fetale immuno-mediata, ma con la profilassi adottata negli anni '70 l'incidenza \u00e8 calata drasticamente. La prevenzione viene effettuata tramite somministrazione di IgG anti-D alle madri Rh-negative, durante la gravidanza oppure entro 72 ore dal travaglio. Ciononostante una piccola percentuale di madri rimane suscettibile alla malattia.\nCause non immuni.\nLe cause non immuni di idrope fetale includono:\nDiagnosi.\nL'idrope fetale pu\u00f2 essere rilevata ecograficamente.\nTrattamento.\nLa terapia prevede la rimozione della causa scatenante lo sviluppo dell'idrope. Nel caso di anemie gravi, i feti possono essere trattati tramite emotrasfusioni intrauterine."}
{"id": "3890556", "revid": "712828", "url": "https://it.wikipedia.org/wiki?curid=3890556", "title": "Dilys", "text": "Origine e diffusione.\nSignifica \"genuina\", \"certa\", \"autentica\" in gallese. Lo stesso significato \u00e8 proprio anche del nome italiano Ingenuino.\nOnomastico.\nIl nome \u00e8 adespota, cio\u00e8 non \u00e8 portato da alcuna santa, pertanto l'onomastico ricade il 1\u00ba novembre, ad Ognissanti."}
{"id": "3890557", "revid": "47767", "url": "https://it.wikipedia.org/wiki?curid=3890557", "title": "Dylis", "text": ""}
{"id": "3890559", "revid": "287204", "url": "https://it.wikipedia.org/wiki?curid=3890559", "title": "Fanum Cocidi", "text": "Fanum Cocidi, anche noto col nome moderno di Forte romano di Bewcastle (inglese: \"Bewcastle Roman Fort\"), era un \"castrum\" romano costruito 11 chilometri a nord del \"castrum\" di Banna, sul Vallo di Adriano, col quale era collegato da una strada e da due torrette di segnalazione. La funzione del \"castrum\" era quella di permettere l'avvistamento delle incursioni dei predoni provenienti da nord e la raccolta di informazioni nel territorio al di l\u00e0 del Vallo. I suoi resti si trovano nei pressi del villaggio di Bewcastle, in Cumbria.\nIl nome \u00abFanum Cocidi\u00bb, registrato dalla \"Cosmografia ravennate\", significa \u00abSantuario di Cocidio\u00bb, e fa riferimento al culto del dio nord-britannico Cocidio; il forte \u00e8 stato identificato con quello di \"Fanum Cocidi\" sulla base del ritrovamento di nove altari, di cui sei dedicati proprio a Cocidio.\nStruttura del forte.\nIl \"castrum\" era alquanto inusuale, in quanto aveva una pianta ad esagono irregolare invece che oblunga; occupava interamente un piccolo altipiano, per una superficie totale di 2,4 ettari. Nelle mura si aprivano quattro porte, a nord, est, sud e ovest, con quest'ultima quella principale. Il \"praetorium\" (acquartieramento del comandante del campo) era al centro dell'esagono, mentre i \"praetoria\" (quartier generale) erano subito a nord. Delle terme in stile adrianico erano situate nella sezione sud-orientale del forte.\nSi ritiene che il forte sia stato costruito all'incirca all'epoca del Vallo di Adriano, e che fosse originariamente costruito con difese in terra e costruzioni in legno, ma con porte e quartier generale in pietra. Durante il periodo antoniniano il terrapieno fu rivestito in pietra e, in epoca successiva, ricostruito completamente in questo materiale. Delle iscrizioni ritrovate sul sito indicano che all'edificazione del campo collaborarono \"vexillationes\" (distaccamenti) di almeno tre legioni: la Legio II \"Augusta\" (di stanza a Isca Silurum, moderna Caerleon in Galles), la Legio VI \"Victrix\" (di stanza a Eburacum, moderna York) e la Legio XX \"Valeria Victrix\" (di stanza a Castra Devana, moderna Chester).\nIl forte era collegato a quello di Banna sul Vallo tramite una strada romana, nota col nome moderno di \u00abMaiden Way\u00bb; due torrette sono state scoperte lungo il percorso che collegava i due forti (a Barron's Pike e a Robin Hood's Butts), e si ritiene che servissero a rilanciare segnali ottici tra Bewcastle e Birdoswald.\n\"Fanum Cocidi\" fu distrutto nel 343, quando il Vallo di Adriano fu travolto; successivamente ricostruito, fu definitivamente distrutto e abbandonato a seguito dell'invasione del 367.\nGuarnigione.\nNel II secolo la guarnigione del forte fu la cohors I Dacorum, una \"cohors milliaria peditata\" (unit\u00e0 ausiliaria di fanteria forte di mille uomini), nel secolo successivo probabilmente la cohors I Nervana Germanorum, una \"cohors milliaria equitata\", cio\u00e8 parzialmente montata."}
{"id": "3890562", "revid": "1226", "url": "https://it.wikipedia.org/wiki?curid=3890562", "title": "Santuario di Zeus Polieus", "text": "Il santuario di Zeus Polieus era un santuario a cielo aperto nell'Acropoli di Atene edificato in et\u00e0 arcaica e dedicato al culto di Zeus \"Polieus\" (\u03a0\u03bf\u03bb\u03b9\u03b5\u03cd\u03c2; protettore della citt\u00e0). Era situato a est dell'Eretteo, a circa 10 metri di distanza a nord-est dall'angolo del Partenone.\nRimane ben poco delle sue fondazioni e le sue scarse testimonianze archeologiche sono aperte a interpretazioni. Le informazioni sulla sua esistenza provengono soprattutto da fonti letterarie. Aveva una pianta trapezoidale circoscritta da muri, con due diversi cortili. Fu realizzato con marmo dell'Acropoli. Si ritiene che la zona orientale del santuario ospitasse i buoi per le annuali Bufonie (\u03c4\u03ac \u0392\u03bf\u03c5\u03c6\u03cc\u03bd\u03b9\u03b1) o sacrificio del bue, all'interno delle Dipolie, le feste in onore di Zeus Polieus. L'ingresso principale era dotato di un frontone.\nIl santuario fu ristrutturato nella seconda met\u00e0 del V secolo a.C.\nA poca distanza, tra il santuario e l'Eretteo, si ergeva un altare imponente, identificato con quello di Atena \"Poli\u00e0s\"."}
{"id": "3890579", "revid": "767487", "url": "https://it.wikipedia.org/wiki?curid=3890579", "title": "From Within", "text": "From Within \u00e8 un film horror statunitense del 2008 diretto da Phedon Papamichael. Le riprese si sono svolte nel Maryland nell'autunno del 2007. Il film \u00e8 stato premiato al Tribeca Film Festival 2008.\nTrama.\nA Grovetown accadono una serie incredibile di suicidi. Molti abitanti si attaccano alla fede, ma Lindsey e il suo amico Aidan iniziano ad investigare, scoprendo che si nasconde qualcosa di soprannaturale e che lei potrebbe essere la prossima."}
{"id": "3890582", "revid": "375960", "url": "https://it.wikipedia.org/wiki?curid=3890582", "title": "Scure da guerra", "text": ""}
{"id": "3890586", "revid": "599013", "url": "https://it.wikipedia.org/wiki?curid=3890586", "title": "Domingo Benegas", "text": "Carriera.\nCon l'Atletico Madrid vinse la Liga nel 1973 e nel 1976, la Coppa di Spagna nel 1976 e la Coppa Intercontinentale nel 1975."}
{"id": "3890591", "revid": "599013", "url": "https://it.wikipedia.org/wiki?curid=3890591", "title": "Francisco Melo", "text": "Carriera.\nVinse con l'Atletico Madrid la Liga nel 1970 e nel 1973, oltre che nel 1977 quando per\u00f2 non scese mai in campo. Il suo \"palmar\u00e8s\" annovera inoltre 2 Coppe del Re (1972, 1976) ed una Coppa Intercontinentale (1975)."}
{"id": "3890594", "revid": "621682", "url": "https://it.wikipedia.org/wiki?curid=3890594", "title": "Francisco Delgado Melo", "text": ""}
{"id": "3890595", "revid": "174925", "url": "https://it.wikipedia.org/wiki?curid=3890595", "title": "Metropolitana di Tianjin", "text": ""}
{"id": "3890596", "revid": "339392", "url": "https://it.wikipedia.org/wiki?curid=3890596", "title": "Bipenne", "text": ""}
{"id": "3890599", "revid": "478133", "url": "https://it.wikipedia.org/wiki?curid=3890599", "title": "Raffaele Arena", "text": ""}
{"id": "3890602", "revid": "478133", "url": "https://it.wikipedia.org/wiki?curid=3890602", "title": "Ervigio Zullo", "text": ""}
{"id": "3890603", "revid": "1116641", "url": "https://it.wikipedia.org/wiki?curid=3890603", "title": "Marco Postumio Regillense", "text": "Tribunato consolare.\nNel 414 a.C. fu eletto tribuno consolare con Quinto Fabio Vibulano Ambusto, Lucio Valerio Potito e Gneo Cornelio Cosso\nIn quell'anno Bola, espugnata l'anno precedente dai romani che discutevano se invarvi coloni romani, fu riconquistata e fortificata dagli Equi; il Senato romano decise di affidare la campagna a Marco Postumio.\nMarco Postumio condusse l'esercito romano alla vittoria contro gli Equi, ma si inimic\u00f2 i soldati, mancando la promessa di dividere con essi il bottino di guerra. Richiamato a Roma, durante una accesa discussione in assemblea con i tribuni della plebe, si espresse con espressioni dure nei confronti dei soldati.\nNel campo militare, quando giunse notizia di quanto accaduto a Roma, ci furono grossi tumulti, il che costrinse Marco Postumio a tornare sul campo con i soldati.\nMarco Postumio affront\u00f2 i propri soldati con eccessiva durezza, tanto che durante i nuovi tumulti, nati per la sua decisione di mandare a morte alcuni soldati, fu lapidato dai suoi stessi soldati\nI tribuni della plebe impedirono ai tribuni consolari di aprire un'inchiesta sull'accaduto."}
{"id": "3890604", "revid": "599013", "url": "https://it.wikipedia.org/wiki?curid=3890604", "title": "Jos\u00e9 Luis Cap\u00f3n", "text": "Cap\u00f3n \u00e8 morto nel marzo del 2020, vittima delle complicazioni da COVID-19.\nCarriera.\nCon l'Atletico Madrid vinse due volte la Liga (1973, 1977), una Coppa di Spagna (1976) e una Coppa Intercontinentale (1975)."}
{"id": "3890605", "revid": "599013", "url": "https://it.wikipedia.org/wiki?curid=3890605", "title": "Jos\u00e9 Luis Capon", "text": ""}
{"id": "3890606", "revid": "621682", "url": "https://it.wikipedia.org/wiki?curid=3890606", "title": "Jos\u00e9 Cap\u00f3n", "text": ""}
{"id": "3890607", "revid": "478133", "url": "https://it.wikipedia.org/wiki?curid=3890607", "title": "Giuseppe Zaccaria", "text": ""}
{"id": "3890608", "revid": "287204", "url": "https://it.wikipedia.org/wiki?curid=3890608", "title": "ACAB (colonna sonora)", "text": "ACAB - All cops are bastards, pubblicato il 14 febbraio 2012, \u00e8 la colonna sonora dell'omonimo film, diretto da Stefano Sollima, a cura della band italiana Mokadelic.\nIl disco comprende le prime sette tracce di musiche originali composte dai Mokadelic per il film, le restanti cinque sono brani di repertorio presenti nel film.\nIl disco.\nRegistrato e mixato presso Forum Music Village di Roma da Simone Mammucari. Masterizzato presso Gdm da Max Minoia."}
{"id": "3890609", "revid": "36426", "url": "https://it.wikipedia.org/wiki?curid=3890609", "title": "Tecnica di Seldinger", "text": "La tecnica di Seldinger \u00e8 una procedura medica per ottenere un accesso sicuro a vasi sanguigni ed altri organi cavi. La tecnica prende il nome dal Dr. Sven Ivar Seldinger (1921-1998), un radiologo svedese di Mora, che per primo introdusse la procedura nel 1953.\nDescrizione.\nIl vaso che si desidera incannulare, o la cavit\u00e0, viene perforato con un ago appuntito cavo chiamato \u00abtrocar\u00bb; \u00e8 possibile l'assistenza di un medico ecografista che, se necessario, indica il migliore orientamento per raggiungere il bersaglio. Un \u00abfilo guida\u00bb con punta arrotondata viene fatto avanzare attraverso il lume del trocar fino a raggiungere la destinazione; solo a questo punto il trocar viene ritirato. Dopo aver dilatato il foro cutaneo con un dilatatore apposito che segue il filo guida, il filo stesso viene rimosso lasciando in sede il dilatatore. Attraverso quest'ultimo viene fatto passare il catetere venoso (che ha uno o pi\u00f9 lumi interni), il quale arriva nella cavit\u00e0 o nel vaso. In alternativa al catetere venoso si possono passare dei tubi di drenaggio lungo il filo guida (come nel caso di drenaggio toracico o di nefrostomia). Dopo che il catetere venoso \u00e8 penetrato nel vaso interessato, il mandrino (o filo guida) viene ritirato, e a questo punto si ancora esternamente il catetere alla cute con dei punti di sutura e si applica una medicazione, generalmente tipo trasparente per consentire una rapida osservazione del punto d'inserzione e la ricerca di eventuali segni di deterioramento/infiammazione/infezione.\nUna guaina pu\u00f2 essere utilizzata per introdurre cateteri o altri dispositivi per eseguire procedure endoluminali (all'interno dell'organo cavo), come ad esempio l'angioplastica.\nLa fluoroscopia pu\u00f2 essere utilizzata per confermare la corretta posizione del catetere e manovrarlo nella posizione desiderata. L'iniezione di mezzo di contrasto pu\u00f2 facilitare la visualizzazione degli organi.\nSi possono inoltre eseguire alcune procedure interventistiche, come la termoablazione, l'angioplastica, l'embolizzazione o la biopsia.\nUna volta completata la procedura desiderata, la guaina viene ritirata. In determinate situazioni, si pu\u00f2 ricorrere ad un dispositivo di tenuta per chiudere il foro della procedura.\nCampi di applicazione.\nLa tecnica di Seldinger viene utilizzata per l'angiografia, per l'inserimento di drenaggi toracici e cateteri venosi centrali, per l'inserimento di tubi da gastrostomia endoscopica percutanea ricorrendo alla cosiddetta \"tecnica di spinta\", per l'inserimento della guida di un pacemaker artificiale o di un defibrillatore cardiaco impiantabile, e numerose altre procedure mediche interventistiche.\nStoria.\nPrima della descrizione della tecnica di Seldinger, trocar taglienti venivano utilizzati per creare un tramite attraverso il quale potevano essere fatti avanzare i vari dispositivi. Ci\u00f2 determin\u00f2 un elevato tasso di complicanze Tuttavia con l'introduzione della tecnica di Seldinger, l'angiografia \u00e8 diventata una procedura relativamente priva di rischio, ed il campo della radiologia interventistica \u00e8 letteralmente sbocciato.\n\u00c8 proprio basandosi sul lavoro di Seldinger che Charles Dotter e Andreas Gruentzig svilupparono l'angioplastica.\nComplicazioni.\nLa puntura iniziale avviene con uno strumento affilato. Questo modo di procedere pu\u00f2 portare ad emorragie o perforazione dell'organo interessato. L'infezione \u00e8 sempre una complicanza possibile e temibile. Ne consegue che una rigorosa asepsi deve sempre essere praticata durante la procedura di Seldinger.\nLa perdita della guida nella cavit\u00e0 del vaso o nel sangue \u00e8 una complicanza significativa e generalmente prevenibile Tuttavia in letteratura sono descritti casi in cui un dilatatore \u00e8 stato posto su un filo guida ed il filo \u00e8 stato inavvertitamente spinto all'interno del corpo."}
{"id": "3890616", "revid": "1926649", "url": "https://it.wikipedia.org/wiki?curid=3890616", "title": "Francesco Vinella", "text": "Carriera.\nInizia la carriera come segretario dell'Associazione Calcio Monopoli, club sportivo della sua citt\u00e0 natale (all'epoca in Serie C1).\nEntra poi nell'Associazione Sportiva Bari il 15 ottobre 1984, con l'inizio della presidenza di Vincenzo Matarrese e ricopre l'incarico di responsabile amministrativo della S.p.A. biancorossa.\nIl 7 febbraio 2012 l'assemblea dei soci accetta le dimissioni di Claudio Garzelli, che ritorna alla mansione di direttore generale e nomina, in seconda convocazione lo stesso giorno, Vinella amministratore unico. La scelta \u00e8 ricaduta su una figura interlocutoria, non appartenente alla famiglia Matarrese.\nDecade dal ruolo di amministratore unico dell'A.S. Bari il 10 marzo 2014, per effetto del fallimento di questa. \u00c8 lui stesso a delegare il trasporto al tribunale di Bari dei libri contabili della societ\u00e0 biancorossa."}
{"id": "3890617", "revid": "8660", "url": "https://it.wikipedia.org/wiki?curid=3890617", "title": "Leo Nomellini", "text": "Carriera.\nDopo essere stato premiato due volte come All-American all'Universit\u00e0 del Minnesota, Nomellini fu la prima scelta di sempre dei San Francisco 49ers nel Draft NFL 1950. Disput\u00f2 ogni partita dei 49ers per 14 stagioni, terminando con 174 gare nella stagione regolare e 266 gare da professionista. Nel corso della sua carriera gioc\u00f2 sia come defensive tackle che come offensive tackle, venendo inserito nella formazione ideale della stagione All-Pro in entrambi i ruoli, sei volte in attacco e quattro in difesa. Nomellini fu inserito nella formazione ideale della storia della NFL come defensive tackle.\nDurante la sua carriera si dedic\u00f2 anche al wrestling militando nella American Wrestling Association e nella National Wrestling Alliance vincendo in totale otto titoli di coppia, due dei quali con Verne Gagne. Era soprannominato Leo \"The Lion\" Nomellini.\nNel 1969 venne indotto nella Pro Football Hall of Fame."}
{"id": "3890622", "revid": "118501482", "url": "https://it.wikipedia.org/wiki?curid=3890622", "title": "Donario di Attalo", "text": "Il Donario di Attalo era un monumento dell'antica Pergamo. Decorato da sculture in bronzo del caposcuola locale Epigono, tra cui il \"Galata morente\" e il \"Galata suicida\", \u00e8 oggi noto, solo in parte, grazie a copie marmoree dell'epoca romana.\nStoria e descrizione.\nIl donario celebrava la vittoria sulla trib\u00f9 celtica dei Galati stanziata in Asia Minore e vicina al Regno di Pergamo. Essi, minacciando i vicini e richiedendo tributi, forti anche dell'alleanza col diadoco Antioco III, erano infine stati attaccati e sconfitti da re Attalo I nel 240 a.C., presso le fonti del Caic\u00f3. I pergameni con tale vittoria, paragonata a quella degli Ateniesi sui Persiani, si garantirono notevoli conquiste territoriali e una rinnovata potenza nello scacchiere del Mediterraneo orientale. \nA ricordo dell'impresa venne fatto erigere, sull'acropoli di Pergamo, un donario, che si ipotizza essere stato formato da una base cilindrica sulla quale, sollevato di due/tre metri, si trovava un gruppo statuario. Sull'entit\u00e0, forma e numero di queste statue si sono registrate varie ipotesi. Probabilmente erano in bronzo e rappresentavano i Galati vinti, con accenni patetici che ne esaltavano la grandezza e la dignit\u00e0 e quindi, di riflesso, la portata dell'impresa.\nProbabilmente il \"Gallo Ludovisi\", l'unico in piedi, si trovava al centro; egli regge la moglie appena uccisa che si accascia al suolo; le altre sculture giacenti o inginocchiate dovevano comporre una corona tutt'intorno.\nSicuramente del gruppo facevano parte il \"Galata suicida\" e il \"Galata morente\", noti da copie romane marmoree rispettivamente a Palazzo Altemps e ai Musei Capitolini. In entrambe le statue, i protagonisti sono attentamente caratterizzati dal punto di vista etnico, con gli zigomi alti, le lunghe ciocche della capigliatura, i baffi e la collana \"torque\" al collo, testimoniando l'occhio analitico degli artisti di Pergamo. \nAttribuzioni dubitative.\nEsistono altre sculture con simili accenti patetici, pose compatibili e alcuni dettagli simili (come il modo disegnativo di rappresentare il sangue che esce dalle ferite), ma che non posseggono le caratterizzazioni etniche delle altre, forse per desiderio del copista di usare fisionomie pi\u00f9 genericamente \"classiche\". Tra queste statue dubitativamente accostate al donario di Attalo ci sono:"}
{"id": "3890633", "revid": "47767", "url": "https://it.wikipedia.org/wiki?curid=3890633", "title": "Oberto da Dovara", "text": "Biografia.\nEra figlio di Alberto, vassallo del vescovo di Cremona, della nobile famiglia dei Dovara. Fu nominato vescovo di Cremona nel 1117 e quello stesso anno si occup\u00f2 della ricostruzione in citt\u00e0 della Cattedrale di Santa Maria Assunta, dopo il devastante terremoto che distrusse l'edificio, iniziato nel 1107. Durante i lavori vennero rinvenute e ricomposte le spoglie di sant'Imerio, patrono di Cremona, che si ritenevano perdute.\nEsercit\u00f2 il proprio potere temporale combattendo i milanesi e partecip\u00f2 all'assedio di Crema del 1159, alleato con le truppe imperiali.\nMor\u00ec nel 1162."}
{"id": "3890634", "revid": "1318658", "url": "https://it.wikipedia.org/wiki?curid=3890634", "title": "Dovara", "text": "Dovara (o da Dovara) \u00e8 un'antica e nobile famiglia feudale di parte ghibellina che per diversi anni domin\u00f2 la citt\u00e0 di Cremona.\nStoria e personalit\u00e0 illustri.\nLa famiglia, di origini milanesi (Dovera) e di stirpe longobarda, si stabil\u00ec a Cremona intorno al 1030.\nDi parte ghibellina, verso la fine del Trecento furono costretti a riparare a Isola Dovarese e nel 1411 cedettero ai Gonzaga i loro diritti feudali.\nLa famiglia contava su vaste propriet\u00e0 avute in feudo dai vescovi di Cremona sino a Isola Dovarese e Grontardo e intorno a Viadana e Correggioverde. Detenevano anche vaste propriet\u00e0 nella zona di Castelvetro Piacentino.\nLa famiglia annovera tra i suoi pi\u00f9 illustri esponenti:\nArma.\n\u201cFasciato di nero e d'argento, col capo d'oro carico di un'aquila di nero, coronata d'oro\u201d.\nCimiero: il capo e collo di un'aquila di nero, coronata d'oro."}
{"id": "3890638", "revid": "212348", "url": "https://it.wikipedia.org/wiki?curid=3890638", "title": "Htc Dream", "text": ""}
{"id": "3890639", "revid": "212348", "url": "https://it.wikipedia.org/wiki?curid=3890639", "title": "Htc Magic", "text": ""}
{"id": "3890640", "revid": "287204", "url": "https://it.wikipedia.org/wiki?curid=3890640", "title": "Lucio Furio Medullino (console 413 a.C.)", "text": "Primo consolato.\nLucio Furio Medullino divenne console nel 413 a.C. insieme a Aulo Cornelio Cosso.\nI due consoli guidarono le indagini per l'ammutinamento dell'anno precedente, che aveva portato alla morte del tribuno consolare Marco Postumio Regillense, arrivando al giudizio di colpevolezze per pochi soldati, che furono indotti al suicidio.\nA Furio fu poi affidata la campagna contro i Volsci, che razziavano il territorio degli alleati Ernici. Furio per\u00f2 non riusc\u00ec a dar battaglia, perch\u00e9 i Volsci preferirono ritirarsi. Occupata Ferentino, questa con tutte le terre intorno, fu consegnata agli Ernici.\nSecondo consolato.\nLucio Furio Medullino divenne console per la seconda volta nel 409 a.C. insieme a Gneo Cornelio Cosso.\nGrazie all'attivismo di tre tribuni della plebe della famiglia degli Icili, per la prima volta furono eletti 3 questori di estrazione plebea (Quinto Silio, Publio Elio e Gaio Papio).\nRinvigoriti da questo successo i tribuni si opposero alla leva, necessaria per rispondere alle razzie di Equi e Volsci, nei territori degli alleati Latini ed Ernici, sperando in tal modo di ottenere altre concessioni per la plebe. Alla fine ci si accord\u00f2 perch\u00e9 l'anno seguente fossero eletti tribuni consolari, anche se il Senato ottenne che all'elezione non vi potesse partecipare alcun rappresentante della famiglia degli Icili.\nOrganizzato l'esercito i consoli mossero alla volta di Carvento, conquista dai Volsci ed Equi, senza per\u00f2 riuscire a riprenderla, riconquistando Verrugine nel territorio dei Volsci.\nPrimo tribunato consolare.\nNel 407 a.C. fu eletto tribuno consolare con Gaio Servilio Strutto Ahala, Numerio Fabio Vibulano e Gaio Valerio Potito Voluso, tutti al loro secondo tribunato consolare.\nScaduta la tregua con Veio Roma invi\u00f2 una delegazione per ottenere soddisfazione per i torti subiti.\nI Romani per\u00f2, a causa della mancata tempestivit\u00e0 nelle decisioni, persero la guarnigione di Verrugine, che fu massacrata dai Volsci e dagli Equi. L'esercito inviato per dare aiuto al presidio, arrivato a massacro avvenuto, non pot\u00e9 far altro che vendicare la guarnigione, massacrando i nemici, sorpresi mentre erano intenti a far bottino.\nSecondo tribunato consolare.\nNel 405 a.C. fu eletto tribuno consolare con Aulo Manlio Vulsone Capitolino, Quinto Quinzio Cincinnato, Tito Quinzio Capitolino Barbato, Gaio Giulio Iullo e Manio Emilio Mamercino.\nRoma port\u00f2 guerra a Veio, assediando la citt\u00e0, che non riusc\u00ec a convincere le altre citt\u00e0 etrusche a scendere in guerra contro Roma.\nTerzo tribunato consolare.\nNel 398 a.C. fu eletto tribuno consolare con Lucio Valerio Potito, Marco Furio Camillo, Marco Valerio Lactucino Massimo, Quinto Servilio Fidenate, Quinto Sulpicio Camerino Cornuto.\nI Romani continuarono nell'assedio di Veio e, sotto il comando di Valerio Potito e Furio Camillo, saccheggiarono Falerii e Capena, citt\u00e0 alleate degli etruschi.\nDurante l'anno si verific\u00f2 anche l'inusuale innalzamento delle acque del lago Albano, e per interpretarne il significato furono inviati degli ambasciatori ad interrogare l'oracolo di Delfi, anche se un vecchio vate di Veio, si era lasciato scappare il seguente vaticinio:\nQuarto tribunato consolare.\nNel 397 a.C. fu eletto tribuno consolare con Lucio Giulio Iullo, Lucio Sergio Fidenate, Aulo Postumio Albino Regillense, Publio Cornelio Maluginense e Aulo Manlio Vulsone Capitolino.\nAnche per quell'anno i romani continuarono l'assedio di Veio, dovendo in pi\u00f9 sopportare l'attacco dei Volsci alla guarnigione attestata ad Anxur, e quello degli Equi alla colonia di Labico.\nIn questo gi\u00e0 difficile contesto si inserirono le razzie dei tarquiniesi, che pensavano di poter sfruttare la difficile situazione in cui versava Roma, senza doverne subire le rappresaglie, che invece furono organizzate da Aulo Postumio e Lucio Giulio, che sorpresero i razziatori a Cere, riuscendo cos\u00ec a riportare a Roma quanto sottratto dagli etruschi.\nGli ambasciatori inviati ad interrogare l'oracolo di Delfi, tornarono con il responso richiesto:\nIl rimedio per ripristinare i riti negletti, comport\u00f2 la rinuncia dei tribuni alla carica per il resto del mandato, cui seguirono tre interregni, prima dell'elezione dei nuovi tribuni consolari\nQuinto tribunato consolare.\nNel 395 a.C. fu eletto tribuno consolare con Publio Cornelio Scipione, Cesone Fabio Ambusto, Publio Cornelio Maluginense Cosso, Quinto Servilio Fidenate e Marco Valerio Lactucino Massimo.\nAi due fratelli, Cornelio Maluginese e Cornelio Scipione, fu affidata la campagna contro i Falisci, che per\u00f2 non port\u00f2 ad alcun risultato concreto, mentre a Valerio Lactuciono e Quinto Servilio tocc\u00f2 in sorte quella contro i Capenati, che alla fine furono costretti a chiedere la pace a Roma.\nIn citt\u00e0, dove infuriavano le polemiche legate alla suddivisione del bottino ricavato dalla caduta di Veio dell'anno prima, si accese un'altra polemica, originata dalla proposta del tribuno della plebe Veio Tito Sicinio di trasferire parte della popolazione romana a Veio, proposta a cui i Senatori si opposero strenuamente.\nSesto tribunato consolare.\nNel 394 a.C. fu eletto tribuno consolare con Marco Furio Camillo, Gaio Emilio Mamercino, Lucio Valerio Publicola, Spurio Postumio Albino Regillense e Publio Cornelio Scipione.\nA Furio Camillo fu affidata la campagna contro i Falisci che si concluse con la resa di Falerii a Roma.\nA Gaio Emilio e Spurio Postumio fu invece affidata la campagna contro gli Equi. I due tribuni, dopo aver sbaragliato i nemici in campo aperto, decisero che mentre Gaio Emilio sarebbe rimasto a presidiara Verrugine, Spurio Postumio avrebbe saccheggiato le campagne degli Equi. Ma i romani, durante questa azione, furono sorpresi e sbaragliati da un attacco degli Equi.\nNonostante la sconfitta, e nonostante molti soldati di guarnigione a Verruggine, si erano rifugiati a Tuscolo, temendo un successivo attacco degli Equi, Postumio riusc\u00ec a riorganizzare l'esercito, e ad ottenere una nuova vittoria campale contro gli Equi.\nSettimo tribunato consolare.\nNel 391 a.C. fu eletto tribuno consolare con Lucio Lucrezio Tricipitino Flavo, Servio Sulpicio Camerino, Lucio Emilio Mamercino, Agrippa Furio Fuso e Gaio Emilio Mamercino.\nA Lucio Lucrezio e Gaio Emilio fu affidata la campagna contro Volsinii, e ad Agrippa Furio e Servio Sulpico quella contro i Sapienati, interrotte a causa della pestilenzia che si era abbattuta su Roma.\nI Romani ebbero facilmente sopravvento dei Volsinii durante la prima e unica battaglia campale, e iniziarono a razziarne il territorio, fino a che i Volsinii non ottennero una tregua ventennale, in cambio della restituzione di quanto razziato ai romani l'anno precedente, e la paga dei soldati romani per quest'anno.\nI Sapienati, avuta notizia della disfatta degli alleati, si ritirarono nelle proprie roccaforti, lasciando il proprio territorio indifeso davanti alle razzie dei romani.\nFu durante questo tribunato che Marco Furio Camillo, accusato dal tribuno della plebe Lucio Apuleio, di aver distribuito in modo ingiusto il bottino bellico conseguito dalla presa di Veio, decise di andare in esilio volontario ad Ardea.\nIntanto i Galli Senoni, condotti da Brenno, cingono d'assedio Chiusi, che invia degli ambasciatori a Roma, per chiederne l'aiuto."}
{"id": "3890641", "revid": "824274", "url": "https://it.wikipedia.org/wiki?curid=3890641", "title": "Internazionali Femminili di Palermo 2002 - Doppio", "text": "Il doppio del torneo di tennis Internazionali Femminili di Palermo 2002, facente parte del WTA Tour 2002, ha avuto come vincitrici Evgenija Kulikovskaja e Ekaterina Sysoeva che hanno battuto in finale Lioubomira Batcheva e Angelika Roesch 6\u20134, 6\u20133."}
{"id": "3890646", "revid": "716003", "url": "https://it.wikipedia.org/wiki?curid=3890646", "title": "J. Michael Plumb", "text": ""}
{"id": "3890647", "revid": "599013", "url": "https://it.wikipedia.org/wiki?curid=3890647", "title": "Craig Johnston", "text": "Palmar\u00e8s.\nCompetizioni nazionali.\nLiverpool: 1981-1982, 1982-1983, 1983-1984, 1985-1986, 1987-1988\nLiverpool: 1985-1986\nLiverpool: 1981-1982, 1982-1983, 1983-1984\nLiverpool: 1982, 1986\nCompetizioni internazionali.\nLiverpool: 1983-1984\nMiddlesbrough: 1980"}
{"id": "3890648", "revid": "1442080", "url": "https://it.wikipedia.org/wiki?curid=3890648", "title": "Bank of the West Classic 2002 - Doppio", "text": "Il doppio del torneo di tennis Bank of the West Classic 2002, facente parte del WTA Tour 2002, ha avuto come vincitrici Lisa Raymond e Rennae Stubbs che hanno battuto in finale Janette Hus\u00e1rov\u00e1 e Conchita Mart\u00ednez 6\u20131, 6\u20131."}
{"id": "3890650", "revid": "124874733", "url": "https://it.wikipedia.org/wiki?curid=3890650", "title": "Ian Francis Bell Common", "text": "Biografia.\nNacque nello stato australiano del Queensland, presso la cui Universit\u00e0 si laure\u00f2 nel 1953, conseguendo poi il dottorato nel 1969. Sposato con Jill Dowzer, ebbe due figlie: Francis Margaret e Jennifer Helen Bennet.\nEntr\u00f2 nella \"Entomological Society of Queensland\" nel 1938, e ne fu segretario tra il 1942 ed 1943. Fu membro fondatore della \"Australian Entomological Society\" nel 1965, presso cui ricopr\u00ec la carica di vicepresidente tra il 1969 ed il 1972, e di presidente tra il 1978 ed il 1979, per poi essere nominato socio onorario nel 1982. Nel 1949 entr\u00f2 nella \"Lepidopterists' Society\", dove fu vicepresidente nel 1957 e nel 1965, presidente nel 1978 e 1979, e socio onorario dal 1987. Fu inoltre membro della \"Linnean Society of New South Wales\" dal 1956, della \"Australian Ecological Society\" dal 1961, della \"Royal Entomological Society of London\" dal 1966, e della \"Sociedad Hispano-Luso-Americana de Lepidopterolog\u00eda\" dal 1982. \nSi dedic\u00f2 allo studio della tassonomia, della morfologia e della biologia dei lepidotteri, principalmente dell'Ecozona australasiana, appartenenti alle famiglie Oecophoridae, Tortricidae, Noctuidae, Pyralidae, Lophocoronidae, Anthelidae e Carthaeidae.\nNel 1996 fu insignito del prestigioso riconoscimento \"Karl Jordan Medal\"."}
{"id": "3890651", "revid": "1442080", "url": "https://it.wikipedia.org/wiki?curid=3890651", "title": "Acura Classic 2002 - Doppio", "text": "Il doppio del torneo di tennis Acura Classic 2002, facente parte del WTA Tour 2002, ha avuto come vincitrici Elena Dement'eva e Janette Hus\u00e1rov\u00e1 che hanno battuto in finale Daniela Hantuchov\u00e1 e Ai Sugiyama 6\u20132, 6\u20134."}
{"id": "3890653", "revid": "110157", "url": "https://it.wikipedia.org/wiki?curid=3890653", "title": "Tricloroanisolo", "text": "Tricloroanisolo (TCA) \u00e8 il nome con il quale viene comunemente chiamato uno degli isomeri clorurati dell'anisolo, il 2,4,6-tricloroanisolo.\nIl tricloroanisolo \u00e8 la sostanza che conferisce il cosiddetto \"sentore di tappo\" nel vino. Inoltre il TCA \u00e8 stato implicato come uno dei maggiori colpevoli del \"Difetto di Rio\" nei caff\u00e8 da America Centrale e Meridionale, che si riferisce al gusto descritto come medicinale, fenolico o simile allo iodio. Tipicamente il responsabile del sentore di tappo \u00e8 un fungo, l'\"Armillaria mellea\", parassita della quercia da sughero. Nel caso il fungo si sviluppi in un tappo di sughero, si avr\u00e0 la formazione di tricloroanisolo (TCA), quale prodotto del metabolismo secondario, che conferir\u00e0 al vino un odore che pu\u00f2 essere descritto come quello di un quotidiano ammuffito, cane bagnato o cantina umida. \nL'odore del TCA non \u00e8 percepito direttamente poich\u00e9 la molecola sopprime il segnale tasduttorio dell'olfatto. "}
{"id": "3890655", "revid": "8660", "url": "https://it.wikipedia.org/wiki?curid=3890655", "title": "Ralph Sazio", "text": "Carriera.\nNato ad Avellino inizi\u00f2 a giocare nella \"Columbia High School\" di Maplewood nel New Jersey. Successivamente gioca per il College di William e Mary.\nNel 1948 gioca per i Brooklyn Dodgers nella All-America Football Conference. Gioca anche in Canada per gli Hamilton Tiger-Cats dove successivamente ricopre i ruoli di allenatore, direttore generale e presidente.\nDal 1981 al 1990 \u00e8 stato presidente dei Toronto Argonauts.\nNel 1998 \u00e8 stato inserito nella Canadian Football Hall of Fame."}
{"id": "3890656", "revid": "599013", "url": "https://it.wikipedia.org/wiki?curid=3890656", "title": "Jim Beglin", "text": ""}
{"id": "3890657", "revid": "599013", "url": "https://it.wikipedia.org/wiki?curid=3890657", "title": "Juan Rithner", "text": "Caratteristiche tecniche.\nEstremo difensore sicuro tra i pali, era anche dotato di coraggio. Nella stagione 1907 fu schierato come giocatore di movimento per due partite, e riusc\u00ec a segnare un gol."}
{"id": "3890662", "revid": "767487", "url": "https://it.wikipedia.org/wiki?curid=3890662", "title": "Il topolino e la fata", "text": "Il topolino e la fata (\"The Flying Mouse\") \u00e8 un film del 1934 diretto da David Hand. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla United Artists il 14 luglio 1934. Il film \u00e8 liberamente ispirato alla favola \"La gazza vestita colle penne del pavone\" (1668) di Jean de La Fontaine. A partire dagli anni '90 viene distribuito col titolo Il topo volante.\nTrama.\nUn topolino sogna di volare come gli uccelli. Cos\u00ec si fabbrica un paio d'ali con due foglie e fa delle prove di volo, finendo per\u00f2 per cadere nella tinozza d'acqua della madre, infradiciando sua sorella, i cui vestiti si restringono a dimensioni minuscole. La mamma lo sculaccia, e il topolino, deriso dai suoi fratelli, si allontana. Mentre se ne va sente le grida di aiuto di una farfalla impigliata in una ragnatela, dove sta per essere mangiata da un grosso ragno. Il topolino accorre in suo aiuto, riesce a sconfiggere il ragno e la libera. La farfalla in realt\u00e0 \u00e8 una fatina che, per ricompensarlo, accetta di soddisfare un suo desiderio. Il roditore le chiede subito di poter volare come un uccello e la fatina, dopo averlo ammonito che il volo non \u00e8 nella sua natura, gli dona comunque un paio d'ali di pipistrello.\nIl topolino felice si allontana ed esibisce le sue nuove capacit\u00e0 davanti a un gruppo di uccelli, ma questi ultimi lo ignorano e si allontanano. Il roditore decide di tornare a casa, ma i suoi famigliari, vedendo la sua ombra sul terreno, credono che si tratti di un pipistrello e si rinchiudono in casa, e quando il topolino bussa alla porta la madre gli lancia addosso svariati oggetti per cacciarlo via. Il roditore non sa spiegarsi il perch\u00e9 del loro comportamento e trova la risposta quando arrivano quattro pipistrelli che gli fanno notare che non \u00e8 \"niente di niente\", non essendo n\u00e9 un topo n\u00e9 un pipistrello. Scioccato, il topolino fugge via e cerca di strapparsi le ali, ma invano e, disperato, scoppia a piangere. Dalle sue lacrime riappare la fata, a cui il topolino esterna la propria disperazione. Lei per\u00f2 \u00e8 felice che il piccolo abbia imparato la lezione e, consigliandogli di essere s\u00e9 stesso, lo libera dalle ali. Soddisfatto, il topolino pu\u00f2 ritornare a casa e riabbracciare la madre.\nDistribuzione.\nEdizione italiana.\nIl film fu distribuito in Italia nel 1934 in lingua originale, venendo doppiato dalla Royfilm per l'inclusione nella VHS \"Paperino e la sua banda di paperi\" dell'ottobre 1985 con un adattamento dei dialoghi piuttosto libero; le canzoni rimasero per\u00f2 in inglese, e fu rimossa la colonna sonora presente in alcune scene di dialogo.\nEdizioni home video.\nDVD e Blu-ray Disc.\nUna volta restaurato, il cortometraggio fu inserito come contenuto speciale nella prima edizione DVD di \"Dumbo - L'elefante volante\" uscita in America del Nord il 23 ottobre 2001 e in Italia il 7 novembre, e fu poi incluso nella successiva edizione DVD e nell'edizione Blu-ray Disc del film. \u00c8 presente anche nel primo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004."}
{"id": "3890665", "revid": "47106041", "url": "https://it.wikipedia.org/wiki?curid=3890665", "title": "MEFO", "text": ""}
{"id": "3890669", "revid": "47106071", "url": "https://it.wikipedia.org/wiki?curid=3890669", "title": "Mefo", "text": ""}
{"id": "3890670", "revid": "200679", "url": "https://it.wikipedia.org/wiki?curid=3890670", "title": "Regola dei segni di Cartesio", "text": ""}
{"id": "3890673", "revid": "47106088", "url": "https://it.wikipedia.org/wiki?curid=3890673", "title": "Mefo bonds", "text": ""}
{"id": "3890675", "revid": "135224", "url": "https://it.wikipedia.org/wiki?curid=3890675", "title": "Cacografia", "text": "La cacografia (dal greco classico (kakos), brutto, cattivo, e , \"graphein\", scrivere) \u00e8 un errore di ortografia o un cattivo stile.\nCacografia \u00e8 anche una deliberata malacompitazione (\"misspelling\") comica, un tipo di humour simile al malapropismo.\nIl termine nel senso di \"povero di compitazione, accentuazione, e punteggiatura\" \u00e8 un semantico antonimo di ortografia, ed \u00e8 nel senso di \"povero di calligrafia\" un contrario etimologico della parola calligrafia.\nUn utilizzo comune di \"cacografia\" \u00e8 nelle caricature di parlanti analfabeti.\nI nomi propri sono spesso soggetti a \"cacografie\" a causa di un fraintendimento della etimologia o il passaggio da una lingua ad un'altra, ad esempio, in francese: \"Ch\u00e2lons\" e \"Chalon\" o \"Castelnaud\" per \u00ab \"castel nau\" \u00bb (castello nuovo).\nInternet in Russia.\nLa cultura Internet russa ha assistito ad una crescita esplosiva di cacografie in lingua russa di tipo particolare, sistematico, vedi gli articoli Padonki e Udaff. Un modo di corruzione \u00e8 la trascrizione fonetica delle parole russe, vale a dire, un modo esagerato di sbagliare in maniera \"naturale\", ad esempio, \u041d\u0438\u0430\u0441\u0438\u043b\u0438\u043b (\"Niasilil\") \u2013 \"non affrontare (da leggere per intero)\" (spelling corretto: \u043d\u0435 \u043e\u0441\u0438\u043b\u0438\u043b, \"ne osilil\"), una tipica risposta ad un messaggio lungo e/o noioso. Un altro modo \u00e8 una grottesca ipercorrezione: la parola \u00e8 scritta in modo tale che, quando si pronuncia, suona in modo corretto. Un esempio \u00e8 in internet russo meme \"Preved\", che si pronuncia e si propone di dire, \"privet\", vale a dire, \"ciao\" o \"hi\" (hello). Nel 2005 il filologo Gasan Guseinov ha suggerito il neologismo \"\u042d\u0440\u0440\u0430\u0442\u0438\u0432\" (\"errativ\", vale a dire, \"errative\" - erratico) per indicare il fenomeno.\nDidattica.\nNel campo educativo, la \"cacografia\" si riferisce all'uso di testi in cui gli errori di ortografia sono stati introdotti deliberatamente per indurre gli studenti a correggerli.\nIn Francia.\nQuesto metodo di insegnamento dell'ortografia \u00e8 apparso in Francia nel 1803 con il \"Recueil de phrases dans lesquelles on a viol\u00e9 \u00e0 dessein l'orthographe des mots\" (Raccolta di frasi in cui furono deliberatamente violate le regole dell'ortografia delle parole) di Jean-\u00c9tienne-Judith Forestier Boinvilliers. Quando fu sospettata di abituare gli studenti a memorizzare forme difettose e quindi portare a un effetto opposto di quello che si proponeva, fu abbandonata negli anni verso il 1850 per essere sostituita da raccolte di dettati.\nNel 1820, F. Munier, insegnante, membro della Societ\u00e0 di lettere di Metz, trovando il metodo di Boinvilliers troppo difficile, pubblica \"La Cacographie m\u00e9thodique\".\nAlla fine del XX secolo, il termine di \"cacografia\" ha inoltre designato in Francia un gioco con le parole consistente nello scrivere una frase in cui ogni parola deve essere male ortografata, nella maniera pi\u00f9 divertente possibile.\nLaurent Joubert (1529-1583), medico del re e traduttore della \"La Grande Chirurgie\" di Guy de Chauliac, ha pubblicato un \"Dialogue sur la cacographie fransaize expliquant la cause de sa corruption. Antre parleurs fransais &amp; Wolffgang\" nel 1579 (derivato dal suo precedente \"Trait\u00e9 du Ris\" \"Trattato del Riso\").\nIl \"Dictionnaire de l'Acad\u00e9mie\" nel 1835, d\u00e0 del \"cacografo\" questa definizione:"}
{"id": "3890676", "revid": "47106109", "url": "https://it.wikipedia.org/wiki?curid=3890676", "title": "MEFO bond", "text": ""}
{"id": "3890678", "revid": "1543377", "url": "https://it.wikipedia.org/wiki?curid=3890678", "title": "Gaio Furio Pacilo", "text": "Consolato.\nNel 412 a.C. fu eletto al consolato con Quinto Fabio Vibulano Ambusto.\nDurante l'anno, il tentativo del tribuno della plebe Lucio Icilio di riportare al centro del dibattito politico la questione agraria, fu frustrato dalla pestilenza a Roma."}
{"id": "3890679", "revid": "47106127", "url": "https://it.wikipedia.org/wiki?curid=3890679", "title": "MEFO bonds", "text": ""}
{"id": "3890680", "revid": "767487", "url": "https://it.wikipedia.org/wiki?curid=3890680", "title": "Il mistero della Sfinge", "text": "Il mistero della Sfinge (\"Egyptian Melodies\") \u00e8 un film del 1931 diretto da Wilfred Jackson. \u00c8 un cortometraggio d'animazione della serie \"Sinfonie allegre\", distribuito negli Stati Uniti dalla Columbia Pictures il 27 agosto 1931. \u00c8 stato distribuito in DVD col titolo Melodie egiziane.\nTrama.\nUn ragno (stranamente con sei zampe) si avventura nei tetri e pericolosi meandri della Sfinge di Giza ed assiste in una camera all'apertura di quattro sarcofagi da cui escono delle mummie che improvvisano un allegro balletto. La scena successivamente si sposta sulle pareti della camera mortuaria dove danzano anche le varie raffigurazioni di faraoni, concubine e aurighi. Il ragno, credendo di essere matto, fugge dalla stanza della Sfinge e corre all'impazzata verso il deserto.\nDistribuzione.\nEdizioni home video.\nUna volta restaurato, il cortometraggio fu distribuito in DVD nel secondo disco della raccolta \"Silly Symphonies\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004."}
{"id": "3890681", "revid": "1566286", "url": "https://it.wikipedia.org/wiki?curid=3890681", "title": "Helen Shaver", "text": "Biografia.\nTra le sue pi\u00f9 note interpretazioni, meritano di essere menzionate le parti nei film \"Cuori nel deserto\" (1985), in cui interpreta Vivian, \"Ricordi fatali\" (1992), di Daryl Duke, dove ha interpretato la parte di Elaine Tipton, e \"Terapia d'amore\" (2007) di Harris Goldberg, dove ha interpretato Audrey. \u00c8 stata anche regista di vari episodi di serie televisive, come ad esempio \"The Associates\" e \"Colombo\" (un episodio nel 1990, che la vede anche recitare)."}
{"id": "3890689", "revid": "6923", "url": "https://it.wikipedia.org/wiki?curid=3890689", "title": "Mausoleo romano di Fabara", "text": "Il mausoleo romano di Fabara o \"mausoleo di Lucio Emilio Lupo\" \u00e8 una tomba romana risalente alla fine II secolo a.C. che si trova presso il fiume Matarranya nelle vicinanze di Fabara nella provincia di Saragozza in Spagna.\n\u00c8 considerato come il monumento di questo genere meglio conservato di tutta la penisola iberica. La tomba \u00e8 localizzata in un'area dove \u00e8 presente un'alta densita di ritrovamenti di epoca romana tra cui delle ville.\nL'esistenza di questo sito venne dimenticata fino al 1874 quando venne ufficialmente catalogato dalla Real Academia de la Historia. Nel 1931 fu dichiarato Bien de Inter\u00e9s Cultural e divenne di propriet\u00e0 dello stato nel 1942."}
{"id": "3890690", "revid": "47106255", "url": "https://it.wikipedia.org/wiki?curid=3890690", "title": "Nazionalanarchismo", "text": ""}
{"id": "3890691", "revid": "47106274", "url": "https://it.wikipedia.org/wiki?curid=3890691", "title": "Cambiali", "text": ""}
{"id": "3890693", "revid": "339392", "url": "https://it.wikipedia.org/wiki?curid=3890693", "title": "Lati B", "text": ""}
{"id": "3890700", "revid": "532808", "url": "https://it.wikipedia.org/wiki?curid=3890700", "title": "Mole Vanvitelliana", "text": ""}
{"id": "3890705", "revid": "318922", "url": "https://it.wikipedia.org/wiki?curid=3890705", "title": "Delegato UEFA", "text": ""}
